---
id: quan-de-yu-feng-he-cui-ping-shi-ji-wai-sheng-liu-tong-zhou-bing-cheng-du-bin-ke-xu--522c1419
title: 奉和崔评事寄外甥刘同州幷呈杜宾客许给事王侍郎昆弟杨少尹李侍御幷见寄之作
titlePinyin: feng4 he2 cui1 ping2 shi4 ji4 wai4 sheng1 liu2 tong2 zhou1 bing4 cheng2 du4 bin1 ke4 xu3 gei3 shi4 wang2 shi4 lang2 kun1 di4 yang2 shao3 yin3 li3 shi4 yu4 bing4 jian4 ji4 zhi1 zuo4
titleSlug: feng-he-cui-ping-shi-ji-wai-sheng-liu-tong-zhou-bing-cheng-du-bin-ke-xu--522c1419
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 芳讯来江湖，开缄粲瑶碧。
- 诗因乘黄赠，才擅雕龙格。
- 深陈名教本，谅以仁义积。
- 藻思成采章，雅音闻皦绎。
- 清时左冯翊，贵士二千石。
- 前日应星文，今兹敞华戟。
- 谢公尝乞墅，宁氏终相宅。
- 往岁疲草玄，忘年齐举白。
- 酒酣吟更苦，夜艾谈方剧。
- 枣巷风雨秋，石头烟水夕。
- 多逢长者辙，不屑诸公辟。
- 酷似仰牢之，雄词挹亭伯。
- 老骥念千里，饥鹰舒六翮。
- 叵能舍郊扉，来偶朝中客。

## 拼音
- fang1 xun4 lai2 jiang1 hu2 ， kai1 jian1 can4 yao2 bi4 。
- shi1 yin1 cheng2 huang2 zeng4 ， cai2 shan4 diao1 long2 ge2 。
- shen1 chen2 ming2 jiao4 ben3 ， liang4 yi3 ren2 yi4 ji1 。
- zao3 si1 cheng2 cai3 zhang1 ， ya3 yin1 wen2 jiao3 yi4 。
- qing1 shi2 zuo3 feng2 yi4 ， gui4 shi4 er4 qian1 shi2 。
- qian2 ri4 ying4 xing1 wen2 ， jin1 zi1 chang3 hua2 ji3 。
- xie4 gong1 chang2 qi3 shu4 ， ning2 shi4 zhong1 xiang1 zhai2 。
- wang3 sui4 pi2 cao3 xuan2 ， wang4 nian2 qi2 ju3 bai2 。
- jiu3 han1 yin2 geng4 ku3 ， ye4 ai4 tan2 fang1 ju4 。
- zao3 xiang4 feng1 yu3 qiu1 ， shi2 tou0 yan1 shui3 xi1 。
- duo1 feng2 zhang3 zhe3 zhe2 ， bu2 xie4 zhu1 gong1 pi4 。
- ku4 si4 yang3 lao2 zhi1 ， xiong2 ci2 yi4 ting2 bo2 。
- lao3 ji4 nian4 qian1 li3 ， ji1 ying1 shu1 liu4 he2 。
- po3 neng2 she4 jiao1 fei1 ， lai2 ou3 chao2 zhong1 ke4 。

## 注释

## 译文

## 赏析
