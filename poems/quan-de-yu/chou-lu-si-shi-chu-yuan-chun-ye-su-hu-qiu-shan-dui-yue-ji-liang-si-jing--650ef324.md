---
id: quan-de-yu-chou-lu-si-shi-chu-yuan-chun-ye-su-hu-qiu-shan-dui-yue-ji-liang-si-jing--650ef324
title: 酬陆四十楚源春夜宿虎丘山对月寄梁四敬之兼见贻之作
titlePinyin: chou2 lu4 si4 shi2 chu3 yuan2 chun1 ye4 su4 hu3 qiu1 shan1 dui4 yue4 ji4 liang2 si4 jing4 zhi1 jian1 jian4 yi2 zhi1 zuo4
titleSlug: chou-lu-si-shi-chu-yuan-chun-ye-su-hu-qiu-shan-dui-yue-ji-liang-si-jing--650ef324
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 东风变蘅薄，时景日妍和。更想千峰夜，浩然幽意多。
- 蕙香袭闲趾，松露泫乔柯。潭影漾霞月，石床封薜萝。
- 夫君非岁时，已负青冥姿。龙虎一门盛，渊云四海推。
- 骎骎步騕褭，婉婉翥长离。悬圃尽琼树，家林轻桂枝。
- 声荣徒外奖，恬淡方自适。逸气凌颢清，仁祠访金碧。
- 芊眠瑶草秀，断续云窦滴。芳讯发幽缄，新诗比良觌。
- 故人石渠署，美价满中朝。落落杉松直，芬芬兰杜飘。
- 雄词鼓溟海，旷达豁烟霄。营道幸同术，论心皆后凋。
- 回圈伐木咏，缅邈招隐情。惭兹拥肿才，爱彼潺湲清。
- 拘牵尚多故，梦想何由并。终结方外期，不待华发生。

## 拼音
- dong1 feng1 bian4 heng2 bao2 ， shi2 jing3 ri4 yan2 he2 。 geng4 xiang3 qian1 feng1 ye4 ， hao4 ran2 you1 yi4 duo1 。
- hui4 xiang1 xi2 xian2 zhi3 ， song1 lu4 xuan4 qiao2 ke1 。 tan2 ying3 yang4 xia2 yue4 ， shi2 chuang2 feng1 bi4 luo2 。
- fu1 jun1 fei1 sui4 shi2 ， yi3 fu4 qing1 ming2 zi1 。 long2 hu3 yi4 men2 sheng4 ， yuan1 yun2 si4 hai3 tui1 。
- qin1 qin1 bu4 yao3 niao3 ， wan3 wan3 zhu4 chang2 li2 。 xuan2 pu3 jin4 qiong2 shu4 ， jia1 lin2 qing1 gui4 zhi1 。
- sheng1 rong2 tu2 wai4 jiang3 ， tian2 dan4 fang1 zi4 shi4 。 yi4 qi4 ling2 hao4 qing1 ， ren2 ci2 fang3 jin1 bi4 。
- qian1 mian2 yao2 cao3 xiu4 ， duan4 xu4 yun2 dou4 di1 。 fang1 xun4 fa1 you1 jian1 ， xin1 shi1 bi3 liang2 di2 。
- gu4 ren2 shi2 qu2 shu3 ， mei3 jia4 man3 zhong1 chao2 。 luo4 luo4 shan1 song1 zhi2 ， fen1 fen1 lan2 du4 piao1 。
- xiong2 ci2 gu3 ming2 hai3 ， kuang4 da2 huo1 yan1 xiao1 。 ying2 dao4 xing4 tong2 shu4 ， lun4 xin1 jie1 hou4 diao1 。
- hui2 quan1 fa2 mu4 yong3 ， mian3 miao3 zhao1 yin3 qing2 。 can2 zi1 yong1 zhong3 cai2 ， ai4 bi3 chan2 yuan2 qing1 。
- ju1 qian1 shang4 duo1 gu4 ， meng4 xiang3 he2 you2 bing4 。 zhong1 jie2 fang1 wai4 qi1 ， bu2 dai4 hua2 fa4 sheng1 。

## 注释

## 译文

## 赏析
