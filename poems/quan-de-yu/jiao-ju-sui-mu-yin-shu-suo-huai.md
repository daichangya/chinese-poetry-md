---
id: quan-de-yu-jiao-ju-sui-mu-yin-shu-suo-huai
title: 郊居岁暮因书所怀
titlePinyin: jiao1 ju1 sui4 mu4 yin1 shu1 suo3 huai2
titleSlug: jiao-ju-sui-mu-yin-shu-suo-huai
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 养拙方去喧，深居绝人事。返耕忘帝力，乐道疏代累。
- 翛然衡茅下，便有江海意。宁知肉食尊，自觉儒衣贵。
- 烟霜当暮节，水石多幽致。三径日闲安，千峰对深邃。
- 策藜出村渡，岸帻寻古寺。月魄清夜琴，猿声警朝寐。
- 地偏芝桂长，境胜烟霞异。独鸟带晴光，疏篁净寒翠。
- 窗前风叶下，枕上溪云至。散发对农书，斋心看道记。
- 清言核名理，开卷穷精义。求誉观朵颐，危身陷芳饵。
- 纷吾守孤直，世业常恐坠。就学缉韦编，铭心对欹器。
- 元和畅万物，动植咸使遂。素履期不渝，永怀丘中志。

## 拼音
- yang3 zhuo1 fang1 qu4 xuan1 ， shen1 ju1 jue2 ren2 shi4 。 fan3 geng1 wang4 di4 li4 ， le4 dao4 shu1 dai4 lei4 。
- xiao1 ran2 heng2 mao2 xia4 ， bian4 you3 jiang1 hai3 yi4 。 ning2 zhi1 rou4 shi2 zun1 ， zi4 jue2 ru2 yi1 gui4 。
- yan1 shuang1 dang1 mu4 jie2 ， shui3 shi2 duo1 you1 zhi4 。 san1 jing4 ri4 xian2 an1 ， qian1 feng1 dui4 shen1 sui4 。
- ce4 li2 chu1 cun1 du4 ， an4 ze2 xun2 gu3 si4 。 yue4 po4 qing1 ye4 qin2 ， yuan2 sheng1 jing3 chao2 mei4 。
- di4 pian1 zhi1 gui4 chang2 ， jing4 sheng4 yan1 xia2 yi4 。 du2 niao3 dai4 qing2 guang1 ， shu1 huang2 jing4 han2 cui4 。
- chuang1 qian2 feng1 ye4 xia4 ， zhen3 shang4 xi1 yun2 zhi4 。 san4 fa1 dui4 nong2 shu1 ， zhai1 xin1 kan4 dao4 ji4 。
- qing1 yan2 he2 ming2 li3 ， kai1 juan4 qiong2 jing1 yi4 。 qiu2 yu4 guan1 duo3 yi2 ， wei1 shen1 xian4 fang1 er3 。
- fen1 wu2 shou3 gu1 zhi2 ， shi4 ye4 chang2 kong3 zhui4 。 jiu4 xue2 ji1 wei2 bian1 ， ming2 xin1 dui4 qi1 qi4 。
- yuan2 he2 chang4 wan4 wu4 ， dong4 zhi2 xian2 shi3 sui4 。 su4 lü3 qi1 bu4 yu2 ， yong3 huai2 qiu1 zhong1 zhi4 。

## 注释

## 译文

## 赏析
