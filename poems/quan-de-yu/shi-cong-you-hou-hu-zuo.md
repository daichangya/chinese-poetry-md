---
id: quan-de-yu-shi-cong-you-hou-hu-zuo
title: 侍从游后湖䜩坐
titlePinyin: shi4 cong2 you2 hou4 hu2 䜩 zuo4
titleSlug: shi-cong-you-hou-hu-zuo
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 绝境殊不远，湖塘直吾庐。
- 烟霞旦夕生，泛览诚可娱。
- 慈颜俯见喻，辍尔诗与书。
- 清旭理轻舟，嬉游散烦劬。
- 宿雨荡残燠，惠风与之俱。
- 心灵一开旷，机巧眇已疎。
- 中流有荷花，花实相芬敷。
- 田田绿叶映，艳艳红姿舒。
- 繁香好风结，净质清露濡。
- 丹霞无容辉，嫮色亦踟蹰。
- 秾芳射水木，欹叶游龟鱼。
- 化工若有情，生植皆不如。
- 轻舟任沿溯，毕景乃踌躇。
- 家人亦恬旷，稚齿皆忻愉。
- 素弦激凄清，旨酒盈罇壶。
- 寿觞既频献，乐极随歌呼。
- 圆月初出海，澄辉来满湖。
- 清光照酒酣，𫖯倾百虑无。
- 以兹心目畅，敌彼名利途。
- 轻肥何为者，浆藿自有余。
- 愿销区中累，保此湖上居。
- 无用诚自适，年年玩芙蕖。

## 拼音
- jue2 jing4 shu1 bu4 yuan3 ， hu2 tang2 zhi2 wu2 lu2 。
- yan1 xia2 dan4 xi1 sheng1 ， fan4 lan3 cheng2 ke3 yu2 。
- ci2 yan2 fu3 jian4 yu4 ， chuo4 er3 shi1 yu3 shu1 。
- qing1 xu4 li3 qing1 zhou1 ， xi1 you2 san4 fan2 qu2 。
- su4 yu3 dang4 can2 yu4 ， hui4 feng1 yu3 zhi1 ju4 。
- xin1 ling2 yi4 kai1 kuang4 ， ji1 qiao3 miao3 yi3 shu1 。
- zhong1 liu2 you3 he2 hua1 ， hua1 shi2 xiang1 fen1 fu1 。
- tian2 tian2 lü4 ye4 ying4 ， yan4 yan4 hong2 zi1 shu1 。
- fan2 xiang1 hao3 feng1 jie2 ， jing4 zhi4 qing1 lu4 ru2 。
- dan1 xia2 wu2 rong2 hui1 ， hu4 se4 yi4 chi2 chu2 。
- nong2 fang1 she4 shui3 mu4 ， qi1 ye4 you2 gui1 yu2 。
- hua4 gong1 ruo4 you3 qing2 ， sheng1 zhi2 jie1 bu4 ru2 。
- qing1 zhou1 ren4 yan2 su4 ， bi4 jing3 nai3 chou2 chu2 。
- jia1 ren2 yi4 tian2 kuang4 ， zhi4 chi3 jie1 xin1 yu2 。
- su4 xian2 ji1 qi1 qing1 ， zhi3 jiu3 ying2 zun1 hu2 。
- shou4 shang1 ji4 pin2 xian4 ， le4 ji2 sui2 ge1 hu1 。
- yuan2 yue4 chu1 chu1 hai3 ， cheng2 hui1 lai2 man3 hu2 。
- qing1 guang1 zhao4 jiu3 han1 ， fu3 qing1 bai3 lü4 wu2 。
- yi3 zi1 xin1 mu4 chang4 ， di2 bi3 ming2 li4 tu2 。
- qing1 fei2 he2 wei4 zhe3 ， jiang1 huo4 zi4 you3 yu2 。
- yuan4 xiao1 qu1 zhong1 lei4 ， bao3 ci3 hu2 shang4 ju1 。
- wu2 yong4 cheng2 zi4 shi4 ， nian2 nian2 wan2 fu2 qu2 。

## 注释

## 译文

## 赏析
