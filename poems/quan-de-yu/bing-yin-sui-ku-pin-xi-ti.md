---
id: quan-de-yu-bing-yin-sui-ku-pin-xi-ti
title: 丙寅岁苦贫戏题
titlePinyin: bing3 yin2 sui4 ku3 pin2 xi4 ti2
titleSlug: bing-yin-sui-ku-pin-xi-ti
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 清朝起藜床，雪霜对枯篱。家人来告予，今日无晨炊。
- 鹾醯一已整，新炭固难期。厚生彼何人，工拙各异宜。
- 间岁从使檄，亲宾苦川驰。虽非悖而入，与出常相随。
- 吴门与南亩，颇亦持镃基。有时遇丰年，岁计犹不支。
- 颜渊谅贤人，陋巷能自怡。中忆裴子野，泰然倾薄糜。
- 愧非古人心，戚戚愁朝饥。近古犹不及，太上那可希。
- 奈何时风扇，使我正性衰。巧智竞忧劳，辗转生浇漓。
- 吾观黄金印，未胜青松枝。粗令有鱼菽，岂复求轻肥。
- 顾惭主家拙，甘使群下嗤。如何致一杯，醉后无所知。

## 拼音
- qing1 chao2 qi3 li2 chuang2 ， xue3 shuang1 dui4 ku1 li2 。 jia1 ren2 lai2 gao4 yu3 ， jin1 ri4 wu2 chen2 chui1 。
- cuo2 xi1 yi4 yi3 zheng3 ， xin1 tan4 gu4 nan2 qi1 。 hou4 sheng1 bi3 he2 ren2 ， gong1 zhuo1 ge4 yi4 yi2 。
- jian1 sui4 cong2 shi3 xi2 ， qin1 bin1 ku3 chuan1 chi2 。 sui1 fei1 bei4 er2 ru4 ， yu3 chu1 chang2 xiang1 sui2 。
- wu2 men2 yu3 nan2 mu3 ， po1 yi4 chi2 zi1 ji1 。 you3 shi2 yu4 feng1 nian2 ， sui4 ji4 you2 bu4 zhi1 。
- yan2 yuan1 liang4 xian2 ren2 ， lou4 xiang4 neng2 zi4 yi2 。 zhong1 yi4 pei2 zi3 ye3 ， tai4 ran2 qing1 bao2 mi2 。
- kui4 fei1 gu3 ren2 xin1 ， qi1 qi1 chou2 chao2 ji1 。 jin4 gu3 you2 bu4 ji2 ， tai4 shang4 na4 ke3 xi1 。
- nai4 he2 shi2 feng1 shan4 ， shi3 wo3 zheng4 xing4 shuai1 。 qiao3 zhi4 jing4 you1 lao2 ， nian3 zhuan3 sheng1 jiao1 li2 。
- wu2 guan1 huang2 jin1 yin4 ， wei4 sheng4 qing1 song1 zhi1 。 cu1 ling4 you3 yu2 shu1 ， qi3 fu4 qiu2 qing1 fei2 。
- gu4 can2 zhu3 jia1 zhuo1 ， gan1 shi3 qun2 xia4 chi1 。 ru2 he2 zhi4 yi4 bei1 ， zui4 hou4 wu2 suo3 zhi1 。

## 注释

## 译文

## 赏析
