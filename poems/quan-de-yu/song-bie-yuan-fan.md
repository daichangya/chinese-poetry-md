---
id: quan-de-yu-song-bie-yuan-fan
title: 送别沅泛
titlePinyin: song4 bie2 yuan2 fan4
titleSlug: song-bie-yuan-fan
author: 权德舆
authorPinyin: quan2 de2 yu2
authorSlug: quan-de-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 念尔强学殖，非贯早从师。温温禀义方，慥慥习书诗。
- 计偕来上国，宴喜方怡怡。经术既修明，艺文亦葳蕤。
- 伊予谅无取，琐质荷洪慈。偶来贰仪曹，量力何可支。
- 废业固相受，避嫌诚自私。徇吾刺促心，婉尔康庄姿。
- 古人贵直道，内讼乖坦夷。用兹处大官，无乃玷清时。
- 羸车出门去，怅望交涕洟。琢磨贵分阴，岁月若飙驰。
- 千里起足下，丰年系镃dQ。苟令志气坚，伫见缨佩随。
- 斑斓五彩服，前路春物熙。旧游忆江南，环堵留蓬茨。
- 湖水白于练，莼羹细若丝。别来十三年，梦寐时见之。
- 宠荣忽逾量，荏苒不自知。晨兴愧华簪，止足为灵龟。
- 遐路各自爱，大来行可期。青冥在目前，努力调羽仪。

## 拼音
- nian4 er3 qiang2 xue2 zhi2 ， fei1 guan4 zao3 cong2 shi1 。 wen1 wen1 bing3 yi4 fang1 ， zao4 zao4 xi2 shu1 shi1 。
- ji4 xie2 lai2 shang4 guo2 ， yan4 xi3 fang1 yi2 yi2 。 jing1 shu4 ji4 xiu1 ming2 ， yi4 wen2 yi4 wei1 rui2 。
- yi1 yu3 liang4 wu2 qu3 ， suo3 zhi4 he2 hong2 ci2 。 ou3 lai2 er4 yi2 cao2 ， liang4 li4 he2 ke3 zhi1 。
- fei4 ye4 gu4 xiang1 shou4 ， bi4 xian2 cheng2 zi4 si1 。 xun4 wu2 ci4 cu4 xin1 ， wan3 er3 kang1 zhuang1 zi1 。
- gu3 ren2 gui4 zhi2 dao4 ， nei4 song4 guai1 tan3 yi2 。 yong4 zi1 chu4 da4 guan1 ， wu2 nai3 dian4 qing1 shi2 。
- lei2 che1 chu1 men2 qu4 ， chang4 wang4 jiao1 ti4 yi2 。 zhuo2 mo2 gui4 fen1 yin1 ， sui4 yue4 ruo4 biao1 chi2 。
- qian1 li3 qi3 zu2 xia4 ， feng1 nian2 xi4 zi1 d Q 。 gou3 ling4 zhi4 qi4 jian1 ， zhu4 jian4 ying1 pei4 sui2 。
- ban1 lan2 wu3 cai3 fu2 ， qian2 lu4 chun1 wu4 xi1 。 jiu4 you2 yi4 jiang1 nan2 ， huan2 du3 liu2 peng2 ci2 。
- hu2 shui3 bai2 yu2 lian4 ， chun2 geng1 xi4 ruo4 si1 。 bie2 lai2 shi2 san1 nian2 ， meng4 mei4 shi2 jian4 zhi1 。
- chong3 rong2 hu1 yu2 liang2 ， ren3 ran3 bu2 zi4 zhi1 。 chen2 xing1 kui4 hua2 zan1 ， zhi3 zu2 wei4 ling2 gui1 。
- xia2 lu4 ge4 zi4 ai4 ， da4 lai2 xing2 ke3 qi1 。 qing1 ming2 zai4 mu4 qian2 ， nu3 li4 tiao2 yu3 yi2 。

## 注释

## 译文

## 赏析
