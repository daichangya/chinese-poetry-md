---
id: wei-zhuang-he-zheng-shi-yi-qiu-ri-gan-shi-yi-bai-yun
title: 和郑拾遗秋日感事一百韵
titlePinyin: he2 zheng4 shi2 yi2 qiu1 ri4 gan3 shi4 yi4 bai3 yun4
titleSlug: he-zheng-shi-yi-qiu-ri-gan-shi-yi-bai-yun
author: 韦庄
authorPinyin: wei2 zhuang1
authorSlug: wei-zhuang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 祸乱天心厌，流离客思伤。有家抛上国，无罪谪遐方。
- 负笈将辞越，扬帆欲泛湘。避时难驻足，感事易回肠。
- 雅道何销德，妖星忽耀芒。中原初纵燎，下国竟探汤。
- 盗据三秦地，兵缠八水乡。战尘轻犯阙，羽旆远巡梁。
- 自此修文代，俄成讲武场。熊罴驱涿鹿，犀象走昆阳。
- 御马迷新栈，宫娥改旧妆。五丁功再睹，八难事难忘。
- 凤引金根疾，兵环玉弩强。建牙虽可恃，摩垒讵能防。
- 霍庙神遐远，圯桥路杳茫。出师威似虎，御敌狠如羊。
- 眉画犹思赤，巾裁未厌黄。晨趋鸣铁骑，夜舞挹琼觞。
- 僭侈彤襜乱，喧呼绣cK攘。但闻争曳组，讵见学垂缰。
- 鹊印提新篆，龙泉夺晓霜。军威徒逗挠，我武自维扬。
- 负扆劳天眷，凝旒念国章。绣旗张画兽，宝马跃红鸯。
- 但欲除妖气，宁思蔽耿光。晓烟生帝里，夜火入春坊。
- 鸟怪巢宫树，狐骄上苑墙。设危终在德，视履岂无祥。
- 气激雷霆怒，神驱岳渎忙。功高分虎节，位下耻龙骧。
- 遍命登坛将，巡封异姓王。志求扶坠典，力未振颓纲。
- 汉路闲雕鹗，云衢驻骕骦。宝装军器丽，麝裛战袍香。
- 日睹兵书捷，时闻虏骑亡。人心惊獬豸，雀意伺螳螂。
- 上略咸推妙，前锋讵可当。纡金光照耀，执玉意藏昂。
- 覆𫗧非无谓，奢华事每详。四民皆组绶，九土堕耕桑。
- 飞骑黄金勒，香车翠钿装。八珍罗膳府，五采斗筐床。
- 宴集喧华第，歌钟簇画梁。永期传子姓，宁误犯天狼。
- 未睹君除侧，徒思玉在傍。窜身奚可保，易地喜相将。
- 国运方夷险，天心讵测量。九流虽暂蔽，三柄岂相妨。
- 小孽乖躔次，中兴系昊苍。法尧功已普，罪己德非凉。
- 帝念惟思理，臣心岂自遑。诏催青琐客，时待紫微郎。
- 定难输宸算，胜灾减御粱。皇恩思荡荡，睿泽转洋洋。
- 偃卧虽非晚，艰难亦备尝。舜庭招谏鼓，汉殿上书囊。
- 俭德遵三尺，清朝俟一匡。世随渔父醉，身效接舆狂。
- 窜逐同天宝，遭罹异建康。道孤悲海澨，家远隔天潢。
- 卒岁贫无褐，经秋病泛漳。似鱼甘去乙，比蟹未成筐。
- 守道惭无补，趋时愧不臧。殷牛常在耳，晋竖欲潜肓。
- 忸恨山思板，怀归海欲航。角吹魂悄悄，笛引泪浪浪。
- 乱觉乾坤窄，贫知日月长。势将随鹤列，忽喜遇鸳行。
- 已报新回驾，仍闻近纳隍。文风销剑楯，礼物换旗裳。
- 紫闼重开序，青衿再设庠。黑头期命爵，赪尾尚忧鲂。
- 吴阪嘶骐骥，岐山集凤凰。词源波浩浩，谏署玉锵锵。
- 饲雀曾传庆，烹蛇讵有殃。弢弓挥劲镞，匣剑淬神铓。
- 谔谔宁惭直，堂堂不谢张。晓风趋建礼，夜月直文昌。
- 去国时虽久，安邦志不常。良金炉自跃，美玉椟难藏。
- 北望心如旆，西归律变商。迹随江燕去，心逐塞鸿翔。
- 晚翠笼桑坞，斜晖挂竹堂。路愁千里月，田爱万斯箱。
- 伴钓歌前浦，随樵上远冈。鹭眠依晚屿，鸟浴上枯杨。
- 惊梦缘欹枕，多吟为倚廊。访僧红叶寺，题句白云房。
- 帆外青枫老，尊前紫菊芳。夜灯银耿耿，晓露玉瀼瀼。
- 异国惭倾盖，归涂俟并粮。身虽留震泽，心已过雷塘。
- 执友知谁在，家山各已荒。海边登桂楫，烟外泛云樯。
- 巢树禽思越，嘶风马恋羌。寒声愁听杵，空馆厌闻螀。
- 望阙飞华盖，趋朝振玉珰。米惭无薏苡，面喜有恍榔。
- 话别心重结，伤时泪一滂。伫归蓬岛后，纶诏润青缃。

## 拼音
- huo4 luan4 tian1 xin1 yan4 ， liu2 li2 ke4 si1 shang1 。 you3 jia1 pao1 shang4 guo2 ， wu2 zui4 zhe2 xia2 fang1 。
- fu4 ji2 jiang1 ci2 yue4 ， yang2 fan1 yu4 fan4 xiang1 。 bi4 shi2 nan2 zhu4 zu2 ， gan3 shi4 yi4 hui2 chang2 。
- ya3 dao4 he2 xiao1 de2 ， yao1 xing1 hu1 yao4 mang2 。 zhong1 yuan2 chu1 zong4 liao2 ， xia4 guo2 jing4 tan4 tang1 。
- dao4 ju4 san1 qin2 di4 ， bing1 chan2 ba1 shui3 xiang1 。 zhan4 chen2 qing1 fan4 que1 ， yu3 pei4 yuan3 xun2 liang2 。
- zi4 ci3 xiu1 wen2 dai4 ， e2 cheng2 jiang3 wu3 chang3 。 xiong2 pi2 qu1 zhuo1 lu4 ， xi1 xiang4 zou3 kun1 yang2 。
- yu4 ma3 mi2 xin1 zhan4 ， gong1 e2 gai3 jiu4 zhuang1 。 wu3 ding1 gong1 zai4 du3 ， ba1 nan2 shi4 nan2 wang4 。
- feng4 yin3 jin1 gen1 ji2 ， bing1 huan2 yu4 nu3 qiang2 。 jian4 ya2 sui1 ke3 shi4 ， mo2 lei3 ju4 neng2 fang2 。
- huo4 miao4 shen2 xia2 yuan3 ， yi2 qiao2 lu4 yao3 mang2 。 chu1 shi1 wei1 si4 hu3 ， yu4 di2 hen3 ru2 yang2 。
- mei2 hua4 you2 si1 chi4 ， jin1 cai2 wei4 yan4 huang2 。 chen2 qu1 ming2 tie3 qi2 ， ye4 wu3 yi4 qiong2 shang1 。
- jian4 chi3 tong2 chan1 luan4 ， xuan1 hu1 xiu4 c K rang3 。 dan4 wen2 zheng1 ye4 zu3 ， ju4 jian4 xue2 chui2 jiang1 。
- que4 yin4 ti2 xin1 zhuan4 ， long2 quan2 duo2 xiao3 shuang1 。 jun1 wei1 tu2 dou4 nao2 ， wo3 wu3 zi4 wei2 yang2 。
- fu4 yi3 lao2 tian1 juan4 ， ning2 liu2 nian4 guo2 zhang1 。 xiu4 qi2 zhang1 hua4 shou4 ， bao3 ma3 yue4 hong2 yang1 。
- dan4 yu4 chu2 yao1 qi4 ， ning2 si1 bi4 geng3 guang1 。 xiao3 yan1 sheng1 di4 li3 ， ye4 huo3 ru4 chun1 fang1 。
- niao3 guai4 chao2 gong1 shu4 ， hu2 jiao1 shang4 yuan4 qiang2 。 she4 wei1 zhong1 zai4 de2 ， shi4 lü3 qi3 wu2 xiang2 。
- qi4 ji1 lei2 ting2 nu4 ， shen2 qu1 yue4 du2 mang2 。 gong1 gao1 fen1 hu3 jie2 ， wei4 xia4 chi3 long2 xiang1 。
- bian4 ming4 deng1 tan2 jiang1 ， xun2 feng1 yi4 xing4 wang2 。 zhi4 qiu2 fu2 zhui4 dian3 ， li4 wei4 zhen4 tui2 gang1 。
- han4 lu4 xian2 diao1 e4 ， yun2 qu2 zhu4 su4 shuang1 。 bao3 zhuang1 jun1 qi4 li4 ， she4 yi4 zhan4 pao2 xiang1 。
- ri4 du3 bing1 shu1 jie2 ， shi2 wen2 lu3 qi2 wang2 。 ren2 xin1 jing1 xie4 zhi4 ， que4 yi4 si4 tang2 lang2 。
- shang4 lüe4 xian2 tui1 miao4 ， qian2 feng1 ju4 ke3 dang1 。 yu1 jin1 guang1 zhao4 yao4 ， zhi2 yu4 yi4 cang2 ang2 。
- fu4 su4 fei1 wu2 wei4 ， she1 hua2 shi4 mei3 xiang2 。 si4 min2 jie1 zu3 shou4 ， jiu3 tu3 duo4 geng1 sang1 。
- fei1 qi2 huang2 jin1 le4 ， xiang1 che1 cui4 dian4 zhuang1 。 ba1 zhen1 luo2 shan4 fu3 ， wu3 cai3 dou4 kuang1 chuang2 。
- yan4 ji2 xuan1 hua2 di4 ， ge1 zhong1 cu4 hua4 liang2 。 yong3 qi1 chuan2 zi3 xing4 ， ning2 wu4 fan4 tian1 lang2 。
- wei4 du3 jun1 chu2 ce4 ， tu2 si1 yu4 zai4 bang4 。 cuan4 shen1 xi1 ke3 bao3 ， yi4 di4 xi3 xiang1 jiang1 。
- guo2 yun4 fang1 yi2 xian3 ， tian1 xin1 ju4 ce4 liang2 。 jiu3 liu2 sui1 zan4 bi4 ， san1 bing3 qi3 xiang1 fang2 。
- xiao3 nie4 guai1 chan2 ci4 ， zhong1 xing1 xi4 hao4 cang1 。 fa3 yao2 gong1 yi3 pu3 ， zui4 ji3 de2 fei1 liang2 。
- di4 nian4 wei2 si1 li3 ， chen2 xin1 qi3 zi4 huang2 。 zhao4 cui1 qing1 suo3 ke4 ， shi2 dai4 zi3 wei1 lang2 。
- ding4 nan2 shu1 chen2 suan4 ， sheng4 zai1 jian3 yu4 liang2 。 huang2 en1 si1 dang4 dang4 ， rui4 ze2 zhuan3 yang2 yang2 。
- yan3 wo4 sui1 fei1 wan3 ， jian1 nan2 yi4 bei4 chang2 。 shun4 ting2 zhao1 jian4 gu3 ， han4 dian4 shang4 shu1 nang2 。
- jian3 de2 zun1 san1 chi3 ， qing1 chao2 si4 yi4 kuang1 。 shi4 sui2 yu2 fu4 zui4 ， shen1 xiao4 jie1 yu2 kuang2 。
- cuan4 zhu2 tong2 tian1 bao3 ， zao1 li2 yi4 jian4 kang1 。 dao4 gu1 bei1 hai3 shi4 ， jia1 yuan3 ge2 tian1 huang2 。
- zu2 sui4 pin2 wu2 he4 ， jing1 qiu1 bing4 fan4 zhang1 。 si4 yu2 gan1 qu4 yi3 ， bi3 xie4 wei4 cheng2 kuang1 。
- shou3 dao4 can2 wu2 bu3 ， qu1 shi2 kui4 bu4 zang1 。 yin1 niu2 chang2 zai4 er3 ， jin4 shu4 yu4 qian2 huang1 。
- niu3 hen4 shan1 si1 ban3 ， huai2 gui1 hai3 yu4 hang2 。 jiao3 chui1 hun2 qiao1 qiao1 ， di2 yin3 lei4 lang4 lang4 。
- luan4 jue2 qian2 kun1 zhai3 ， pin2 zhi1 ri4 yue4 chang2 。 shi4 jiang1 sui2 he4 lie4 ， hu1 xi3 yu4 yuan1 xing2 。
- yi3 bao4 xin1 hui2 jia4 ， reng2 wen2 jin4 na4 huang2 。 wen2 feng1 xiao1 jian4 dun4 ， li3 wu4 huan4 qi2 shang0 。
- zi3 ta4 zhong4 kai1 xu4 ， qing1 jin1 zai4 she4 xiang2 。 hei1 tou2 qi1 ming4 jue2 ， cheng1 wei3 shang4 you1 fang2 。
- wu2 ban3 si1 qi2 ji4 ， qi2 shan1 ji2 feng4 huang2 。 ci2 yuan2 bo1 hao4 hao4 ， jian4 shu3 yu4 qiang1 qiang1 。
- si4 que4 ceng2 chuan2 qing4 ， peng1 she2 ju4 you3 yang1 。 tao1 gong1 hui1 jin4 zu2 ， xia2 jian4 cui4 shen2 mang2 。
- e4 e4 ning2 can2 zhi2 ， tang2 tang2 bu2 xie4 zhang1 。 xiao3 feng1 qu1 jian4 li3 ， ye4 yue4 zhi2 wen2 chang1 。
- qu4 guo2 shi2 sui1 jiu3 ， an1 bang1 zhi4 bu4 chang2 。 liang2 jin1 lu2 zi4 yue4 ， mei3 yu4 du2 nan2 cang2 。
- bei3 wang4 xin1 ru2 pei4 ， xi1 gui1 lü4 bian4 shang1 。 ji4 sui2 jiang1 yan4 qu4 ， xin1 zhu2 sai1 hong2 xiang2 。
- wan3 cui4 long2 sang1 wu4 ， xie2 hui1 gua4 zhu2 tang2 。 lu4 chou2 qian1 li3 yue4 ， tian2 ai4 wan4 si1 xiang1 。
- ban4 diao4 ge1 qian2 pu3 ， sui2 qiao2 shang4 yuan3 gang1 。 lu4 mian2 yi1 wan3 yu3 ， niao3 yu4 shang4 ku1 yang2 。
- jing1 meng4 yuan2 qi1 zhen3 ， duo1 yin2 wei4 yi3 lang2 。 fang3 seng1 hong2 ye4 si4 ， ti2 ju4 bai2 yun2 fang2 。
- fan1 wai4 qing1 feng1 lao3 ， zun1 qian2 zi3 ju2 fang1 。 ye4 deng1 yin2 geng3 geng3 ， xiao3 lu4 yu4 rang2 rang2 。
- yi4 guo2 can2 qing1 gai4 ， gui1 tu2 si4 bing4 liang2 。 shen1 sui1 liu2 zhen4 ze2 ， xin1 yi3 guo4 lei2 tang2 。
- zhi2 you3 zhi1 shui2 zai4 ， jia1 shan1 ge4 yi3 huang1 。 hai3 bian1 deng1 gui4 ji2 ， yan1 wai4 fan4 yun2 qiang2 。
- chao2 shu4 qin2 si1 yue4 ， si1 feng1 ma3 lian4 qiang1 。 han2 sheng1 chou2 ting1 chu3 ， kong1 guan3 yan4 wen2 jiang1 。
- wang4 que1 fei1 hua2 gai4 ， qu1 chao2 zhen4 yu4 dang1 。 mi3 can2 wu2 yi4 yi3 ， mian4 xi3 you3 huang3 lang2 。
- hua4 bie2 xin1 zhong4 jie2 ， shang1 shi2 lei4 yi4 pang1 。 zhu4 gui1 peng2 dao3 hou4 ， lun2 zhao4 run4 qing1 xiang1 。

## 注释

## 译文

## 赏析
