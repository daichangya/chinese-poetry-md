---
id: wei-zhuang-xin-zhou-xi-san-shi-li-shan-ming-xian-ren-cheng-xia-you-yue-yan-shan-qi--ab852ba8
title: 信州西三十里山名僊人城下有月岩山其状秀拔中有山门如满月之状余因行役过其下聊赋是诗
titlePinyin: xin4 zhou1 xi1 san1 shi2 li3 shan1 ming2 xian1 ren2 cheng2 xia4 you3 yue4 yan2 shan1 qi2 zhuang4 xiu4 ba2 zhong1 you3 shan1 men2 ru2 man3 yue4 zhi1 zhuang4 yu2 yin1 xing2 yi4 guo4 qi2 xia4 liao2 fu4 shi4 shi1
titleSlug: xin-zhou-xi-san-shi-li-shan-ming-xian-ren-cheng-xia-you-yue-yan-shan-qi--ab852ba8
author: 韦庄
authorPinyin: wei2 zhuang1
authorSlug: wei-zhuang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 驱车过闽越，路出饶阳西。
- 僊山翠如画，簇簇生虹蜺。
- 群峰若侍从，众阜如婴提。
- 岩峦互吞吐，岭岫相追携。
- 中有月轮满，皎洁如圆珪。
- 玉皇恣游览，到此神应迷。
- 常娥曳霞帔，引我同攀跻。
- 腾腾上天半，玉镜悬飞梯。
- 瑶池何悄悄，鸾鹤烟中栖。
- 回头望尘世，露下寒凄凄。

## 拼音
- qu1 che1 guo4 min3 yue4 ， lu4 chu1 rao2 yang2 xi1 。
- xian1 shan1 cui4 ru2 hua4 ， cu4 cu4 sheng1 hong2 ni2 。
- qun2 feng1 ruo4 shi4 cong2 ， zhong4 fu4 ru2 ying1 ti2 。
- yan2 luan2 hu4 tun1 tu3 ， ling3 xiu4 xiang1 zhui1 xie2 。
- zhong1 you3 yue4 lun2 man3 ， jiao3 jie2 ru2 yuan2 gui1 。
- yu4 huang2 zi4 you2 lan3 ， dao4 ci3 shen2 ying4 mi2 。
- chang2 e2 ye4 xia2 pei4 ， yin3 wo3 tong2 pan1 ji1 。
- teng2 teng2 shang4 tian1 ban4 ， yu4 jing4 xuan2 fei1 ti1 。
- yao2 chi2 he2 qiao1 qiao1 ， luan2 he4 yan1 zhong1 qi1 。
- hui2 tou2 wang4 chen2 shi4 ， lu4 xia4 han2 qi1 qi1 。

## 注释

## 译文

## 赏析
