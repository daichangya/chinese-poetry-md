---
id: wei-zhuang-tong-jiu-yun
title: 同旧韵
titlePinyin: tong2 jiu4 yun4
titleSlug: tong-jiu-yun
author: 韦庄
authorPinyin: wei2 zhuang1
authorSlug: wei-zhuang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 大火收残暑，清光渐惹襟。谢庄千里思，张翰五湖心。
- 暮角迎风急，孤钟向暝沈。露滋三径草，日动四邻砧。
- 簟委班姬扇，蝉悲蔡琰琴。方愁丹桂远，已怯二毛侵。
- 甃石回泉脉，移棋就竹阴。触丝蛛堕网，避隼鸟投林。
- 貌愧潘郎璧，文惭吕相金。但埋酆狱气，未发爨桐音。
- 静笑刘琨舞，闲思阮籍吟。野花和雨㔉，怪石入云寻。
- 迹竟终非切，幽闲且自任。趋时惭艺薄，托质仰恩深。
- 美价方稀古，清名已绝今。既闻留缟带，讵肯掷蓍簪。
- 迟客虚高阁，迎僧出乱岑。壮心徒戚戚，逸足自骎骎。
- 安羡仓中鼠，危同幕上禽。期君调鼎鼐，他日俟羊斟。

## 拼音
- da4 huo3 shou1 can2 shu3 ， qing1 guang1 jian4 re3 jin1 。 xie4 zhuang1 qian1 li3 si1 ， zhang1 han4 wu3 hu2 xin1 。
- mu4 jiao3 ying2 feng1 ji2 ， gu1 zhong1 xiang4 ming2 shen3 。 lu4 zi1 san1 jing4 cao3 ， ri4 dong4 si4 lin2 zhen1 。
- dian4 wei3 ban1 ji1 shan4 ， chan2 bei1 cai4 yan3 qin2 。 fang1 chou2 dan1 gui4 yuan3 ， yi3 qie4 er4 mao2 qin1 。
- zhou4 shi2 hui2 quan2 mai4 ， yi2 qi2 jiu4 zhu2 yin1 。 chu4 si1 zhu1 duo4 wang3 ， bi4 sun3 niao3 tou2 lin2 。
- mao4 kui4 pan1 lang2 bi4 ， wen2 can2 lü3 xiang1 jin1 。 dan4 mai2 feng1 yu4 qi4 ， wei4 fa1 cuan4 tong2 yin1 。
- jing4 xiao4 liu2 kun1 wu3 ， xian2 si1 ruan3 ji2 yin2 。 ye3 hua1 he2 yu3 㔉 ， guai4 shi2 ru4 yun2 xun2 。
- ji4 jing4 zhong1 fei1 qie4 ， you1 xian2 qie3 zi4 ren4 。 qu1 shi2 can2 yi4 bao2 ， tuo1 zhi4 yang3 en1 shen1 。
- mei3 jia4 fang1 xi1 gu3 ， qing1 ming2 yi3 jue2 jin1 。 ji4 wen2 liu2 gao3 dai4 ， ju4 ken3 zhi4 shi1 zan1 。
- chi2 ke4 xu1 gao1 ge2 ， ying2 seng1 chu1 luan4 cen2 。 zhuang4 xin1 tu2 qi1 qi1 ， yi4 zu2 zi4 qin1 qin1 。
- an1 xian4 cang1 zhong1 shu3 ， wei1 tong2 mu4 shang4 qin2 。 qi1 jun1 tiao2 ding3 nai4 ， ta1 ri4 si4 yang2 zhen1 。

## 注释

## 译文

## 赏析
