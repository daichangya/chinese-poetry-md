---
id: wang-ji-xue-ji-shi-shou-guo-zhuang-jian-xun-lu-ti-gu-yi-yi-zeng
title: 薛记室收过庄见寻率题古意以赠
titlePinyin: xue1 ji4 shi4 shou1 guo4 zhuang1 jian4 xun2 lü4 ti2 gu3 yi4 yi3 zeng4
titleSlug: xue-ji-shi-shou-guo-zhuang-jian-xun-lu-ti-gu-yi-yi-zeng
author: 王绩
authorPinyin: wang2 ji4
authorSlug: wang-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 伊昔逢丧乱，历数闰当余。豺狼塞衢路，桑梓成丘墟。
- 余及尔皆亡，东西各异居。尔为背风鸟，我为涸辙鱼。
- 逮承云雷后，欣逢天地初。东川聊下钓，南亩试挥锄。
- 资税幸不及，伏腊常有储。散诞时须酒，萧条懒向书。
- 朽木不可雕，短翮将焉摅。故人有深契，过我蓬蒿庐。
- 曳裾出门迎，握手登前除。相看非旧颜，忽若形骸疏。
- 追道宿昔事，切切心相于。忆我少年时，携手游东渠。
- 梅李夹两岸，花枝何扶疏。同志亦不多，西庄有姚徐。
- 尝爱陶渊明，酌醴焚枯鱼。尝学公孙弘，策杖牧群猪。
- 追念甫如昨，奄忽成空虚。人生讵能几，岁岁常不舒。
- 赖有北山僧，教我以真如。使我视听遣，自觉尘累祛。
- 何事须筌蹄，今已得兔鱼。旧游傥多暇，同此释纷拏。

## 拼音
- yi1 xi1 feng2 sang1 luan4 ， li4 shu3 run4 dang1 yu2 。 chai2 lang2 sai1 qu2 lu4 ， sang1 zi3 cheng2 qiu1 xu1 。
- yu2 ji2 er3 jie1 wang2 ， dong1 xi1 ge4 yi4 ju1 。 er3 wei4 bei4 feng1 niao3 ， wo3 wei4 he2 zhe2 yu2 。
- dai3 cheng2 yun2 lei2 hou4 ， xin1 feng2 tian1 di4 chu1 。 dong1 chuan1 liao2 xia4 diao4 ， nan2 mu3 shi4 hui1 chu2 。
- zi1 shui4 xing4 bu4 ji2 ， fu2 la4 chang2 you3 chu3 。 san4 dan4 shi2 xu1 jiu3 ， xiao1 tiao2 lan3 xiang4 shu1 。
- xiu3 mu4 bu4 ke3 diao1 ， duan3 he2 jiang1 yan1 shu1 。 gu4 ren2 you3 shen1 qi4 ， guo4 wo3 peng2 hao1 lu2 。
- ye4 ju1 chu1 men2 ying2 ， wo4 shou3 deng1 qian2 chu2 。 xiang1 kan4 fei1 jiu4 yan2 ， hu1 ruo4 xing2 hai2 shu1 。
- zhui1 dao4 su4 xi1 shi4 ， qie4 qie4 xin1 xiang1 yu2 。 yi4 wo3 shao4 nian2 shi2 ， xie2 shou3 you2 dong1 qu2 。
- mei2 li3 jia2 liang3 an4 ， hua1 zhi1 he2 fu2 shu1 。 tong2 zhi4 yi4 bu4 duo1 ， xi1 zhuang1 you3 yao2 xu2 。
- chang2 ai4 tao2 yuan1 ming2 ， zhuo2 li3 fen2 ku1 yu2 。 chang2 xue2 gong1 sun1 hong2 ， ce4 zhang4 mu4 qun2 zhu1 。
- zhui1 nian4 fu3 ru2 zuo2 ， yan3 hu1 cheng2 kong1 xu1 。 ren2 sheng1 ju4 neng2 ji3 ， sui4 sui4 chang2 bu4 shu1 。
- lai4 you3 bei3 shan1 seng1 ， jiao4 wo3 yi3 zhen1 ru2 。 shi3 wo3 shi4 ting1 qian3 ， zi4 jue2 chen2 lei4 qu1 。
- he2 shi4 xu1 quan2 ti2 ， jin1 yi3 de2 tu4 yu2 。 jiu4 you2 tang3 duo1 xia2 ， tong2 ci3 shi4 fen1 na2 。

## 注释

## 译文

## 赏析
