---
id: wang-ji-gu-yi-liu-shou
title: 古意六首
titlePinyin: gu3 yi4 liu4 shou3
titleSlug: gu-yi-liu-shou
author: 王绩
authorPinyin: wang2 ji4
authorSlug: wang-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 幽人在何所，紫岩有仙躅。月下横宝琴，此外将安欲。
- 材抽峄山干，徽点昆丘玉。漆抱蛟龙唇，丝缠凤凰足。
- 前弹广陵罢，后以明光续。百金买一声，千金传一曲。
- 世无钟子期，谁知心所属。
- 竹生大夏溪，苍苍富奇质。绿叶吟风劲，翠茎犯霄密。
- 霜霰封其柯，鹓鸾食其实。宁知轩辕后，更有伶伦出。
- 刀斧俄见寻，根株坐相失。裁为十二管，吹作雄雌律。
- 有用虽自伤，无心复招疾。不如山上草，离离保终吉。
- 宝龟尺二寸，由来宅深水。浮游五湖内，宛转三江里。
- 何不深复深，轻然至溱洧。溱洧源流狭，春秋不濡轨。
- 渔人递往还，网罟相萦藟。一朝失运会，刳肠血流死。
- 丰骨输庙堂，鲜腴藉笾簋。弃置谁怨尤，自我招此否。
- 余灵寄明卜，复来钦所履。
- 松生北岩下，由来人径绝。布叶捎云烟，插根拥岩穴。
- 自言生得地，独负凌云洁。何时畏斤斧，几度经霜雪。
- 风惊西北枝，雹陨东南节。不知岁月久，稍觉枝干折。
- 藤萝上下碎，枝干纵横裂。行当糜烂尽，坐共灰尘灭。
- 宁关匠石顾，岂为王孙折。盛衰自有时，圣贤未尝屑。
- 寄言悠悠者，无为嗟大耋。
- 桂树何苍苍，秋来花更芳。自言岁寒性，不知露与霜。
- 幽人重其德，徙植临前堂。连拳八九树，偃蹇二三行。
- 枝枝自相纠，叶叶还相当。去来双鸿鹄，栖息两鸳鸯。
- 荣荫诚不厚，斤斧亦勿伤。赤心许君时，此意那可忘。
- 彩凤欲将归，提罗出郊访。罗张大泽已，凤入重云飏。
- 朝栖昆阆木，夕饮蓬壶涨。问凤那远飞，贤君坐相望。
- 凤言荷深德，微禽安足尚。但使雏卵全，无令矰缴放。
- 皇臣力牧举，帝乐箫韶畅。自有来巢时，明年阿阁上。

## 拼音
- you1 ren2 zai4 he2 suo3 ， zi3 yan2 you3 xian1 zhu2 。 yue4 xia4 heng2 bao3 qin2 ， ci3 wai4 jiang1 an1 yu4 。
- cai2 chou1 yi4 shan1 gan1 ， hui1 dian3 kun1 qiu1 yu4 。 qi1 bao4 jiao1 long2 chun2 ， si1 chan2 feng4 huang2 zu2 。
- qian2 tan2 guang3 ling2 ba4 ， hou4 yi3 ming2 guang1 xu4 。 bai3 jin1 mai3 yi4 sheng1 ， qian1 jin1 chuan2 yi4 qu3 。
- shi4 wu2 zhong1 zi3 qi1 ， shui2 zhi1 xin1 suo3 shu3 。
- zhu2 sheng1 da4 xia4 xi1 ， cang1 cang1 fu4 qi2 zhi4 。 lü4 ye4 yin2 feng1 jin4 ， cui4 jing1 fan4 xiao1 mi4 。
- shuang1 xian4 feng1 qi2 ke1 ， yuan1 luan2 shi2 qi2 shi2 。 ning2 zhi1 xuan1 yuan2 hou4 ， geng4 you3 ling2 lun2 chu1 。
- dao1 fu3 e2 jian4 xun2 ， gen1 zhu1 zuo4 xiang1 shi1 。 cai2 wei4 shi2 er4 guan3 ， chui1 zuo4 xiong2 ci2 lü4 。
- you3 yong4 sui1 zi4 shang1 ， wu2 xin1 fu4 zhao1 ji2 。 bu4 ru2 shan1 shang4 cao3 ， li2 li2 bao3 zhong1 ji2 。
- bao3 gui1 chi3 er4 cun4 ， you2 lai2 zhai2 shen1 shui3 。 fu2 you2 wu3 hu2 nei4 ， wan3 zhuan3 san1 jiang1 li3 。
- he2 bu4 shen1 fu4 shen1 ， qing1 ran2 zhi4 zhen1 wei3 。 zhen1 wei3 yuan2 liu2 xia2 ， chun1 qiu1 bu4 ru2 gui3 。
- yu2 ren2 di4 wang3 hai2 ， wang3 gu3 xiang1 ying2 lei3 。 yi4 chao2 shi1 yun4 hui4 ， ku1 chang2 xue4 liu2 si3 。
- feng1 gu3 shu1 miao4 tang2 ， xian1 yu2 jie4 bian1 gui3 。 qi4 zhi4 shui2 yuan4 you2 ， zi4 wo3 zhao1 ci3 fou3 。
- yu2 ling2 ji4 ming2 bu3 ， fu4 lai2 qin1 suo3 lü3 。
- song1 sheng1 bei3 yan2 xia4 ， you2 lai2 ren2 jing4 jue2 。 bu4 ye4 shao1 yun2 yan1 ， cha1 gen1 yong1 yan2 xue2 。
- zi4 yan2 sheng1 de2 di4 ， du2 fu4 ling2 yun2 jie2 。 he2 shi2 wei4 jin1 fu3 ， ji3 du4 jing1 shuang1 xue3 。
- feng1 jing1 xi1 bei3 zhi1 ， bao2 yun3 dong1 nan2 jie2 。 bu4 zhi1 sui4 yue4 jiu3 ， shao1 jue2 zhi1 gan4 zhe2 。
- teng2 luo2 shang4 xia4 sui4 ， zhi1 gan4 zong4 heng2 lie4 。 hang2 dang0 mi2 lan4 jin4 ， zuo4 gong4 hui1 chen2 mie4 。
- ning2 guan1 jiang4 shi2 gu4 ， qi3 wei4 wang2 sun1 zhe2 。 sheng4 shuai1 zi4 you3 shi2 ， sheng4 xian2 wei4 chang2 xie4 。
- ji4 yan2 you1 you1 zhe3 ， wu2 wei2 jie1 da4 die2 。
- gui4 shu4 he2 cang1 cang1 ， qiu1 lai2 hua1 geng4 fang1 。 zi4 yan2 sui4 han2 xing4 ， bu4 zhi1 lu4 yu3 shuang1 。
- you1 ren2 zhong4 qi2 de2 ， xi3 zhi2 lin2 qian2 tang2 。 lian2 quan2 ba1 jiu3 shu4 ， yan3 jian3 er4 san1 hang2 。
- zhi1 zhi1 zi4 xiang1 jiu1 ， ye4 ye4 hai2 xiang1 dang1 。 qu4 lai2 shuang1 hong2 hu2 ， qi1 xi1 liang3 yuan1 yang1 。
- rong2 yin4 cheng2 bu2 hou4 ， jin1 fu3 yi4 wu4 shang1 。 chi4 xin1 xu3 jun1 shi2 ， ci3 yi4 na4 ke3 wang4 。
- cai3 feng4 yu4 jiang1 gui1 ， ti2 luo2 chu1 jiao1 fang3 。 luo2 zhang1 da4 ze2 yi3 ， feng4 ru4 zhong4 yun2 yang2 。
- chao2 qi1 kun1 lang2 mu4 ， xi1 yin3 peng2 hu2 zhang3 。 wen4 feng4 na4 yuan3 fei1 ， xian2 jun1 zuo4 xiang1 wang4 。
- feng4 yan2 he2 shen1 de2 ， wei1 qin2 an1 zu2 shang4 。 dan4 shi3 chu2 luan3 quan2 ， wu2 ling4 zeng1 jiao3 fang4 。
- huang2 chen2 li4 mu4 ju3 ， di4 le4 xiao1 shao2 chang4 。 zi4 you3 lai2 chao2 shi2 ， ming2 nian2 a1 ge2 shang4 。

## 注释

## 译文

## 赏析
