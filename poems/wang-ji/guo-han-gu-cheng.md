---
id: wang-ji-guo-han-gu-cheng
title: 过汉故城
titlePinyin: guo4 han4 gu4 cheng2
titleSlug: guo-han-gu-cheng
author: 王绩
authorPinyin: wang2 ji4
authorSlug: wang-ji
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 大汉昔未定，强秦犹擅场。中原逐鹿罢，高祖郁龙骧。
- 经始谋帝坐，兹焉壮未央。规模穷栋宇，表里浚城隍。
- 群后崇长乐，中朝增建章。钩陈被兰锜，乐府奏芝房。
- 翡翠明珠帐，鸳鸯白玉堂。清晨宝鼎食，闲夜郁金香。
- 天马来东道，佳人倾北方。何其赫隆盛，自谓保灵长。
- 历数有时尽，哀平嗟不昌。冰坚成巨猾，火德遂颓纲。
- 奥位匪虚校，贪天竟速亡。魂神吁社稷，豺虎斗岩廊。
- 金狄移灞岸，铜盘向洛阳。君王无处所，年代几荒凉。
- 宫阙谁家域，蓁芜罥我裳。井田唯有草，海水变为桑。
- 在昔高门内，于今岐路傍。余基不可识，古墓列成行。
- 狐兔惊魍魉，鸱鸮吓獝狂。空城寒日晚，平野暮云黄。
- 烈烈焚青棘，萧萧吹白杨。千秋并万岁，空使咏歌伤。

## 拼音
- da4 han4 xi1 wei4 ding4 ， qiang2 qin2 you2 shan4 chang3 。 zhong1 yuan2 zhu2 lu4 ba4 ， gao1 zu3 yu4 long2 xiang1 。
- jing1 shi3 mou2 di4 zuo4 ， zi1 yan1 zhuang4 wei4 yang1 。 gui1 mo2 qiong2 dong4 yu3 ， biao3 li3 jun4 cheng2 huang2 。
- qun2 hou4 chong2 chang2 le4 ， zhong1 chao2 zeng1 jian4 zhang1 。 gou1 chen2 bei4 lan2 qi2 ， yue4 fu3 zou4 zhi1 fang2 。
- fei3 cui4 ming2 zhu1 zhang4 ， yuan1 yang1 bai2 yu4 tang2 。 qing1 chen2 bao3 ding3 shi2 ， xian2 ye4 yu4 jin1 xiang1 。
- tian1 ma3 lai2 dong1 dao4 ， jia1 ren2 qing1 bei3 fang1 。 he2 qi2 he4 long2 sheng4 ， zi4 wei4 bao3 ling2 chang2 。
- li4 shu3 you3 shi2 jin4 ， ai1 ping2 jie1 bu4 chang1 。 bing1 jian1 cheng2 ju4 hua2 ， huo3 de2 sui4 tui2 gang1 。
- ao4 wei4 fei3 xu1 xiao4 ， tan1 tian1 jing4 su4 wang2 。 hun2 shen2 xu1 she4 ji4 ， chai2 hu3 dou4 yan2 lang2 。
- jin1 di2 yi2 ba4 an4 ， tong2 pan2 xiang4 luo4 yang2 。 jun1 wang2 wu2 chu4 suo3 ， nian2 dai4 ji3 huang1 liang2 。
- gong1 que1 shui2 jia1 yu4 ， zhen1 wu2 juan4 wo3 shang0 。 jing3 tian2 wei2 you3 cao3 ， hai3 shui3 bian4 wei4 sang1 。
- zai4 xi1 gao1 men2 nei4 ， yu2 jin1 qi2 lu4 bang4 。 yu2 ji1 bu4 ke3 shi2 ， gu3 mu4 lie4 cheng2 xing2 。
- hu2 tu4 jing1 wang3 liang3 ， chi1 xiao1 xia4 xu4 kuang2 。 kong1 cheng2 han2 ri4 wan3 ， ping2 ye3 mu4 yun2 huang2 。
- lie4 lie4 fen2 qing1 ji2 ， xiao1 xiao1 chui1 bai2 yang2 。 qian1 qiu1 bing4 wan4 sui4 ， kong1 shi3 yong3 ge1 shang1 。

## 注释

## 译文

## 赏析
