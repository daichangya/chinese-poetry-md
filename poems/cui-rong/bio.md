---
title: 崔融
---
崔融，字安成，齐州全节人。擢八科高第，补宫门丞，迁崇文馆学士。中宗为太子时，融为侍读，典东朝章疏。长安中，授著作佐郎，迁右史，进凤阁舍人。坐附张易之兄弟贬袁州刺史，寻召拜国子司业。融为文华婉典丽，朝廷诸大手笔多手敕委之，卒，谥曰文。集六十卷，今编诗一卷。  崔融字安成，齐州全节人。为文以华婉典丽称。神龙二年卒，年五十四。补诗二首。（按唐有两崔融。《全唐诗》卷六十八之崔融，武后时人也。卷八百八十七《补遗》六之崔融，则唐末干宁时吴郡人。今兹所补，盖即武后时崔融之作。）
