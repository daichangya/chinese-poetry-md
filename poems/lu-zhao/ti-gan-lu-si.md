---
id: lu-zhao-ti-gan-lu-si
title: 题甘露寺
titlePinyin: ti2 gan1 lu4 si4
titleSlug: ti-gan-lu-si
author: 卢肇
authorPinyin: lu2 zhao4
authorSlug: lu-zhao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 北固岩端寺，佳名自上台。
- 地从京口断，山到海门回。
- 曙色烟中灭，潮声日下来。
- 一隅通雉堞，千仞耸楼台。
- 林暗疑降虎，江空想度杯。
- 福庭增气象，仙磬落昭回。
- 觉路花非染，流年景谩催。
- 隋宫凋绿草，晋室散黄埃。
- 西蜀波湍尽，东溟日月开。
- 如登最高处，应得见蓬莱。

## 拼音
- bei3 gu4 yan2 duan1 si4 ， jia1 ming2 zi4 shang4 tai2 。
- di4 cong2 jing1 kou3 duan4 ， shan1 dao4 hai3 men2 hui2 。
- shu3 se4 yan1 zhong1 mie4 ， chao2 sheng1 ri4 xia4 lai2 。
- yi4 yu2 tong1 zhi4 die2 ， qian1 ren4 song3 lou2 tai2 。
- lin2 an4 yi2 jiang4 hu3 ， jiang1 kong1 xiang3 du4 bei1 。
- fu2 ting2 zeng1 qi4 xiang4 ， xian1 qing4 luo4 zhao1 hui2 。
- jue2 lu4 hua1 fei1 ran3 ， liu2 nian2 jing3 man4 cui1 。
- sui2 gong1 diao1 lü4 cao3 ， jin4 shi4 san4 huang2 ai1 。
- xi1 shu3 bo1 tuan1 jin4 ， dong1 ming2 ri4 yue4 kai1 。
- ru2 deng1 zui4 gao1 chu4 ， ying1 de2 jian4 peng2 lai2 。

## 注释

## 译文

## 赏析
