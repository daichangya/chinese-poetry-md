---
id: dai-biao-yuan-yu-ji-ti-she-zhai-you-wen-zhi-tian-zhi-shuo-er-xiao-zhe-fu-zuo-chang-pian
title: 余既题畬斋有闻纸田之说而笑者复作长篇
titlePinyin: yu2 ji4 ti2 she1 zhai1 you3 wen2 zhi3 tian2 zhi1 shuo1 er2 xiao4 zhe3 fu4 zuo4 chang2 pian1
titleSlug: yu-ji-ti-she-zhai-you-wen-zhi-tian-zhi-shuo-er-xiao-zhe-fu-zuo-chang-pian
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 学农无年尤可待，学儒无成祇益馁。
- 羡君终岁作书痴，聚室嗷嗷穷不悔。
- 客来问计何所出，一饱自悬𫗴粥外。
- 平生据案畎亩心，汗简为犂笔为耒。
- 蘗芽百氏草避耨，膏泽群经泉赴浍。
- 日高洛诵乌鸟悦，夜半吴吟风雨会。
- 世间粱谷何足道，开卷穰穰心欲醉。
- 旅熏辟蠹防雀鼠，更缮巾箱筑仓廥。
- 古言乐岁生礼义，先见儒门消鄙悖。
- 租符且免里正索，子本时容书客侩。
- 东邻有田多牛翁，日执牙筹亲细碎。
- 囷粮竟作谁腹饱，骑吏惊惶汗流背。
- 此时畬斋谈无事，峨冠正与周孔对。
- 礼义适口即为味，牛心菊苗皆可脍。
- 我诗君意两自知，且勿𫍢𫍢语儿辈。

## 拼音
- xue2 nong2 wu2 nian2 you2 ke3 dai4 ， xue2 ru2 wu2 cheng2 qi2 yi4 nei3 。
- xian4 jun1 zhong1 sui4 zuo4 shu1 chi1 ， ju4 shi4 ao2 ao2 qiong2 bu4 hui3 。
- ke4 lai2 wen4 ji4 he2 suo3 chu1 ， yi4 bao3 zi4 xuan2 zhan1 zhou1 wai4 。
- ping2 sheng1 ju4 an4 quan3 mu3 xin1 ， han4 jian3 wei4 li2 bi3 wei4 lei3 。
- bo4 ya2 bai3 shi4 cao3 bi4 nou4 ， gao1 ze2 qun2 jing1 quan2 fu4 hui4 。
- ri4 gao1 luo4 song4 wu1 niao3 yue4 ， ye4 ban4 wu2 yin2 feng1 yu3 hui4 。
- shi4 jian1 liang2 gu3 he2 zu2 dao4 ， kai1 juan4 rang2 rang2 xin1 yu4 zui4 。
- lü3 xun1 pi4 du4 fang2 que4 shu3 ， geng4 shan4 jin1 xiang1 zhu4 cang1 kuai4 。
- gu3 yan2 le4 sui4 sheng1 li3 yi4 ， xian1 jian4 ru2 men2 xiao1 bi3 bei4 。
- zu1 fu2 qie3 mian3 li3 zheng4 suo3 ， zi3 ben3 shi2 rong2 shu1 ke4 kuai4 。
- dong1 lin2 you3 tian2 duo1 niu2 weng1 ， ri4 zhi2 ya2 chou2 qin1 xi4 sui4 。
- qun1 liang2 jing4 zuo4 shui2 fu4 bao3 ， qi2 li4 jing1 huang2 han4 liu2 bei4 。
- ci3 shi2 she1 zhai1 tan2 wu2 shi4 ， e2 guan1 zheng4 yu3 zhou1 kong3 dui4 。
- li3 yi4 shi4 kou3 ji2 wei4 wei4 ， niu2 xin1 ju2 miao2 jie1 ke3 kuai4 。
- wo3 shi1 jun1 yi4 liang3 zi4 zhi1 ， qie3 wu4 𫍢 𫍢 yu3 er2 bei4 。

## 注释

## 译文

## 赏析
