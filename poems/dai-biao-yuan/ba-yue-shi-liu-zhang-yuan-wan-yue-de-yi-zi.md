---
id: dai-biao-yuan-ba-yue-shi-liu-zhang-yuan-wan-yue-de-yi-zi
title: 八月十六张园玩月得一字
titlePinyin: ba1 yue4 shi2 liu4 zhang1 yuan2 wan2 yue4 de2 yi2 zi4
titleSlug: ba-yue-shi-liu-zhang-yuan-wan-yue-de-yi-zi
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 明河荡残云，青海收晚日。
- 婆娑林端月，为我良久出。
- 洗杯问劳苦，天女笑肸肸。
- 月行虚空中，万古无损失。
- 且可娱今宵，勿复思昨日。
- 歌情天水遥，坐影入树密。
- 嗔醒有微酒，徼诗或呼笔。
- 仲容欢入林，怀祖娇在膝。
- 初犹整裘褐，久乃忘冠栉。
- 趋锵翻弈盘，笑傲惊帐室。
- 宁来共喧呶，不许私暇逸。
- 蚩蚩复扰扰，醉态不可一。
- 情知此月下，此乐世无匹。
- 月光本天性，清莹本其质。
- 动定极渟涵，声沈转萧瑟。
- 匆忙寄醉语，悟迟已难述。

## 拼音
- ming2 he2 dang4 can2 yun2 ， qing1 hai3 shou1 wan3 ri4 。
- po2 suo1 lin2 duan1 yue4 ， wei4 wo3 liang2 jiu3 chu1 。
- xi3 bei1 wen4 lao2 ku3 ， tian1 nü3 xiao4 xi1 xi1 。
- yue4 xing2 xu1 kong1 zhong1 ， wan4 gu3 wu2 sun3 shi1 。
- qie3 ke3 yu2 jin1 xiao1 ， wu4 fu4 si1 zuo2 ri4 。
- ge1 qing2 tian1 shui3 yao2 ， zuo4 ying3 ru4 shu4 mi4 。
- chen1 xing3 you3 wei1 jiu3 ， jiao3 shi1 huo4 hu1 bi3 。
- zhong4 rong2 huan1 ru4 lin2 ， huai2 zu3 jiao1 zai4 xi1 。
- chu1 you2 zheng3 qiu2 he4 ， jiu3 nai3 wang4 guan1 zhi4 。
- qu1 qiang1 fan1 yi4 pan2 ， xiao4 ao4 jing1 zhang4 shi4 。
- ning2 lai2 gong4 xuan1 nao2 ， bu4 xu3 si1 xia2 yi4 。
- chi1 chi1 fu4 rao3 rao3 ， zui4 tai4 bu4 ke3 yi1 。
- qing2 zhi1 ci3 yue4 xia4 ， ci3 le4 shi4 wu2 pi3 。
- yue4 guang1 ben3 tian1 xing4 ， qing1 ying2 ben3 qi2 zhi4 。
- dong4 ding4 ji2 ting2 han2 ， sheng1 shen3 zhuan3 xiao1 se4 。
- cong1 mang2 ji4 zui4 yu3 ， wu4 chi2 yi3 nan2 shu4 。

## 注释

## 译文

## 赏析
