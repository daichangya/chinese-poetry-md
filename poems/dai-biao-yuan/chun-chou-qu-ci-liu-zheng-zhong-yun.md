---
id: dai-biao-yuan-chun-chou-qu-ci-liu-zheng-zhong-yun
title: 春愁曲次刘正仲韵
titlePinyin: chun1 chou2 qu3 ci4 liu2 zheng4 zhong4 yun4
titleSlug: chun-chou-qu-ci-liu-zheng-zhong-yun
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山翁隠居雁苍谷，春树年年为翁绿。
- 耕休坐树作劳歌，山光水影相征逐。
- 歌成无人祗自娱，行人颇怪歌声殊。
- 循踪历历见井舍，恐是避秦来此居。
- 花烟溟蒙乱晴雨，山前仓庚后杜宇。
- 客来不喜亦不惊，但道寒暄无俗语。
- 山中今岁是何年，黄旗征树装楼船。
- 浅村已尽到深谷，逢人未说先凄然。
- 忧来宛转歌不已，我树非材端后死。
- 五陵当日蓊如云，如今何处悲风起。
- 山南老农亦不忧，机浅不为妻子谋。
- 日高饭饱牛背坐，日晚放牛溪上游。
- 人生逐名被名误，十年车马长安路。
- 长安路绝云雾昏，归来弃笔寻农具。
- 旧游年少难与随，梦境一笑难重追。
- 惟有剡源穷掌固，相思望断西天垂。

## 拼音
- shan1 weng1 yin3 ju1 yan4 cang1 gu3 ， chun1 shu4 nian2 nian2 wei4 weng1 lü4 。
- geng1 xiu1 zuo4 shu4 zuo4 lao2 ge1 ， shan1 guang1 shui3 ying3 xiang1 zheng1 zhu2 。
- ge1 cheng2 wu2 ren2 zhi1 zi4 yu2 ， xing2 ren2 po1 guai4 ge1 sheng1 shu1 。
- xun2 zong1 li4 li4 jian4 jing3 she4 ， kong3 shi4 bi4 qin2 lai2 ci3 ju1 。
- hua1 yan1 ming2 meng2 luan4 qing2 yu3 ， shan1 qian2 cang1 geng1 hou4 du4 yu3 。
- ke4 lai2 bu4 xi3 yi4 bu4 jing1 ， dan4 dao4 han2 xuan1 wu2 su2 yu3 。
- shan1 zhong1 jin1 sui4 shi4 he2 nian2 ， huang2 qi2 zheng1 shu4 zhuang1 lou2 chuan2 。
- qian3 cun1 yi3 jin4 dao4 shen1 gu3 ， feng2 ren2 wei4 shuo1 xian1 qi1 ran2 。
- you1 lai2 wan3 zhuan3 ge1 bu4 yi3 ， wo3 shu4 fei1 cai2 duan1 hou4 si3 。
- wu3 ling2 dang1 ri4 weng3 ru2 yun2 ， ru2 jin1 he2 chu4 bei1 feng1 qi3 。
- shan1 nan2 lao3 nong2 yi4 bu4 you1 ， ji1 qian3 bu2 wei4 qi1 zi3 mou2 。
- ri4 gao1 fan4 bao3 niu2 bei4 zuo4 ， ri4 wan3 fang4 niu2 xi1 shang4 you2 。
- ren2 sheng1 zhu2 ming2 bei4 ming2 wu4 ， shi2 nian2 che1 ma3 chang2 an1 lu4 。
- chang2 an1 lu4 jue2 yun2 wu4 hun1 ， gui1 lai2 qi4 bi3 xun2 nong2 ju4 。
- jiu4 you2 nian2 shao4 nan2 yu3 sui2 ， meng4 jing4 yi2 xiao4 nan2 zhong4 zhui1 。
- wei2 you3 yan3 yuan2 qiong2 zhang3 gu4 ， xiang1 si1 wang4 duan4 xi1 tian1 chui2 。

## 注释

## 译文

## 赏析
