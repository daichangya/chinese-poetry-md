---
id: dai-biao-yuan-yu-bo-shi-jia-mao-xiang-ru-ge
title: 余博士家猫相乳歌
titlePinyin: yu2 bo2 shi4 jia1 mao1 xiang1 ru3 ge1
titleSlug: yu-bo-shi-jia-mao-xiang-ru-ge
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上饶余宗钟鼎家，孙枝十世犹清华。
- 南昌博士最贤者，膝下烨烨开绯牙。
- 我行其庭值供顿，食指半千声不哗。
- 女帨男鞶况修谨，冠立童趋知等差。
- 江南族聚盛亦有，如此礼法嘻可嘉。
- 长公公退忽语我，瑞猫之篇题满车。
- 二雌同时各生子，一雌病僵如卧瓜。
- 一雌端来代其乳，顾睨恳恻呼嘤哑。
- 子众身疲乳亦竭，病母起将新乳加。
- 天寒绣褥更枕藉，日暖花砖群戏拏。
- 我怜二猫有至性，欲脱毛尾升笄珈。
- 北平将门粱肉窟，此事尚得昌黎夸。
- 公家儒化鬰积久，义感宜可驯豚猳。
- 愿公尽力持阃范，弥补始终无阙瑕。
- 不见古来歌舞地，祇余猿鹤与虫沙。

## 拼音
- shang4 rao2 yu2 zong1 zhong1 ding3 jia1 ， sun1 zhi1 shi2 shi4 you2 qing1 hua2 。
- nan2 chang1 bo2 shi4 zui4 xian2 zhe3 ， xi1 xia4 ye4 ye4 kai1 fei1 ya2 。
- wo3 xing2 qi2 ting2 zhi2 gong4 dun4 ， shi2 zhi3 ban4 qian1 sheng1 bu4 hua2 。
- nü3 shui4 nan2 pan2 kuang4 xiu1 jin3 ， guan1 li4 tong2 qu1 zhi1 deng3 cha4 。
- jiang1 nan2 zu2 ju4 sheng4 yi4 you3 ， ru2 ci3 li3 fa3 xi1 ke3 jia1 。
- chang2 gong1 gong0 tui4 hu1 yu3 wo3 ， rui4 mao1 zhi1 pian1 ti2 man3 che1 。
- er4 ci2 tong2 shi2 ge4 sheng1 zi3 ， yi4 ci2 bing4 jiang1 ru2 wo4 gua1 。
- yi4 ci2 duan1 lai2 dai4 qi2 ru3 ， gu4 ni4 ken3 ce4 hu1 ying1 ya3 。
- zi3 zhong4 shen1 pi2 ru3 yi4 jie2 ， bing4 mu3 qi3 jiang1 xin1 ru3 jia1 。
- tian1 han2 xiu4 ru4 geng4 zhen3 jie4 ， ri4 nuan3 hua1 zhuan1 qun2 xi4 na2 。
- wo3 lian2 er4 mao1 you3 zhi4 xing4 ， yu4 tuo1 mao2 wei3 sheng1 ji1 jia1 。
- bei3 ping2 jiang4 men2 liang2 rou4 ku1 ， ci3 shi4 shang4 de2 chang1 li2 kua1 。
- gong1 jia0 ru2 hua4 yu4 ji1 jiu3 ， yi4 gan3 yi2 ke3 xun4 tun2 jia1 。
- yuan4 gong1 jin4 li4 chi2 kun3 fan4 ， mi2 bu3 shi3 zhong1 wu2 que1 xia2 。
- bu2 jian4 gu3 lai2 ge1 wu3 di4 ， qi2 yu2 yuan2 he4 yu3 chong2 sha1 。

## 注释

## 译文

## 赏析
