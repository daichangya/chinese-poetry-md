---
id: dai-biao-yuan-yan-nan-fei
title: 雁南飞
titlePinyin: yan4 nan2 fei1
titleSlug: yan-nan-fei
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雁南飞，飞且鸣。
- 我不爱尔绝汉排云之健翼，爱尔秋来意气各有适。
- 江湖万里同风声，风声万里秋萧索，山乡田荒水乡薄。
- 不应专为稻粱来，得饱自住今亦乐。
- 群飞嘹唳奈尔何，青天茫茫无网罗。
- 谁知世有苦心者，夜半闻声悲转多。
- 雁南飞，劝尔飞时莫近征妇舍，手触边衣添泪下。
- 更莫飞近贫士屋，弦绝樽空怨凄独。
- 雁南飞，飞且止，世事惊人例如此。
- 我昔扁舟五湖水，年年见尔秋风里。
- 如今未断少年情，一度雁来心一惊。
- 今年雁来明年去，明年去去江南路。
- 欲将书寄去边人，明年认作书回处。

## 拼音
- yan4 nan2 fei1 ， fei1 qie3 ming2 。
- wo3 bu2 ai4 er3 jue2 han4 pai2 yun2 zhi1 jian4 yi4 ， ai4 er3 qiu1 lai2 yi4 qi4 ge4 you3 shi4 。
- jiang1 hu2 wan4 li3 tong2 feng1 sheng1 ， feng1 sheng1 wan4 li3 qiu1 xiao1 suo3 ， shan1 xiang1 tian2 huang1 shui3 xiang1 bao2 。
- bu2 ying4 zhuan1 wei4 dao4 liang2 lai2 ， de2 bao3 zi4 zhu4 jin1 yi4 le4 。
- qun2 fei1 liao2 li4 nai4 er3 he2 ， qing1 tian1 mang2 mang2 wu2 wang3 luo2 。
- shui2 zhi1 shi4 you3 ku3 xin1 zhe3 ， ye4 ban4 wen2 sheng1 bei1 zhuan3 duo1 。
- yan4 nan2 fei1 ， quan4 er3 fei1 shi2 mo4 jin4 zheng1 fu4 she4 ， shou3 chu4 bian1 yi1 tian1 lei4 xia4 。
- geng4 mo4 fei1 jin4 pin2 shi4 wu1 ， xian2 jue2 zun1 kong1 yuan4 qi1 du2 。
- yan4 nan2 fei1 ， fei1 qie3 zhi3 ， shi4 shi4 jing1 ren2 li4 ru2 ci3 。
- wo3 xi1 pian1 zhou1 wu3 hu2 shui3 ， nian2 nian2 jian4 er3 qiu1 feng1 li3 。
- ru2 jin1 wei4 duan4 shao4 nian2 qing2 ， yi2 du4 yan4 lai2 xin1 yi4 jing1 。
- jin1 nian2 yan4 lai2 ming2 nian2 qu4 ， ming2 nian2 qu4 qu4 jiang1 nan2 lu4 。
- yu4 jiang1 shu1 ji4 qu4 bian1 ren2 ， ming2 nian2 ren4 zuo4 shu1 hui2 chu4 。

## 注释

## 译文

## 赏析
