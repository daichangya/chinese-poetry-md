---
id: dai-biao-yuan-shao-nian-xing-zeng-yuan-yang-zhi
title: 少年行赠袁养直
titlePinyin: shao4 nian2 xing2 zeng4 yuan2 yang3 zhi2
titleSlug: shao-nian-xing-zeng-yuan-yang-zhi
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔如君初冠时，见君垂角儿童嬉。
- 君今长大一如我，但少头上斑斑丝。
- 诵书如流日千纸，更出清言洗纨绮。
- 明珠在侧真自失，挟册茫洋吾老矣。
- 人言四十当著书，春风半负黄公垆。
- 僮奴哂笑妻子骂，一字不给饥寒躯。
- 儒学无成农已惰，履穷始悔知无奈。
- 人生少年还易过，请君努力无如我。

## 拼音
- wo3 xi1 ru2 jun1 chu1 guan1 shi2 ， jian4 jun1 chui2 jiao3 er2 tong2 xi1 。
- jun1 jin1 zhang3 da4 yi4 ru2 wo3 ， dan4 shao3 tou2 shang4 ban1 ban1 si1 。
- song4 shu1 ru2 liu2 ri4 qian1 zhi3 ， geng4 chu1 qing1 yan2 xi3 wan2 qi3 。
- ming2 zhu1 zai4 ce4 zhen1 zi4 shi1 ， xie2 ce4 mang2 yang2 wu2 lao3 yi3 。
- ren2 yan2 si4 shi2 dang1 zhu4 shu1 ， chun1 feng1 ban4 fu4 huang2 gong1 lu2 。
- tong2 nu2 shen3 xiao4 qi1 zi3 ma4 ， yi2 zi4 bu4 gei3 ji1 han2 qu1 。
- ru2 xue2 wu2 cheng2 nong2 yi3 duo4 ， lü3 qiong2 shi3 hui3 zhi1 wu2 nai4 。
- ren2 sheng1 shao4 nian2 hai2 yi4 guo4 ， qing3 jun1 nu3 li4 wu2 ru2 wo3 。

## 注释

## 译文

## 赏析
