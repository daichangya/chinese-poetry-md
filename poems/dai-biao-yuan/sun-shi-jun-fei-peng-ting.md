---
id: dai-biao-yuan-sun-shi-jun-fei-peng-ting
title: 孙使君飞蓬亭
titlePinyin: sun1 shi3 jun1 fei1 peng2 ting2
titleSlug: sun-shi-jun-fei-peng-ting
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江南泽国多烟水，年少轻身作游子。
- 适来衰懒畏奔驰，忽见飞蓬平地起。
- 飞蓬主人人中仙，曾乘千斛凌风船。
- 船头画鼓催行酒，船尾红妆歌采莲。
- 收篙卷纶今尚乐，却悔从前风浪恶。
- 青云裘褐一鸥身，白发山林五湖客。
- 我来花雾红霏霏，此蓬如山何处飞。
- 但当共坐索酩酊，溪塘过雨春鱼肥。
- 君不见鸱夷名成沧海去，富贵畏人如脱兔。
- 又不见羊裘钓客桐江上，一出张皇动星象。
- 何如飞蓬主人亭上饮，醒与客论酣即寝。
- 寝酣忽作江湖梦，风雨漂摇蓬不动。

## 拼音
- jiang1 nan2 ze2 guo2 duo1 yan1 shui3 ， nian2 shao4 qing1 shen1 zuo4 you2 zi3 。
- shi4 lai2 shuai1 lan3 wei4 ben1 chi2 ， hu1 jian4 fei1 peng2 ping2 di4 qi3 。
- fei1 peng2 zhu3 ren2 ren2 zhong1 xian1 ， ceng2 cheng2 qian1 hu2 ling2 feng1 chuan2 。
- chuan2 tou2 hua4 gu3 cui1 xing2 jiu3 ， chuan2 wei3 hong2 zhuang1 ge1 cai3 lian2 。
- shou1 gao1 juan4 lun2 jin1 shang4 le4 ， que4 hui3 cong2 qian2 feng1 lang4 e4 。
- qing1 yun2 qiu2 he4 yi4 ou1 shen1 ， bai2 fa4 shan1 lin2 wu3 hu2 ke4 。
- wo3 lai2 hua1 wu4 hong2 fei1 fei1 ， ci3 peng2 ru2 shan1 he2 chu4 fei1 。
- dan4 dang1 gong4 zuo4 suo3 ming3 ding1 ， xi1 tang2 guo4 yu3 chun1 yu2 fei2 。
- jun1 bu2 jian4 chi1 yi2 ming2 cheng2 cang1 hai3 qu4 ， fu4 gui4 wei4 ren2 ru2 tuo1 tu4 。
- you4 bu2 jian4 yang2 qiu2 diao4 ke4 tong2 jiang1 shang4 ， yi4 chu1 zhang1 huang2 dong4 xing1 xiang4 。
- he2 ru2 fei1 peng2 zhu3 ren2 ting2 shang4 yin3 ， xing3 yu3 ke4 lun4 han1 ji2 qin3 。
- qin3 han1 hu1 zuo4 jiang1 hu2 meng4 ， feng1 yu3 piao1 yao2 peng2 bu2 dong4 。

## 注释

## 译文

## 赏析
