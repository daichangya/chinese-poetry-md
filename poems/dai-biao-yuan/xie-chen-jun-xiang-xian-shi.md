---
id: dai-biao-yuan-xie-chen-jun-xiang-xian-shi
title: 谢陈君祥宪使
titlePinyin: xie4 chen2 jun1 xiang2 xian4 shi3
titleSlug: xie-chen-jun-xiang-xian-shi
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鸾凰不鸷暴，珪璧无锋铦。
- 评材容一切，未觉世论严。
- 仆昔江东归，二纪操锄镰。
- 闻山但庐霍，慕水惟沱潜。
- 宫车岁千两，未省谒帷幨。
- 岂无赵张伦，居突不得黔。
- 新年有吉语，所在兴循廉。
- 惟此沮洳氓，生涯啬而纤。
- 廛管疲负挈，陆取困涂沾。
- 赫赫金铺门，风雨今无簷。
- 皎皎华裾生，尘土今无襜。
- 分台得陈侯，笑语脱烹爓。
- 仁贤所居国，不言革顽𪫺。
- 侯家仲举峻，何如太丘谦。
- 问侯何所为，深坐静春帘。
- 问侯何所学，净几飘风签。
- 俨雅菑川公，高节齐晋瞻。
- 横流滔天来，挺身卧西崦。
- 何以赠陈侯，孟光书满奁。
- 名曰事言补，其辞清以恬。
- 岂但资稗官，五经之韬钤。
- 从来名世士，必有渊源渐。
- 侯识民蓍龟，侯材国梅盐。
- 诚令以德举，遐陬讵能淹。
- 愚者理宜止，容仆守穷櫩。

## 拼音
- luan2 huang2 bu2 zhi4 bao4 ， gui1 bi4 wu2 feng1 xian1 。
- ping2 cai2 rong2 yi2 qie4 ， wei4 jue2 shi4 lun4 yan2 。
- pu2 xi1 jiang1 dong1 gui1 ， er4 ji4 cao1 chu2 lian2 。
- wen2 shan1 dan4 lu2 huo4 ， mu4 shui3 wei2 tuo2 qian2 。
- gong1 che1 sui4 qian1 liang3 ， wei4 sheng3 ye4 wei2 chan1 。
- qi3 wu2 zhao4 zhang1 lun2 ， ju1 tu1 bu4 de2 qian2 。
- xin1 nian2 you3 ji2 yu3 ， suo3 zai4 xing1 xun2 lian2 。
- wei2 ci3 ju3 ru4 mang2 ， sheng1 ya2 se4 er2 xian1 。
- chan2 guan3 pi2 fu4 qie4 ， lu4 qu3 kun4 tu2 zhan1 。
- he4 he4 jin1 pu4 men2 ， feng1 yu3 jin1 wu2 yan2 。
- jiao3 jiao3 hua2 ju1 sheng1 ， chen2 tu3 jin1 wu2 chan1 。
- fen1 tai2 de2 chen2 hou2 ， xiao4 yu3 tuo1 peng1 yan4 。
- ren2 xian2 suo3 ju1 guo2 ， bu4 yan2 ge2 wan2 𪫺 。
- hou2 jia1 zhong4 ju3 jun4 ， he2 ru2 tai4 qiu1 qian1 。
- wen4 hou2 he2 suo3 wei4 ， shen1 zuo4 jing4 chun1 lian2 。
- wen4 hou2 he2 suo3 xue2 ， jing4 ji3 piao1 feng1 qian1 。
- yan3 ya3 zi1 chuan1 gong1 ， gao1 jie2 qi2 jin4 zhan1 。
- heng2 liu2 tao1 tian1 lai2 ， ting3 shen1 wo4 xi1 yan1 。
- he2 yi3 zeng4 chen2 hou2 ， meng4 guang1 shu1 man3 lian2 。
- ming2 yue1 shi4 yan2 bu3 ， qi2 ci2 qing1 yi3 tian2 。
- qi3 dan4 zi1 bai4 guan1 ， wu3 jing1 zhi1 tao1 qian2 。
- cong2 lai2 ming2 shi4 shi4 ， bi4 you3 yuan1 yuan2 jian4 。
- hou2 shi2 min2 shi1 gui1 ， hou2 cai2 guo2 mei2 yan2 。
- cheng2 ling4 yi3 de2 ju3 ， xia2 zou1 ju4 neng2 yan1 。
- yu2 zhe3 li3 yi2 zhi3 ， rong2 pu2 shou3 qiong2 yan2 。

## 注释

## 译文

## 赏析
