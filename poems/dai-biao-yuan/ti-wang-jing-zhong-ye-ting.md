---
id: dai-biao-yuan-ti-wang-jing-zhong-ye-ting
title: 题王敬仲野亭
titlePinyin: ti2 wang2 jing4 zhong4 ye3 ting2
titleSlug: ti-wang-jing-zhong-ye-ting
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 王家野亭苍翠边，秋山万叠相钩连。
- 披衣晓霁伴云坐，散发夜凉须月眠。
- 主人清豪亦好客，常有车盖来翩翩。
- 门闲无烦鹤通谒，酒散有时风扫筵。
- 问君生涯几何许，笑指渺漠沧洲烟。
- 朱门千础扃婵娟，豪弦急管争喧妍。
- 何曾一日能免俗，稍来对谈心爽然。
- 古人去远吾不识，今日汩没难为贤。
- 长公高谈少公和，鲁山伯鸾相后先。
- 名成但恐累隠趣，莫遣妙语人间传。

## 拼音
- wang2 jia1 ye3 ting2 cang1 cui4 bian1 ， qiu1 shan1 wan4 die2 xiang1 gou1 lian2 。
- pi1 yi1 xiao3 ji4 ban4 yun2 zuo4 ， san4 fa1 ye4 liang2 xu1 yue4 mian2 。
- zhu3 ren2 qing1 hao2 yi4 hao4 ke4 ， chang2 you3 che1 gai4 lai2 pian1 pian1 。
- men2 xian2 wu2 fan2 he4 tong1 ye4 ， jiu3 san4 you3 shi2 feng1 sao3 yan2 。
- wen4 jun1 sheng1 ya2 ji3 he2 xu3 ， xiao4 zhi3 miao3 mo4 cang1 zhou1 yan1 。
- zhu1 men2 qian1 chu3 jiong1 chan2 juan1 ， hao2 xian2 ji2 guan3 zheng1 xuan1 yan2 。
- he2 ceng2 yi2 ri4 neng2 mian3 su2 ， shao1 lai2 dui4 tan2 xin1 shuang3 ran2 。
- gu3 ren2 qu4 yuan3 wu2 bu4 shi2 ， jin1 ri4 gu3 mei2 nan2 wei2 xian2 。
- chang2 gong1 gao1 tan2 shao3 gong1 he2 ， lu3 shan1 bo2 luan2 xiang1 hou4 xian1 。
- ming2 cheng2 dan4 kong3 lei4 yin3 qu4 ， mo4 qian3 miao4 yu3 ren2 jian1 chuan2 。

## 注释

## 译文

## 赏析
