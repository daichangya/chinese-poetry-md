---
id: dai-biao-yuan-bi-tao-hua-ge-wei-wang-cheng-zuo
title: 碧桃花歌为王丞作
titlePinyin: bi4 tao2 hua1 ge1 wei4 wang2 cheng2 zuo4
titleSlug: bi-tao-hua-ge-wei-wang-cheng-zuo
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见孔家藏书屋，屋坏犹闻起丝竹。
- 又不见郑家注书老，书带后来垂作草。
- 如今王家万卷文字林，桃花一树春沈沈。
- 花成不劳主人种，花落更同山客吟。
- 从来春花重萼不缀实，此花可玩实可食。
- 我拟天公出奇物，来寿主人并饷客。
- 春前待花花下狂，春后待实林下尝。
- 定知此桃不作寻常草木味，祗作旧时文字香。
- 王夫子，多酿酒。
- 春风亭馆何处无，天锡名花祗翁有。
- 从翁乞醉三万日，仍令醉后花从笔间出。

## 拼音
- jun1 bu2 jian4 kong3 jia1 cang2 shu1 wu1 ， wu1 huai4 you2 wen2 qi3 si1 zhu2 。
- you4 bu2 jian4 zheng4 jia1 zhu4 shu1 lao3 ， shu1 dai4 hou4 lai2 chui2 zuo4 cao3 。
- ru2 jin1 wang2 jia1 wan4 juan4 wen2 zi4 lin2 ， tao2 hua1 yi2 shu4 chun1 shen3 shen3 。
- hua1 cheng2 bu4 lao2 zhu3 ren2 zhong3 ， hua1 luo4 geng4 tong2 shan1 ke4 yin2 。
- cong2 lai2 chun1 hua1 zhong4 e4 bu2 zhui4 shi2 ， ci3 hua1 ke3 wan2 shi2 ke3 shi2 。
- wo3 ni3 tian1 gong1 chu1 qi2 wu4 ， lai2 shou4 zhu3 ren2 bing4 xiang3 ke4 。
- chun1 qian2 dai4 hua1 hua1 xia4 kuang2 ， chun1 hou4 dai4 shi2 lin2 xia4 chang2 。
- ding4 zhi1 ci3 tao2 bu2 zuo4 xun2 chang2 cao3 mu4 wei4 ， zhi1 zuo4 jiu4 shi2 wen2 zi4 xiang1 。
- wang2 fu1 zi3 ， duo1 niang4 jiu3 。
- chun1 feng1 ting2 guan3 he2 chu4 wu2 ， tian1 xi1 ming2 hua1 zhi1 weng1 you3 。
- cong2 weng1 qi3 zui4 san1 wan4 ri4 ， reng2 ling4 zui4 hou4 hua1 cong2 bi3 jian1 chu1 。

## 注释

## 译文

## 赏析
