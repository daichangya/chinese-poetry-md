---
id: dai-biao-yuan-chen-hui-fu-fu-quan-shi-san-yun
title: 陈晦父赴铨十三韵
titlePinyin: chen2 hui4 fu4 fu4 quan2 shi2 san1 yun4
titleSlug: chen-hui-fu-fu-quan-shi-san-yun
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古人取远士，得一以为豪。
- 江左贡千百，选抡今始劳。
- 占对混童厮，趋跄偕吏曹。
- 以兹寓绳准，弃髓索皮毛。
- 遂乃考卷业，成文喧诵号。
- 其次严保举，虚牍相笼叨。
- 富儒坐可得，贫儒走滔滔。
- 有司见其然，厌贱如蓬蒿。
- 谁知真儒者，百黜宁不遭。
- 陈生青紫门，佐书越江皋。
- 秩满在选中，家寒无所操。
- 虞翻显凭易，买臣进缘骚。
- 吴士例则然，且毋衒名高。

## 拼音
- gu3 ren2 qu3 yuan3 shi4 ， de2 yi4 yi3 wei2 hao2 。
- jiang1 zuo3 gong4 qian1 bai3 ， xuan3 lun1 jin1 shi3 lao2 。
- zhan4 dui4 hun4 tong2 si1 ， qu1 qiang4 xie2 li4 cao2 。
- yi3 zi1 yu4 sheng2 zhun3 ， qi4 sui3 suo3 pi2 mao2 。
- sui4 nai3 kao3 juan4 ye4 ， cheng2 wen2 xuan1 song4 hao4 。
- qi2 ci4 yan2 bao3 ju3 ， xu1 du2 xiang1 long2 dao1 。
- fu4 ru2 zuo4 ke3 de2 ， pin2 ru2 zou3 tao1 tao1 。
- you3 si1 jian4 qi2 ran2 ， yan4 jian4 ru2 peng2 hao1 。
- shui2 zhi1 zhen1 ru2 zhe3 ， bai3 chu4 ning2 bu4 zao1 。
- chen2 sheng1 qing1 zi3 men2 ， zuo3 shu1 yue4 jiang1 gao1 。
- zhi4 man3 zai4 xuan3 zhong1 ， jia1 han2 wu2 suo3 cao1 。
- yu2 fan1 xian3 ping2 yi4 ， mai3 chen2 jin4 yuan2 sao1 。
- wu2 shi4 li4 ze2 ran2 ， qie3 wu2 xuan4 ming2 gao1 。

## 注释

## 译文

## 赏析
