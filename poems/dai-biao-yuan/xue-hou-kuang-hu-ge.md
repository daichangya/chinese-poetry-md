---
id: dai-biao-yuan-xue-hou-kuang-hu-ge
title: 雪后况湖歌
titlePinyin: xue3 hou4 kuang4 hu2 ge1
titleSlug: xue-hou-kuang-hu-ge
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见明州城中日月湖，萦蓝缭白如画图。
- 良时乐游古亦有，何人破雪浮官厨。
- 金猊暖压红氍毹，紫貂醉拂青珊瑚。
- 麈尾高悬前唾壶，使君霜髯双脸朱。
- 同时僚客总豪秀，陆池阆苑罗仙儒。
- 名谈锋凑初不恶，安得玉人歌缕珠。
- 似闻州民喜公出，终日绕岸狂欢呼。
- 淫弦浊管何足道，入耳得此成真娱。
- 城尖数峰大糢糊，山郭何路通樵苏。
- 年年腊前得三白，乐岁仍然多饿夫。
- 定知新年稍安乐，风流使君江左无。

## 拼音
- jun1 bu2 jian4 ming2 zhou1 cheng2 zhong1 ri4 yue4 hu2 ， ying2 lan2 liao2 bai2 ru2 hua4 tu2 。
- liang2 shi2 le4 you2 gu3 yi4 you3 ， he2 ren2 po4 xue3 fu2 guan1 chu2 。
- jin1 ni2 nuan3 ya1 hong2 qu2 shu1 ， zi3 diao1 zui4 fu2 qing1 shan1 hu2 。
- zhu3 wei3 gao1 xuan2 qian2 tuo4 hu2 ， shi3 jun1 shuang1 ran2 shuang1 lian3 zhu1 。
- tong2 shi2 liao2 ke4 zong3 hao2 xiu4 ， lu4 chi2 lang2 yuan4 luo2 xian1 ru2 。
- ming2 tan2 feng1 cou4 chu1 bu2 e4 ， an1 de2 yu4 ren2 ge1 lü3 zhu1 。
- si4 wen2 zhou1 min2 xi3 gong1 chu1 ， zhong1 ri4 rao4 an4 kuang2 huan1 hu1 。
- yin2 xian2 zhuo2 guan3 he2 zu2 dao4 ， ru4 er3 de2 ci3 cheng2 zhen1 yu2 。
- cheng2 jian1 shu4 feng1 da4 mo2 hu2 ， shan1 guo1 he2 lu4 tong1 qiao2 su1 。
- nian2 nian2 la4 qian2 de2 san1 bai2 ， le4 sui4 reng2 ran2 duo1 e4 fu1 。
- ding4 zhi1 xin1 nian2 shao1 an1 le4 ， feng1 liu2 shi3 jun1 jiang1 zuo3 wu2 。

## 注释

## 译文

## 赏析
