---
id: dai-biao-yuan-gu-shi-shi-wu-yun-song-hu-tian-fang-xi-you
title: 古诗十五韵送胡天放西游
titlePinyin: gu3 shi1 shi2 wu3 yun4 song4 hu2 tian1 fang4 xi1 you2
titleSlug: gu-shi-shi-wu-yun-song-hu-tian-fang-xi-you
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有铁莫妄镕，镕作侠士椎。
- 有帛莫妄缝，缝作山人衣。
- 君看天放翁，气貌绝清羸。
- 濩落七尺身，仁义充肤肌。
- 无家救人穷，无田恤人饥。
- 江湖三十秋，白头转岖崎。
- 余情尚洒洒，不吐酸寒辞。
- 事慕古豪杰，诸儿那得知。
- 或云有仙骨，深中愈难窥。
- 趫腾华佗戏，偃蹇梁鸿噫。
- 世态贵反复，口语澜翻飞。
- 夫子顾之笑，百触不发机。
- 宁当待沟壑，西山古谁悲。
- 佩君珊瑚钩，酌以玻璃巵。
- 相知岂云无，去去勿复疑。

## 拼音
- you3 tie3 mo4 wang4 rong2 ， rong2 zuo4 xia2 shi4 zhui1 。
- you3 bo2 mo4 wang4 feng4 ， feng4 zuo4 shan1 ren2 yi1 。
- jun1 kan4 tian1 fang4 weng1 ， qi4 mao4 jue2 qing1 lei2 。
- hu4 luo4 qi1 chi3 shen1 ， ren2 yi4 chong1 fu1 ji1 。
- wu2 jia1 jiu4 ren2 qiong2 ， wu2 tian2 xu4 ren2 ji1 。
- jiang1 hu2 san1 shi2 qiu1 ， bai2 tou2 zhuan3 qu1 qi2 。
- yu2 qing2 shang4 sa3 sa3 ， bu4 tu3 suan1 han2 ci2 。
- shi4 mu4 gu3 hao2 jie2 ， zhu1 er2 na4 de2 zhi1 。
- huo4 yun2 you3 xian1 gu3 ， shen1 zhong1 yu4 nan2 kui1 。
- qiao2 teng2 hua4 tuo2 xi4 ， yan3 jian3 liang2 hong2 yi1 。
- shi4 tai4 gui4 fan3 fu4 ， kou3 yu3 lan2 fan1 fei1 。
- fu1 zi3 gu4 zhi1 xiao4 ， bai3 chu4 bu4 fa1 ji1 。
- ning2 dang1 dai4 gou1 he4 ， xi1 shan1 gu3 shui2 bei1 。
- pei4 jun1 shan1 hu2 gou1 ， zhuo2 yi3 bo1 li2 zhi1 。
- xiang1 zhi1 qi3 yun2 wu2 ， qu4 qu4 wu4 fu4 yi2 。

## 注释

## 译文

## 赏析
