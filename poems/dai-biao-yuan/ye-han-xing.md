---
id: dai-biao-yuan-ye-han-xing
title: 夜寒行
titlePinyin: ye4 han2 xing2
titleSlug: ye-han-xing
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨日天寒不成醉，今日天寒不成寐。
- 醉迟得酒可强欢，寐少愁多频发喟。
- 紫竿苇炬閙荒城，役夫遥作鹳鸭鸣。
- 拥衾高枕未云苦，熟听但觉令人惊。
- 乌孙黄鹄飞不返，辽城白骨填未满。
- 朔风萧萧吹成旗，居人何如去人远。
- 丈夫无成霜满须，沙场万里星河疏。
- 南墙诗翁穷据炉，北窗少年犹读书。

## 拼音
- zuo2 ri4 tian1 han2 bu4 cheng2 zui4 ， jin1 ri4 tian1 han2 bu4 cheng2 mei4 。
- zui4 chi2 de2 jiu3 ke3 qiang2 huan1 ， mei4 shao3 chou2 duo1 pin2 fa1 kui4 。
- zi3 gan1 wei3 ju4 nao4 huang1 cheng2 ， yi4 fu1 yao2 zuo4 guan4 ya1 ming2 。
- yong1 qin1 gao1 zhen3 wei4 yun2 ku3 ， shu2 ting1 dan4 jue2 ling4 ren2 jing1 。
- wu1 sun1 huang2 hu2 fei1 bu4 fan3 ， liao2 cheng2 bai2 gu3 tian2 wei4 man3 。
- shuo4 feng1 xiao1 xiao1 chui1 cheng2 qi2 ， ju1 ren2 he2 ru2 qu4 ren2 yuan3 。
- zhang4 fu0 wu2 cheng2 shuang1 man3 xu1 ， sha1 chang3 wan4 li3 xing1 he2 shu1 。
- nan2 qiang2 shi1 weng1 qiong2 ju4 lu2 ， bei3 chuang1 shao4 nian2 you2 du2 shu1 。

## 注释

## 译文

## 赏析
