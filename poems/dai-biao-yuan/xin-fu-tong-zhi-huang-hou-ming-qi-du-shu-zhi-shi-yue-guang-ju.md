---
id: dai-biao-yuan-xin-fu-tong-zhi-huang-hou-ming-qi-du-shu-zhi-shi-yue-guang-ju
title: 信府同知黄侯名其读书之室曰广居
titlePinyin: xin4 fu3 tong2 zhi1 huang2 hou2 ming2 qi2 du2 shu1 zhi1 shi4 yue1 guang3 ju1
titleSlug: xin-fu-tong-zhi-huang-hou-ming-qi-du-shu-zhi-shi-yue-guang-ju
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 隘夫护藩畛，得少便有余。
- 达士心旷然，清明如太虚。
- 海岳陈鼎俎，羲驾走轩车。
- 唯诺无不行，尚怀豚与鱼。
- 嗟兹山城氓，憎长逮其胥。
- 好语朝索茅，怒攻昼攘裾。
- 侯来未数月，眉头笑舒舒。
- 退食扫一室，焚香展群书。
- 举头窗楹间，有榜揭广居。
- 力行守仁义，邹公不欺余。

## 拼音
- ai4 fu1 hu4 fan1 zhen3 ， de2 shao3 bian4 you3 yu2 。
- da2 shi4 xin1 kuang4 ran2 ， qing1 ming2 ru2 tai4 xu1 。
- hai3 yue4 chen2 ding3 zu3 ， xi1 jia4 zou3 xuan1 che1 。
- wei2 nuo4 wu2 bu4 xing2 ， shang4 huai2 tun2 yu3 yu2 。
- jie1 zi1 shan1 cheng2 mang2 ， zeng1 chang2 dai3 qi2 xu1 。
- hao3 yu3 chao2 suo3 mao2 ， nu4 gong1 zhou4 rang3 ju1 。
- hou2 lai2 wei4 shu4 yue4 ， mei2 tou2 xiao4 shu1 shu1 。
- tui4 shi2 sao3 yi2 shi4 ， fen2 xiang1 zhan3 qun2 shu1 。
- ju3 tou2 chuang1 ying2 jian1 ， you3 bang3 jie1 guang3 ju1 。
- li4 xing2 shou3 ren2 yi4 ， zou1 gong1 bu4 qi1 yu2 。

## 注释

## 译文

## 赏析
