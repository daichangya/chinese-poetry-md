---
id: dai-biao-yuan-ti-xian-shan-tu
title: 题岘山图
titlePinyin: ti2 xian4 shan1 tu2
titleSlug: ti-xian-shan-tu
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山头种石悬苍云，山下急流风卷纹。
- 何年荒碑当岭立，龟趺圭首犹鳞皴。
- 神龙驱毫鬼输墨，羊公精神荆楚色。
- 想当意匠经营初，已尽东南烟雾迹。
- 从来登览非真游，襄人正乐吴人愁。
- 尊前邹湛亦不恶，江山千古同悠悠。
- 君不见征南后来人姓杜，自喜作碑心更苦。
- 祇留陈迹笑痴迷，行客何曾泪如雨。

## 拼音
- shan1 tou2 zhong3 shi2 xuan2 cang1 yun2 ， shan1 xia4 ji2 liu2 feng1 juan4 wen2 。
- he2 nian2 huang1 bei1 dang1 ling3 li4 ， gui1 fu1 gui1 shou3 you2 lin2 cun1 。
- shen2 long2 qu1 hao2 gui3 shu1 mo4 ， yang2 gong1 jing1 shen2 jing1 chu3 se4 。
- xiang3 dang1 yi4 jiang4 jing1 ying2 chu1 ， yi3 jin4 dong1 nan2 yan1 wu4 ji4 。
- cong2 lai2 deng1 lan3 fei1 zhen1 you2 ， xiang1 ren2 zheng4 le4 wu2 ren2 chou2 。
- zun1 qian2 zou1 zhan4 yi4 bu2 e4 ， jiang1 shan1 qian1 gu3 tong2 you1 you1 。
- jun1 bu2 jian4 zheng1 nan2 hou4 lai2 ren2 xing4 du4 ， zi4 xi3 zuo4 bei1 xin1 geng4 ku3 。
- qi2 liu2 chen2 ji4 xiao4 chi1 mi2 ， xing2 ke4 he2 ceng2 lei4 ru2 yu3 。

## 注释

## 译文

## 赏析
