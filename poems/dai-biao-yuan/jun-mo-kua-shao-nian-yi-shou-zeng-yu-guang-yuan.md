---
id: dai-biao-yuan-jun-mo-kua-shao-nian-yi-shou-zeng-yu-guang-yuan
title: 君莫夸少年一首赠余光远
titlePinyin: jun1 mo4 kua1 shao4 nian2 yi4 shou3 zeng4 yu2 guang1 yuan3
titleSlug: jun-mo-kua-shao-nian-yi-shou-zeng-yu-guang-yuan
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君莫夸少年，与我惫者疏。
- 我亦尝少年，少年君不如。
- 谈谐今已忘，犹有少年余。
- 东南山水国，早得飞长裾。
- 春园虎丘树，夏槛玉泉鱼。
- 吴妍与楚艳，过眼日千车。
- 当此秋风凄，游子易欷歔。
- 我时未更事，意气益发舒。
- 出门有佳侣，遇胜不得虚。
- 惟忧日晷短，当去亦踌躇。
- 官曹人所厌，高士不肯居。
- 平生纵观处，最在客南徐。
- 姻党四面集，彩衣拥安舆。
- 停觥待淮蟹，醇甘逮僮胥。
- 道路无此愿，此愿胜乡闾。
- 自从秣陵归，鬰鬰不再摅。
- 三间风雨屋，僻其荒林墟。
- 非君好事者，谁能至吾庐。
- 今来建溪上，逢君屡相于。
- 行藏且勿问，人世有乘除。
- 旧狂我已悔，新锐君当袪。
- 男儿不用世，资身在犂锄。
- 临风赠君别，劝君惜居诸。
- 劝君重桑梓，劝君重名誉。
- 岁晚未相忘，频寄山中书。

## 拼音
- jun1 mo4 kua1 shao4 nian2 ， yu3 wo3 bei4 zhe3 shu1 。
- wo3 yi4 chang2 shao4 nian2 ， shao4 nian2 jun1 bu4 ru2 。
- tan2 xie2 jin1 yi3 wang4 ， you2 you3 shao4 nian2 yu2 。
- dong1 nan2 shan1 shui3 guo2 ， zao3 de2 fei1 chang2 ju1 。
- chun1 yuan2 hu3 qiu1 shu4 ， xia4 kan3 yu4 quan2 yu2 。
- wu2 yan2 yu3 chu3 yan4 ， guo4 yan3 ri4 qian1 che1 。
- dang1 ci3 qiu1 feng1 qi1 ， you2 zi3 yi4 xi1 xu1 。
- wo3 shi2 wei4 geng4 shi4 ， yi4 qi4 yi4 fa1 shu1 。
- chu1 men2 you3 jia1 lü3 ， yu4 sheng4 bu4 de2 xu1 。
- wei2 you1 ri4 gui3 duan3 ， dang1 qu4 yi4 chou2 chu2 。
- guan1 cao2 ren2 suo3 yan4 ， gao1 shi4 bu4 ken3 ju1 。
- ping2 sheng1 zong4 guan1 chu4 ， zui4 zai4 ke4 nan2 xu2 。
- yin1 dang3 si4 mian4 ji2 ， cai3 yi1 yong1 an1 yu2 。
- ting2 gong1 dai4 huai2 xie4 ， chun2 gan1 dai3 tong2 xu1 。
- dao4 lu4 wu2 ci3 yuan4 ， ci3 yuan4 sheng4 xiang1 lü2 。
- zi4 cong2 mo4 ling2 gui1 ， yu4 yu4 bu2 zai4 shu1 。
- san1 jian1 feng1 yu3 wu1 ， pi4 qi2 huang1 lin2 xu1 。
- fei1 jun1 hao3 shi4 zhe3 ， shui2 neng2 zhi4 wu2 lu2 。
- jin1 lai2 jian4 xi1 shang4 ， feng2 jun1 lü3 xiang1 yu2 。
- xing2 cang2 qie3 wu4 wen4 ， ren2 shi4 you3 cheng2 chu2 。
- jiu4 kuang2 wo3 yi3 hui3 ， xin1 rui4 jun1 dang1 qu1 。
- nan2 er2 bu2 yong4 shi4 ， zi1 shen1 zai4 li2 chu2 。
- lin2 feng1 zeng4 jun1 bie2 ， quan4 jun1 xi1 ju1 zhu1 。
- quan4 jun1 zhong4 sang1 zi3 ， quan4 jun1 zhong4 ming2 yu4 。
- sui4 wan3 wei4 xiang1 wang4 ， pin2 ji4 shan1 zhong1 shu1 。

## 注释

## 译文

## 赏析
