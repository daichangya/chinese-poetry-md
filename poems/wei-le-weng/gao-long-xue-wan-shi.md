---
id: wei-le-weng-gao-long-xue-wan-shi
title: 高龙学挽诗
titlePinyin: gao1 long2 xue2 wan3 shi1
titleSlug: gao-long-xue-wan-shi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀自开禧后，西垂畏廪秋。
- 更经两单阏，尽弃五边州。
- 新沔依同谷，中梁恃武休。
- 匆匆移米岭，往往阻金牛。
- 嶓冢略逋寇，益昌随解舟。
- 近犹趋剑阆，远或至渝涪。
- 弃守侪民旅，奔军齿寇雠。
- 乱生宁有豸，众溃已无鸠。
- 伯也伤时久，民兮作己忧。
- 升沈随分定，行止与天谋。
- 高尚辞丹诏，低回佐碧油。
- 封疆资屏翰，原隰頼咨诹。
- 事变方濡首，人情苦掉头。
- 誓言捐一死，力与障横流。
- 固分为忠鬼，安能效泣囚。
- 诀辞贻子弟，壮语骇朋俦。
- 愤极拳穿爪，兵交血染髅。
- 不随蜍志在，甘逐远巡游。
- 志士闻风起，顽夫背面羞。
- 公身无复憾，疆事更谁筹。
- 学士标龙直，文阶列禁游。
- 湛恩沾骨肉，新庙贲林丘。
- 三禭虽云厚，百身安足酬。
- 游魂如可作，近事亦知不。
- 惩败从娄敬，交邻激叛侯。
- 未论轻汉鼎，长恐误梁瓯。
- 后吏谁荓螫，前修不憗留。
- 玉棺行有日，丹旐送无由。
- 渺渺河山隔，皇皇兄弟求。
- 非惟在原急，亦为念宗周。

## 拼音
- shu3 zi4 kai1 xi3 hou4 ， xi1 chui2 wei4 lin3 qiu1 。
- geng4 jing1 liang3 dan1 e4 ， jin4 qi4 wu3 bian1 zhou1 。
- xin1 mian3 yi1 tong2 gu3 ， zhong1 liang2 shi4 wu3 xiu1 。
- cong1 cong1 yi2 mi3 ling3 ， wang3 wang3 zu3 jin1 niu2 。
- bo1 zhong3 lüe4 bu1 kou4 ， yi4 chang1 sui2 jie3 zhou1 。
- jin4 you2 qu1 jian4 lang2 ， yuan3 huo4 zhi4 yu2 fu2 。
- qi4 shou3 chai2 min2 lü3 ， ben1 jun1 chi3 kou4 chou2 。
- luan4 sheng1 ning2 you3 zhi4 ， zhong4 kui4 yi3 wu2 jiu1 。
- bo2 ye3 shang1 shi2 jiu3 ， min2 xi1 zuo4 ji3 you1 。
- sheng1 shen3 sui2 fen1 ding4 ， xing2 zhi3 yu3 tian1 mou2 。
- gao1 shang4 ci2 dan1 zhao4 ， di1 hui2 zuo3 bi4 you2 。
- feng1 jiang1 zi1 ping2 han4 ， yuan2 xi2 lai4 zi1 zou1 。
- shi4 bian4 fang1 ru2 shou3 ， ren2 qing2 ku3 diao4 tou2 。
- shi4 yan2 juan1 yi4 si3 ， li4 yu3 zhang4 heng2 liu2 。
- gu4 fen1 wei2 zhong1 gui3 ， an1 neng2 xiao4 qi4 qiu2 。
- jue2 ci2 yi2 zi3 di4 ， zhuang4 yu3 hai4 peng2 chou2 。
- fen4 ji2 quan2 chuan1 zhua3 ， bing1 jiao1 xue4 ran3 lou2 。
- bu4 sui2 chu2 zhi4 zai4 ， gan1 zhu2 yuan3 xun2 you2 。
- zhi4 shi4 wen2 feng1 qi3 ， wan2 fu1 bei4 mian4 xiu1 。
- gong1 shen1 wu2 fu4 han4 ， jiang1 shi4 geng4 shui2 chou2 。
- xue2 shi4 biao1 long2 zhi2 ， wen2 jie1 lie4 jin4 you2 。
- zhan4 en1 zhan1 gu3 rou4 ， xin1 miao4 ben1 lin2 qiu1 。
- san1 sui4 sui1 yun2 hou4 ， bai3 shen1 an1 zu2 chou2 。
- you2 hun2 ru2 ke3 zuo4 ， jin4 shi4 yi4 zhi1 bu4 。
- cheng2 bai4 cong2 lou2 jing4 ， jiao1 lin2 ji1 pan4 hou2 。
- wei4 lun4 qing1 han4 ding3 ， chang2 kong3 wu4 liang2 ou1 。
- hou4 li4 shui2 ping2 shi4 ， qian2 xiu1 bu2 yin4 liu2 。
- yu4 guan1 xing2 you3 ri4 ， dan1 zhao4 song4 wu2 you2 。
- miao3 miao3 he2 shan1 ge2 ， huang2 huang2 xiong1 di4 qiu2 。
- fei1 wei2 zai4 yuan2 ji2 ， yi4 wei4 nian4 zong1 zhou1 。

## 注释

## 译文

## 赏析
