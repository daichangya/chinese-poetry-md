---
id: wei-le-weng-song-zhang-zong-qing-hu-xiang-yi-chang
title: 送张总卿护饷益昌
titlePinyin: song4 zhang1 zong3 qing1 hu4 xiang3 yi4 chang1
titleSlug: song-zhang-zong-qing-hu-xiang-yi-chang
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陈陈之粟夸西都，长旗一摇扫地无。
- 剥民肌血事军赋，天乎生此桑大夫。
- 有唐藩方既旅拒，中朝独仰江淮租。
- 士安虽善操低昂，弘羊百世仍同涂。
- 要知元和国计簿，不似末世供军图。
- 人间遗利或尽取，天下大本须持扶。
- 饷台今得张省主，建置不用新规模。
- 但云宅家本忠厚，当为己责宽宿逋。
- 操觚数草便民奏，不用补疮及宁肤。
- 只将常赋供调度，泽中有水民其苏。
- 八十余年久胡虏，有弓未弛仍张舒。
- 军储粒粒皆汗禾，植根虽固忧其枯。
- 矧今两虎方血鬭，坐使丛鹯为吾敺。
- 守边但用平平策，主计不须急急符。
- 苔封木牛卧流马，塞南塞北无单于。
- 安西相君坐专阃，与公体国心肠敷。
- 智名勇功不挂眼，男粟女布思其余。
- 玉皇正用富民相，当见二公对府持钧枢。

## 拼音
- chen2 chen2 zhi1 su4 kua1 xi1 dou1 ， chang2 qi2 yi4 yao2 sao3 di4 wu2 。
- bao1 min2 ji1 xue4 shi4 jun1 fu4 ， tian1 hu1 sheng1 ci3 sang1 dai4 fu0 。
- you3 tang2 fan1 fang1 ji4 lü3 ju4 ， zhong1 chao2 du2 yang3 jiang1 huai2 zu1 。
- shi4 an1 sui1 shan4 cao1 di1 ang2 ， hong2 yang2 bai3 shi4 reng2 tong2 tu2 。
- yao4 zhi1 yuan2 he2 guo2 ji4 bo2 ， bu2 si4 mo4 shi4 gong4 jun1 tu2 。
- ren2 jian1 yi2 li4 huo4 jin4 qu3 ， tian1 xia4 da4 ben3 xu1 chi2 fu2 。
- xiang3 tai2 jin1 de2 zhang1 sheng3 zhu3 ， jian4 zhi4 bu2 yong4 xin1 gui1 mo2 。
- dan4 yun2 zhai2 jia1 ben3 zhong1 hou4 ， dang1 wei4 ji3 ze2 kuan1 su4 bu1 。
- cao1 gu1 shu4 cao3 bian4 min2 zou4 ， bu2 yong4 bu3 chuang1 ji2 ning2 fu1 。
- zhi1 jiang1 chang2 fu4 gong4 diao4 du4 ， ze2 zhong1 you3 shui3 min2 qi2 su1 。
- ba1 shi2 yu2 nian2 jiu3 hu2 lu3 ， you3 gong1 wei4 chi2 reng2 zhang1 shu1 。
- jun1 chu3 li4 li4 jie1 han4 he2 ， zhi2 gen1 sui1 gu4 you1 qi2 ku1 。
- shen3 jin1 liang3 hu3 fang1 xue4 dou4 ， zuo4 shi3 cong2 zhan1 wei4 wu2 qu1 。
- shou3 bian1 dan4 yong4 ping2 ping2 ce4 ， zhu3 ji4 bu4 xu1 ji2 ji2 fu2 。
- tai2 feng1 mu4 niu2 wo4 liu2 ma3 ， sai1 nan2 sai4 bei3 wu2 chan2 yu2 。
- an1 xi1 xiang1 jun1 zuo4 zhuan1 kun3 ， yu3 gong1 ti3 guo2 xin1 chang2 fu1 。
- zhi4 ming2 yong3 gong1 bu2 gua4 yan3 ， nan2 su4 nü3 bu4 si1 qi2 yu2 。
- yu4 huang2 zheng4 yong4 fu4 min2 xiang1 ， dang1 jian4 er4 gong1 dui4 fu3 chi2 jun1 shu1 。

## 注释

## 译文

## 赏析
