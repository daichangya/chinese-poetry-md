---
id: wei-le-weng-he-yu-yong-kang-mei-gong-tang-shi
title: 和虞永康美功堂诗
titlePinyin: he2 yu2 yong3 kang1 mei3 gong1 tang2 shi1
titleSlug: he-yu-yong-kang-mei-gong-tang-shi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我曾寄径城南州，果杏纂纂香浮浮。
- 云开千仞雪山白，月照万古沧江流。
- 我时未得江山意，但爱高明甲西州。
- 十年重来是邪非，独觉真意烂不收。
- 虞侯著堂发幽闷，岂但清与耳目谋。
- 川流衮衮来不断，云物亹亹生无休。
- 既从静寿识至乐，复于叹逝希前修。
- 游人翕翕满江头，随所适处心悠悠。
- 童子长佩搴江蓠，女儿缝裙学石榴。
- 没人扬波白鱼跃，舟子竞渡苍龙摎。
- 田翁野妇看儿戏，咏归山暝风作秋。
- 固亦有志感时节，欲起湘累问灵修。
- 人人得处自深浅，江山于尔无显幽。
- 堂上主宾亦复尔，各各会意风泠飕。
- 宇宙无穷本如此，我亦皓然希天游。

## 拼音
- wo3 ceng2 ji4 jing4 cheng2 nan2 zhou1 ， guo3 xing4 zuan3 zuan3 xiang1 fu2 fu2 。
- yun2 kai1 qian1 ren4 xue3 shan1 bai2 ， yue4 zhao4 wan4 gu3 cang1 jiang1 liu2 。
- wo3 shi2 wei4 de2 jiang1 shan1 yi4 ， dan4 ai4 gao1 ming2 jia3 xi1 zhou1 。
- shi2 nian2 chong2 lai2 shi4 xie2 fei1 ， du2 jue2 zhen1 yi4 lan4 bu4 shou1 。
- yu2 hou2 zhu4 tang2 fa1 you1 men1 ， qi3 dan4 qing1 yu3 er3 mu4 mou2 。
- chuan1 liu2 gun3 gun3 lai2 bu2 duan4 ， yun2 wu4 wei3 wei3 sheng1 wu2 xiu1 。
- ji4 cong2 jing4 shou4 shi2 zhi4 le4 ， fu4 yu2 tan4 shi4 xi1 qian2 xiu1 。
- you2 ren2 xi1 xi1 man3 jiang1 tou2 ， sui2 suo3 shi4 chu4 xin1 you1 you1 。
- tong2 zi3 chang2 pei4 qian1 jiang1 li2 ， nü3 er2 feng4 qun2 xue2 shi2 liu2 。
- mei2 ren2 yang2 bo1 bai2 yu2 yue4 ， zhou1 zi3 jing4 du4 cang1 long2 jiu1 。
- tian2 weng1 ye3 fu4 kan4 er2 xi4 ， yong3 gui1 shan1 ming2 feng1 zuo4 qiu1 。
- gu4 yi4 you3 zhi4 gan3 shi2 jie2 ， yu4 qi3 xiang1 lei4 wen4 ling2 xiu1 。
- ren2 ren2 de2 chu4 zi4 shen1 qian3 ， jiang1 shan1 yu2 er3 wu2 xian3 you1 。
- tang2 shang4 zhu3 bin1 yi4 fu4 er3 ， ge4 ge4 hui4 yi4 feng1 ling2 sou1 。
- yu3 zhou4 wu2 qiong2 ben3 ru2 ci3 ， wo3 yi4 hao4 ran2 xi1 tian1 you2 。

## 注释

## 译文

## 赏析
