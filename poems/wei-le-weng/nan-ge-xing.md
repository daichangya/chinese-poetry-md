---
id: wei-le-weng-nan-ge-xing
title: 南阁行
titlePinyin: nan2 ge2 xing2
titleSlug: nan-ge-xing
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北城之阳有南阁，李家石林丈人作。
- 上有储皇资善颜，下有先世淳熙脚。
- 前瞻平远后𬮱阇，左揖蟇颐右龙鹤。
- 丙丁架上书衡从，甲乙槛前石参错。
- 有时晨策披氤氲，九万帝青闯帘幕。
- 有时夜几凭泬寥，海牛挂空月为箔。
- 啾嘈市声不我即，淡沱春风无处着。
- 斯干秩秩兄弟好，伐木丁丁友朋乐。
- 我亦时为末至宾，尊前往往追酬酢。
- 主人挽我观南山，南山分明在天角。
- 岂不陪朝𬯀，浮云翳林薄。
- 浮云白衣苍狗耳，须臾变态山自若。
- 置之姑勿道，愿言细商略。
- 试观天地之最中，坎北离南俨成列。
- 人以一心位两间，取象为离岂徒设。
- 譬如南方万物皆相见，又如日中纤微靡不炤，亭亭当当亦绰绰。
- 远看鸢鱼近夫妇，仰观宇宙俯今昨。
- 随事炯然存，旦昼敢金铄。
- 主人闻此笑而兴，谓我此言亦观噱。
- 次成古歌行，聊当南阁说。

## 拼音
- bei3 cheng2 zhi1 yang2 you3 nan2 ge2 ， li3 jia1 shi2 lin2 zhang4 ren2 zuo4 。
- shang4 you3 chu3 huang2 zi1 shan4 yan2 ， xia4 you3 xian1 shi4 chun2 xi1 jiao3 。
- qian2 zhan1 ping2 yuan3 hou4 yin1 du1 ， zuo3 yi1 ma2 yi2 you4 long2 he4 。
- bing3 ding1 jia4 shang4 shu1 heng2 cong2 ， jia3 yi3 kan3 qian2 shi2 can1 cuo4 。
- you3 shi2 chen2 ce4 pi1 yin1 yun1 ， jiu3 wan4 di4 qing1 chuang3 lian2 mu4 。
- you3 shi2 ye4 ji3 ping2 jue2 liao2 ， hai3 niu2 gua4 kong1 yue4 wei4 bo2 。
- jiu1 cao2 shi4 sheng1 bu4 wo3 ji2 ， dan4 tuo2 chun1 feng1 wu2 chu4 zhe0 。
- si1 gan1 zhi4 zhi4 xiong1 di4 hao3 ， fa2 mu4 ding1 ding1 you3 peng2 le4 。
- wo3 yi4 shi2 wei4 mo4 zhi4 bin1 ， zun1 qian2 wang3 wang3 zhui1 chou2 cu4 。
- zhu3 ren2 wan3 wo3 guan1 nan2 shan1 ， nan2 shan1 fen1 ming2 zai4 tian1 jiao3 。
- qi3 bu4 pei2 chao2 ji1 ， fu2 yun2 yi4 lin2 bao2 。
- fu2 yun2 bai2 yi1 cang1 gou3 er3 ， xu1 yu2 bian4 tai4 shan1 zi4 ruo4 。
- zhi4 zhi1 gu1 wu4 dao4 ， yuan4 yan2 xi4 shang1 lüe4 。
- shi4 guan1 tian1 di4 zhi1 zui4 zhong1 ， kan3 bei3 li2 nan2 yan3 cheng2 lie4 。
- ren2 yi3 yi4 xin1 wei4 liang3 jian1 ， qu3 xiang4 wei4 li2 qi3 tu2 she4 。
- pi4 ru2 nan2 fang1 wan4 wu4 jie1 xiang1 jian4 ， you4 ru2 ri4 zhong1 xian1 wei1 mi2 bu4 zhao1 ， ting2 ting2 dang1 dang1 yi4 chuo4 chuo4 。
- yuan3 kan4 yuan1 yu2 jin4 fu1 fu4 ， yang3 guan1 yu3 zhou4 fu3 jin1 zuo2 。
- sui2 shi4 jiong3 ran2 cun2 ， dan4 zhou4 gan3 jin1 shuo4 。
- zhu3 ren2 wen2 ci3 xiao4 er2 xing1 ， wei4 wo3 ci3 yan2 yi4 guan1 jue2 。
- ci4 cheng2 gu3 ge1 xing2 ， liao2 dang1 nan2 ge2 shuo1 。

## 注释

## 译文

## 赏析
