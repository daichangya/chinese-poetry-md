---
id: wei-le-weng-ge-xue-yuan-shi-lang-yi-chao-li-huan-long-liang-tu-jian-ji-suo-he-huan-long
title: 阁学袁侍郎以朝鲤豢龙两图见寄索和 豢龙
titlePinyin: ge2 xue2 yuan2 shi4 lang2 yi3 chao2 li3 huan4 long2 liang3 tu2 jian4 ji4 suo3 he2   huan4 long2
titleSlug: ge-xue-yuan-shi-lang-yi-chao-li-huan-long-liang-tu-jian-ji-suo-he-huan-long
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乾坤包万有，纳纳百囊罟。
- 人位乎两间，利与害为御。
- 一气贯四时，五风偕十雨。
- 神龙以为畜，扰御不予侮。
- 河有背负图，庭无漦流女。
- 义理之不明，人情自疑沮。
- 范围吾职分，往往若违拒。
- 同室操戈鋋，一身隔肺腑。
- 帝王豢龙意，弃置那复取。
- 四灵非不灵，有不得其所。
- 生息之相吹，古今镇如许。
- 古人体天意，万物我其主。
- 虫莫知于龙，拊循如士伍。
- 今何故无人，亦足验胸府。
- 声和凤来仪，心平辔如组。
- 矧伊人中瑞，治乱系嘿语。
- 欲入而闭门，谁出不由户。
- 兹事阙人心，作诗附农圃。

## 拼音
- qian2 kun1 bao1 wan4 you3 ， na4 na4 bai3 nang2 gu3 。
- ren2 wei4 hu1 liang3 jian1 ， li4 yu3 hai4 wei4 yu4 。
- yi2 qi4 guan4 si4 shi2 ， wu3 feng1 xie2 shi2 yu3 。
- shen2 long2 yi3 wei2 chu4 ， rao3 yu4 bu4 yu3 wu3 。
- he2 you3 bei1 fu4 tu2 ， ting2 wu2 chi2 liu2 nü3 。
- yi4 li3 zhi1 bu4 ming2 ， ren2 qing2 zi4 yi2 ju3 。
- fan4 wei2 wu2 zhi2 fen1 ， wang3 wang3 ruo4 wei2 ju4 。
- tong2 shi4 cao1 ge1 chan2 ， yi4 shen1 ge2 fei4 fu3 。
- di4 wang2 huan4 long2 yi4 ， qi4 zhi4 na4 fu4 qu3 。
- si4 ling2 fei1 bu4 ling2 ， you3 bu4 de2 qi2 suo3 。
- sheng1 xi1 zhi1 xiang1 chui1 ， gu3 jin1 zhen4 ru2 xu3 。
- gu3 ren2 ti3 tian1 yi4 ， wan4 wu4 wo3 qi2 zhu3 。
- chong2 mo4 zhi1 yu2 long2 ， fu3 xun2 ru2 shi4 wu3 。
- jin1 he2 gu4 wu2 ren2 ， yi4 zu2 yan4 xiong1 fu3 。
- sheng1 he2 feng4 lai2 yi2 ， xin1 ping2 pei4 ru2 zu3 。
- shen3 yi1 ren2 zhong1 rui4 ， zhi4 luan4 xi4 hei1 yu3 。
- yu4 ru4 er2 bi4 men2 ， shui2 chu1 bu4 you2 hu4 。
- zi1 shi4 que1 ren2 xin1 ， zuo4 shi1 fu4 nong2 pu3 。

## 注释

## 译文

## 赏析
