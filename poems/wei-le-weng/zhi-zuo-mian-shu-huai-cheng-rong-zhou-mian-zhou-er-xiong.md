---
id: wei-le-weng-zhi-zuo-mian-shu-huai-cheng-rong-zhou-mian-zhou-er-xiong
title: 至左绵书怀呈荣州绵州二兄
titlePinyin: zhi4 zuo3 mian2 shu1 huai2 cheng2 rong2 zhou1 mian2 zhou1 er4 xiong1
titleSlug: zhi-zuo-mian-shu-huai-cheng-rong-zhou-mian-zhou-er-xiong
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁行析木予去国，鹑尾之年才返室。
- 东西南北著此身，水陆二千三百日。
- 或云子非善谋身，幸生斯世同斯人。
- 胡为嘐嘐苦自好，轻辞富贵重绝贫。
- 五谿之滨有何好，兀坐六年不知老。
- 夔门待汝有何恶，要把山林易旌纛。
- 予闻其言心自语，吾非斯人而谁与。
- 独嗟行止各有时，龙蛰鸿归亦其所。
- 洋州拔将鸠余民，仰空待救人不闻。
- 黎州边丁戍内郡，空养赤子防西门。
- 绵州近阸剑龙路，列雉惊奔渠不顾。
- 叙州平蛮亦良苦，卒以忧劳弃予去。
- 见危授命理之常，苟得死所庸何伤。
- 所忧人己两无益，燕蝠晨暝徒皇皇。
- 鹤山之颠一亩宫，我名吾亭日愿丰。
- 只祈天心速悔祸，雨禾雨麦苏民穷。
- 有粮饷士可卫民，有民给耕可供军。
- 民相资护关塞，又须监牧长得人。
- 规摹便立久安势，不作目前苟偷计。
- 弟兄归与里父师，长对春风赋常棣。

## 拼音
- sui4 xing2 xi1 mu4 yu3 qu4 guo2 ， chun2 wei3 zhi1 nian2 cai2 fan3 shi4 。
- dong1 xi1 nan2 bei3 zhu4 ci3 shen1 ， shui3 lu4 er4 qian1 san1 bai3 ri4 。
- huo4 yun2 zi3 fei1 shan4 mou2 shen1 ， xing4 sheng1 si1 shi4 tong2 si1 ren2 。
- hu2 wei4 jiao1 jiao1 ku3 zi4 hao3 ， qing1 ci2 fu4 gui4 zhong4 jue2 pin2 。
- wu3 xi1 zhi1 bin1 you3 he2 hao3 ， wu4 zuo4 liu4 nian2 bu4 zhi1 lao3 。
- kui2 men2 dai4 ru3 you3 he2 e4 ， yao4 ba3 shan1 lin2 yi4 jing1 dao4 。
- yu3 wen2 qi2 yan2 xin1 zi4 yu3 ， wu2 fei1 si1 ren2 er2 shui2 yu3 。
- du2 jie1 xing2 zhi3 ge4 you3 shi2 ， long2 zhe2 hong2 gui1 yi4 qi2 suo3 。
- yang2 zhou1 ba2 jiang1 jiu1 yu2 min2 ， yang3 kong1 dai4 jiu4 ren2 bu4 wen2 。
- li2 zhou1 bian1 ding1 shu4 nei4 jun4 ， kong1 yang3 chi4 zi3 fang2 xi1 men2 。
- mian2 zhou1 jin4 e4 jian4 long2 lu4 ， lie4 zhi4 jing1 ben1 qu2 bu2 gu4 。
- xu4 zhou1 ping2 man2 yi4 liang2 ku3 ， zu2 yi3 you1 lao2 qi4 yu3 qu4 。
- jian4 wei1 shou4 ming4 li3 zhi1 chang2 ， gou3 de2 si3 suo3 yong1 he2 shang1 。
- suo3 you1 ren2 ji3 liang3 wu2 yi4 ， yan4 fu2 chen2 ming2 tu2 huang2 huang2 。
- he4 shan1 zhi1 dian1 yi4 mu3 gong1 ， wo3 ming2 wu2 ting2 ri4 yuan4 feng1 。
- zhi1 qi2 tian1 xin1 su4 hui3 huo4 ， yu3 he2 yu3 mai4 su1 min2 qiong2 。
- you3 liang2 xiang3 shi4 ke3 wei4 min2 ， you3 min2 gei3 geng1 ke3 gong4 jun1 。
- min2 xiang1 zi1 hu4 guan1 sai1 ， you4 xu1 jian1 mu4 chang2 de2 ren2 。
- gui1 mo2 bian4 li4 jiu3 an1 shi4 ， bu2 zuo4 mu4 qian2 gou3 tou1 ji4 。
- di4 xiong0 gui1 yu3 li3 fu4 shi1 ， chang2 dui4 chun1 feng1 fu4 chang2 di4 。

## 注释

## 译文

## 赏析
