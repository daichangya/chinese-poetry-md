---
id: wei-le-weng-an-da-shi-sheng-ri
title: 安大使生日
titlePinyin: an1 da4 shi3 sheng1 ri4
titleSlug: an-da-shi-sheng-ri
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 恭惟天祐宋，奕叶际明良。
- 积德由文武，生贤迈汉唐。
- 粤稽资殿老，降自皛山阳。
- 崧极申函粹，东维傅启祥。
- 堂堂三代直，赫赫万夫望。
- 清庙圭璋璧，明堂枫柞樟。
- 诏成来凤翥，云滃际龙骧。
- 谁误玄黄篚，争驰赤白囊。
- 搀枪星有耀，晻曀日无光。
- 白昼鸣枭獍，长衢纵虎狼。
- 公卿失匕筯，帷幄自金汤。
- 昔在齐刘豫，前睎石敬瑭。
- 久为虏臣妾，深入汉封疆。
- 谁似机筹妙，曾无矢镞伤。
- 边城长男女，农亩遂耕桑。
- 惠泽孚禽兽，威棱憺犬羊。
- 报勋隆爵秩，纪绩满旗常。
- 事业侔伊吕，功名陋霍张。
- 岩岩千仞壁，纳纳百川航。
- 经国般营室，忧民旅念乡。
- 直方坤立德，中正泰包荒。
- 天锡公难老，神扶福孔穰。
- 冲襟凝日谷，温语泻天潢。
- 寿域周三蜀，春祺徧一方。
- 蓬峦擎屭赑，壶玉扣鸳鸯。
- 御府颁殊玩，褒纶下十行。
- 绣鞍翻昱爚，茸纛立荧煌。
- 万古功名样，千年节义香。
- 九重新政理，二枋孰维纲。
- 当宁畴耆硕，非公莫便章。
- 白麻飏殿陛，金衮赴文昌。
- 会整乾坤了，长令海县康。
- 作经七六艺，致主四三王。
- 自顾蓬蒿质，敢希桃李场。
- 熊占祥入梦，𬳶颂寿如冈。
- 画地数勋烈，指心成激昂。
- 莫驰千里足，亲对九霞觞。
- 天汉江山美，中书日月长。
- 愿言崇令德，永作世津梁。

## 拼音
- gong1 wei2 tian1 you4 song4 ， yi4 ye4 ji4 ming2 liang2 。
- ji1 de2 you2 wen2 wu3 ， sheng1 xian2 mai4 han4 tang2 。
- yue4 ji1 zi1 dian4 lao3 ， jiang4 zi4 xiao3 shan1 yang2 。
- song1 ji2 shen1 han2 cui4 ， dong1 wei2 fu4 qi3 xiang2 。
- tang2 tang2 san1 dai4 zhi2 ， he4 he4 wan4 fu1 wang4 。
- qing1 miao4 gui1 zhang1 bi4 ， ming2 tang2 feng1 zha4 zhang1 。
- zhao4 cheng2 lai2 feng4 zhu4 ， yun2 weng3 ji4 long2 xiang1 。
- shui2 wu4 xuan2 huang2 fei3 ， zheng1 chi2 chi4 bai2 nang2 。
- chan1 qiang1 xing1 you3 yao4 ， an3 yi4 ri4 wu2 guang1 。
- bai2 zhou4 ming2 xiao1 jing4 ， chang2 qu2 zong4 hu3 lang2 。
- gong1 qing1 shi1 bi3 zhu4 ， wei2 wo4 zi4 jin1 tang1 。
- xi1 zai4 qi2 liu2 yu4 ， qian2 xi1 shi2 jing4 tang2 。
- jiu3 wei4 lu3 chen2 qie4 ， shen1 ru4 han4 feng1 jiang1 。
- shui2 si4 ji1 chou2 miao4 ， ceng2 wu2 shi3 zu2 shang1 。
- bian1 cheng2 chang2 nan2 nü3 ， nong2 mu3 sui4 geng1 sang1 。
- hui4 ze2 fu2 qin2 shou4 ， wei1 leng2 dan4 quan3 yang2 。
- bao4 xun1 long2 jue2 zhi4 ， ji4 ji4 man3 qi2 chang2 。
- shi4 ye4 mou2 yi1 lü3 ， gong1 ming2 lou4 huo4 zhang1 。
- yan2 yan2 qian1 ren4 bi4 ， na4 na4 bai3 chuan1 hang2 。
- jing1 guo2 ban1 ying2 shi4 ， you1 min2 lü3 nian4 xiang1 。
- zhi2 fang1 kun1 li4 de2 ， zhong1 zheng4 tai4 bao1 huang1 。
- tian1 xi1 gong1 nan2 lao3 ， shen2 fu2 fu2 kong3 rang2 。
- chong1 jin1 ning2 ri4 gu3 ， wen1 yu3 xie4 tian1 huang2 。
- shou4 yu4 zhou1 san1 shu3 ， chun1 qi2 bian4 yi4 fang1 。
- peng2 luan2 qing2 xi4 bi4 ， hu2 yu4 kou4 yuan1 yang1 。
- yu4 fu3 ban1 shu1 wan2 ， bao1 lun2 xia4 shi2 hang2 。
- xiu4 an1 fan1 yu4 yue4 ， rong2 dao4 li4 ying2 huang2 。
- wan4 gu3 gong1 ming2 yang4 ， qian1 nian2 jie2 yi4 xiang1 。
- jiu3 chong2 xin1 zheng4 li3 ， er4 fang1 shu2 wei2 gang1 。
- dang1 ning2 chou2 qi2 shuo4 ， fei1 gong1 mo4 bian4 zhang1 。
- bai2 ma2 yang2 dian4 bi4 ， jin1 gun3 fu4 wen2 chang1 。
- hui4 zheng3 qian2 kun1 le0 ， chang2 ling4 hai3 xian4 kang1 。
- zuo4 jing1 qi1 liu4 yi4 ， zhi4 zhu3 si4 san1 wang2 。
- zi4 gu4 peng2 hao1 zhi4 ， gan3 xi1 tao2 li3 chang3 。
- xiong2 zhan4 xiang2 ru4 meng4 ， jiong1 song4 shou4 ru2 gang1 。
- hua4 di4 shu4 xun1 lie4 ， zhi3 xin1 cheng2 ji1 ang2 。
- mo4 chi2 qian1 li3 zu2 ， qin1 dui4 jiu3 xia2 shang1 。
- tian1 han4 jiang1 shan1 mei3 ， zhong1 shu1 ri4 yue4 chang2 。
- yuan4 yan2 chong2 ling4 de2 ， yong3 zuo4 shi4 jin1 liang2 。

## 注释

## 译文

## 赏析
