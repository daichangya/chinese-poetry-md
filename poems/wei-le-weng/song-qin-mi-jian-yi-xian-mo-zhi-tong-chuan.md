---
id: wei-le-weng-song-qin-mi-jian-yi-xian-mo-zhi-tong-chuan
title: 送秦秘监以显谟知潼川
titlePinyin: song4 qin2 mi4 jian1 yi3 xian3 mo2 zhi1 tong2 chuan1
titleSlug: song-qin-mi-jian-yi-xian-mo-zhi-tong-chuan
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 杜侯归未几，又送秦侯归。
- 锦衣赫相望，里闬生光辉。
- 仅存二三士，去意不可羁。
- 王张屡乞身，余亦五请祠。
- 岂不明主恋，去就各有宜。
- 昔岁语杜侯，志得官无卑。
- 近忽省前误，热突无寒煤。
- 君门天九重，赤子命一丝。
- 诗书谩胀腹，字字不适时。
- 俯瞰大江流，仰看苍云移。
- 悠悠未有届，蹙蹙安所驰。
- 昊天岂民憎，翻覆不可期。
- 愿随力所逮，必以诚求之。
- 求之有弗得，况忍相瘠肥。
- 临分重回首，吾匪怀吾私。

## 拼音
- du4 hou2 gui1 wei4 ji3 ， you4 song4 qin2 hou2 gui1 。
- jin3 yi1 he4 xiang1 wang4 ， li3 han4 sheng1 guang1 hui1 。
- jin3 cun2 er4 san1 shi4 ， qu4 yi4 bu4 ke3 ji1 。
- wang2 zhang1 lü3 qi3 shen1 ， yu2 yi4 wu3 qing3 ci2 。
- qi3 bu4 ming2 zhu3 lian4 ， qu4 jiu4 ge4 you3 yi2 。
- xi1 sui4 yu3 du4 hou2 ， zhi4 de2 guan1 wu2 bei1 。
- jin4 hu1 sheng3 qian2 wu4 ， re4 tu1 wu2 han2 mei2 。
- jun1 men2 tian1 jiu3 chong2 ， chi4 zi3 ming4 yi4 si1 。
- shi1 shu1 man4 zhang4 fu4 ， zi4 zi4 bu2 shi4 shi2 。
- fu3 kan4 da4 jiang1 liu2 ， yang3 kan4 cang1 yun2 yi2 。
- you1 you1 wei4 you3 jie4 ， cu4 cu4 an1 suo3 chi2 。
- hao4 tian1 qi3 min2 zeng1 ， fan1 fu4 bu4 ke3 qi1 。
- yuan4 sui2 li4 suo3 dai3 ， bi4 yi3 cheng2 qiu2 zhi1 。
- qiu2 zhi1 you3 fu2 de2 ， kuang4 ren3 xiang1 ji2 fei2 。
- lin2 fen1 zhong4 hui2 shou3 ， wu2 fei3 huai2 wu2 si1 。

## 注释

## 译文

## 赏析
