---
id: wei-le-weng-he-yu-wen-han-zhou-qi-fang-lou-ji-shi
title: 和宇文汉州乞房楼记诗
titlePinyin: he2 yu3 wen2 han4 zhou1 qi3 fang2 lou2 ji4 shi1
titleSlug: he-yu-wen-han-zhou-qi-fang-lou-ji-shi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 房公胸中妙刀尺，翦刻玻璃贮寒碧。
- 今侯著楼于其上，竹色荷光得良觌。
- 诗来殷勤问故侯，别日虽赊情转密。
- 因思当年飞盖游，鸥鹭不惊潜鲤出。
- 春浓雪絮人影乱，秋老云松半天屹。
- 苏公二十四桥月，尚爱西湖风月夕。
- 江山好处余恋嫪，纵不即人人自即。
- 况今簷撩云与齐，激楚高歌友朋集。
- 向来寒乞翻自嗤，诗扫黄泥已无迹。
- 功名老我后加鞭，文字余人先夺席。
- 欲搜万象供刻画，自有此湖难此笔。
- 终当为君记斯游，摹写苍颜真六一。

## 拼音
- fang2 gong1 xiong1 zhong1 miao4 dao1 chi3 ， jian3 ke4 bo1 li2 zhu4 han2 bi4 。
- jin1 hou2 zhu4 lou2 yu2 qi2 shang4 ， zhu2 se4 he2 guang1 de2 liang2 di2 。
- shi1 lai2 yin1 qin2 wen4 gu4 hou2 ， bie2 ri4 sui1 she1 qing2 zhuan3 mi4 。
- yin1 si1 dang1 nian2 fei1 gai4 you2 ， ou1 lu4 bu4 jing1 qian2 li3 chu1 。
- chun1 nong2 xue3 xu4 ren2 ying3 luan4 ， qiu1 lao3 yun2 song1 ban4 tian1 yi4 。
- su1 gong1 er4 shi2 si4 qiao2 yue4 ， shang4 ai4 xi1 hu2 feng1 yue4 xi1 。
- jiang1 shan1 hao3 chu4 yu2 lian4 lao4 ， zong4 bu4 ji2 ren2 ren2 zi4 ji2 。
- kuang4 jin1 yan2 liao2 yun2 yu3 qi2 ， ji1 chu3 gao1 ge1 you3 peng2 ji2 。
- xiang4 lai2 han2 qi3 fan1 zi4 chi1 ， shi1 sao3 huang2 ni2 yi3 wu2 ji4 。
- gong1 ming2 lao3 wo3 hou4 jia1 bian1 ， wen2 zi4 yu2 ren2 xian1 duo2 xi2 。
- yu4 sou1 wan4 xiang4 gong4 ke4 hua4 ， zi4 you3 ci3 hu2 nan2 ci3 bi3 。
- zhong1 dang1 wei4 jun1 ji4 si1 you2 ， mo2 xie3 cang1 yan2 zhen1 liu4 yi1 。

## 注释

## 译文

## 赏析
