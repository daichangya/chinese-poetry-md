---
id: wei-le-weng-song-you-li-bu-fu-zhao
title: 送游吏部赴召
titlePinyin: song4 you2 li4 bu4 fu4 zhao4
titleSlug: song-you-li-bu-fu-zhao
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天马周流不停策，青龙挂空山无色。
- 区中物物见根柢，岁年滔滔逐流水。
- 吁天求归归未获，客里随人送行客。
- 𫓩金伐鼓行清秋，江头组练云如稠。
- 道旁老人相与语，主宾闻之愕相顾。
- 或云造阙如登僊，一声謦咳落九天。
- 岂知位高势逾偪，莫向紫宸庭下立。
- 非关噉刍解喑嘿，紫宸地禁鸣不得。
- 或云敢言儗鸣凤，千古高名泰山重。
- 岂知说著心骨惊，臣名愈重国愈轻。
- 或言古人重晚节，元忠子方费分说。
- 岂知晚节不难保，却忧攘臂为人笑。
- 三人所赠不皆然，然则子也今何言。
- 元祐中年基绍圣，建中靖国何尝靖。
- 若教此事欠讲明，直将两是为端平。
- 是时臣言便休得，臣不忧身却忧国。
- 臣愿天意开平治，明良长似改元时。
- 夬刚未终戒苋陆，姤阴虽微畏羸躅。
- 真教世道端且平，宁使臣无赫赫名。
- 三人冁然笑，子之所愿吾不到。
- 吾言必于身，子言望于人，子意虽厚吾言真。
- 低头谢二老，还以告景仁。

## 拼音
- tian1 ma3 zhou1 liu2 bu4 ting2 ce4 ， qing1 long2 gua4 kong1 shan1 wu2 se4 。
- qu1 zhong1 wu4 wu4 jian4 gen1 di3 ， sui4 nian2 tao1 tao1 zhu2 liu2 shui3 。
- xu1 tian1 qiu2 gui1 gui1 wei4 huo4 ， ke4 li3 sui2 ren2 song4 xing2 ke4 。
- 𫓩 jin1 fa2 gu3 xing2 qing1 qiu1 ， jiang1 tou2 zu3 lian4 yun2 ru2 chou2 。
- dao4 pang2 lao3 ren2 xiang1 yu3 yu3 ， zhu3 bin1 wen2 zhi1 e4 xiang1 gu4 。
- huo4 yun2 zao4 que1 ru2 deng1 xian1 ， yi4 sheng1 qing3 hai1 luo4 jiu3 tian1 。
- qi3 zhi1 wei4 gao1 shi4 yu2 bi1 ， mo4 xiang4 zi3 chen2 ting2 xia4 li4 。
- fei1 guan1 dan4 chu2 jie3 yin1 hei1 ， zi3 chen2 di4 jin4 ming2 bu4 de2 。
- huo4 yun2 gan3 yan2 ni3 ming2 feng4 ， qian1 gu3 gao1 ming2 tai4 shan1 zhong4 。
- qi3 zhi1 shuo1 zhu4 xin1 gu3 jing1 ， chen2 ming2 yu4 zhong4 guo2 yu4 qing1 。
- huo4 yan2 gu3 ren2 zhong4 wan3 jie2 ， yuan2 zhong1 zi3 fang1 fei4 fen1 shuo1 。
- qi3 zhi1 wan3 jie2 bu4 nan2 bao3 ， que4 you1 rang3 bi4 wei4 ren2 xiao4 。
- san1 ren2 suo3 zeng4 bu4 jie1 ran2 ， ran2 ze2 zi3 ye3 jin1 he2 yan2 。
- yuan2 you4 zhong1 nian2 ji1 shao4 sheng4 ， jian4 zhong1 jing4 guo2 he2 chang2 jing4 。
- ruo4 jiao4 ci3 shi4 qian4 jiang3 ming2 ， zhi2 jiang1 liang3 shi4 wei4 duan1 ping2 。
- shi4 shi2 chen2 yan2 bian4 xiu1 de2 ， chen2 bu4 you1 shen1 que4 you1 guo2 。
- chen2 yuan4 tian1 yi4 kai1 ping2 zhi4 ， ming2 liang2 chang2 si4 gai3 yuan2 shi2 。
- guai4 gang1 wei4 zhong1 jie4 xian4 lu4 ， gou4 yin1 sui1 wei1 wei4 lei2 zhu2 。
- zhen1 jiao4 shi4 dao4 duan1 qie3 ping2 ， ning2 shi3 chen2 wu2 he4 he4 ming2 。
- san1 ren2 chan3 ran2 xiao4 ， zi3 zhi1 suo3 yuan4 wu2 bu2 dao4 。
- wu2 yan2 bi4 yu2 shen1 ， zi3 yan2 wang4 yu2 ren2 ， zi3 yi4 sui1 hou4 wu2 yan2 zhen1 。
- di1 tou2 xie4 er4 lao3 ， hai2 yi3 gao4 jing3 ren2 。

## 注释

## 译文

## 赏析
