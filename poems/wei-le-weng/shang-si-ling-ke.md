---
id: wei-le-weng-shang-si-ling-ke
title: 上巳领客
titlePinyin: shang4 si4 ling3 ke4
titleSlug: shang-si-ling-ke
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 流觞元巳奚所因，更指三日为良辰。
- 山阴坐上皆豪逸，长安水边多丽人。
- 临流有许豪与丽，元无一个能知津。
- 韩婴何凭指溱洧，束晳胡据诬周秦。
- 千年混混同一波，竞言此日天气新。
- 其间号曰该洽者，或言鳦降祠高辛。
- 春分以后弗无子，往往援引诗生民。
- 说虽有稽义犹凿，况复除日经无文。
- 予尝妄意巳为火，季春火见疑乘寅。
- 寅居汉津火所畏，故以元巳祓水滨。
- 一年奇月必用重，三三欲解阳德屯。
- 较之前说已云近，终媿俚俗疵吾醇。
- 要须挈我沂泗上，回瓢点瑟看长春。

## 拼音
- liu2 shang1 yuan2 si4 xi1 suo3 yin1 ， geng4 zhi3 san1 ri4 wei4 liang2 chen2 。
- shan1 yin1 zuo4 shang4 jie1 hao2 yi4 ， chang2 an1 shui3 bian1 duo1 li4 ren2 。
- lin2 liu2 you3 xu3 hao2 yu3 li4 ， yuan2 wu2 yi2 ge4 neng2 zhi1 jin1 。
- han2 ying1 he2 ping2 zhi3 zhen1 wei3 ， shu4 xi1 hu2 ju4 wu1 zhou1 qin2 。
- qian1 nian2 hun4 hun4 tong2 yi4 bo1 ， jing4 yan2 ci3 ri4 tian1 qi4 xin1 。
- qi2 jian1 hao4 yue1 gai1 qia4 zhe3 ， huo4 yan2 yi3 jiang4 ci2 gao1 xin1 。
- chun1 fen1 yi3 hou4 fu2 wu2 zi3 ， wang3 wang3 yuan2 yin3 shi1 sheng1 min2 。
- shuo1 sui1 you3 ji1 yi4 you2 zao2 ， kuang4 fu4 chu2 ri4 jing1 wu2 wen2 。
- yu3 chang2 wang4 yi4 si4 wei4 huo3 ， ji4 chun1 huo3 jian4 yi2 cheng2 yin2 。
- yin2 ju1 han4 jin1 huo3 suo3 wei4 ， gu4 yi3 yuan2 si4 fu2 shui3 bin1 。
- yi4 nian2 qi2 yue4 bi4 yong4 zhong4 ， san1 san1 yu4 jie3 yang2 de2 tun2 。
- jiao4 zhi1 qian2 shuo1 yi3 yun2 jin4 ， zhong1 kui4 li3 su2 ci1 wu2 chun2 。
- yao4 xu1 qie4 wo3 yi2 si4 shang4 ， hui2 piao2 dian3 se4 kan4 chang2 chun1 。

## 注释

## 译文

## 赏析
