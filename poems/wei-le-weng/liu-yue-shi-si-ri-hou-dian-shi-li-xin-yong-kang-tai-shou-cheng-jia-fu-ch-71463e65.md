---
id: wei-le-weng-liu-yue-shi-si-ri-hou-dian-shi-li-xin-yong-kang-tai-shou-cheng-jia-fu-ch-71463e65
title: 六月十四日后殿侍立新永康太守成嘉甫朝辞奏事词气恳恻上为嘉纳尝随笔纪其事今乡人祖帐分韵得西字遂书以赠行
titlePinyin: liu4 yue4 shi2 si4 ri4 hou4 dian4 shi4 li4 xin1 yong3 kang1 tai4 shou3 cheng2 jia1 fu3 chao2 ci2 zou4 shi4 ci2 qi4 ken3 ce4 shang4 wei4 jia1 na4 chang2 sui2 bi3 ji4 qi2 shi4 jin1 xiang1 ren2 zu3 zhang4 fen1 yun4 de2 xi1 zi4 sui4 shu1 yi3 zeng4 xing2
titleSlug: liu-yue-shi-si-ri-hou-dian-shi-li-xin-yong-kang-tai-shou-cheng-jia-fu-ch-71463e65
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 严精伐鼓趋晨鸡，龙媒戒仗喑无嘶。
- 宰臣奏事左墄降，史臣曳履东阶跻。
- 永康太守臣申之，上殿音吐干虹蜺。
- 曰臣前领大农簿，试郡得请今当西。
- 鞑人求通反其使，金人匿壮招吾携。
- 勿言残金继前好，将贰鞑靼摇青齐。
- 时将有反事有间，玩岁愒日忧噬脐。
- 皇帝瞿然曰是是，伸颐颔首天听低。
- 贴黄更请磔叛将，褒恤死事不可稽。
- 陛下亦闻西事否，昔号险阻今多蹊。
- 散关皂郊已平地，白环黄牛犹溃隄。
- 分台列阃越秦视，体统涣散人情睽。
- 上云私意误大事，谆谆切切重提撕。
- 申之又言故臣丙，昔尝有德于坤倪。
- 上顾指臣曰安丙，申之顿首如含凄。
- 纷纷交情异生死，独此推本祛群迷。
- 臣时张拱立帝傍，螭头恨无千赫蹏。
- 为王留行力不足，戴目处此羞梁鹈。
- 宫无小大莫非事，勇为天子绥群黎。
- 天如有意听臣归，问天重乞青玻瓈。

## 拼音
- yan2 jing1 fa2 gu3 qu1 chen2 ji1 ， long2 mei2 jie4 zhang4 yin1 wu2 si1 。
- zai3 chen2 zou4 shi4 zuo3 qi1 jiang4 ， shi3 chen2 ye4 lü3 dong1 jie1 ji1 。
- yong3 kang1 tai4 shou3 chen2 shen1 zhi1 ， shang4 dian4 yin1 tu3 gan1 hong2 ni2 。
- yue1 chen2 qian2 ling3 da4 nong2 bo2 ， shi4 jun4 de2 qing3 jin1 dang1 xi1 。
- da2 ren2 qiu2 tong1 fan3 qi2 shi3 ， jin1 ren2 ni4 zhuang4 zhao1 wu2 xie2 。
- wu4 yan2 can2 jin1 ji4 qian2 hao3 ， jiang1 er4 da2 da2 yao2 qing1 qi2 。
- shi2 jiang1 you3 fan3 shi4 you3 jian1 ， wan2 sui4 kai4 ri4 you1 shi4 qi2 。
- huang2 di4 qu2 ran2 yue1 shi4 shi4 ， shen1 yi2 han4 shou3 tian1 ting1 di1 。
- tie1 huang2 geng4 qing3 zhe2 pan4 jiang1 ， bao1 xu4 si3 shi4 bu4 ke3 ji1 。
- bi4 xia4 yi4 wen2 xi1 shi4 fou3 ， xi1 hao4 xian3 zu3 jin1 duo1 qi1 。
- san4 guan1 zao4 jiao1 yi3 ping2 di4 ， bai2 huan2 huang2 niu2 you2 kui4 di1 。
- fen1 tai2 lie4 kun3 yue4 qin2 shi4 ， ti3 tong3 huan4 san4 ren2 qing2 kui2 。
- shang4 yun2 si1 yi4 wu4 da4 shi4 ， zhun1 zhun1 qie4 qie4 chong2 ti2 si1 。
- shen1 zhi1 you4 yan2 gu4 chen2 bing3 ， xi1 chang2 you3 de2 yu2 kun1 ni2 。
- shang4 gu4 zhi3 chen2 yue1 an1 bing3 ， shen1 zhi1 dun4 shou3 ru2 han2 qi1 。
- fen1 fen1 jiao1 qing2 yi4 sheng1 si3 ， du2 ci3 tui1 ben3 qu1 qun2 mi2 。
- chen2 shi2 zhang1 gong3 li4 di4 bang4 ， chi1 tou2 hen4 wu2 qian1 he4 ti2 。
- wei4 wang2 liu2 xing2 li4 bu4 zu2 ， dai4 mu4 chu4 ci3 xiu1 liang2 ti2 。
- gong1 wu2 xiao3 da4 mo4 fei1 shi4 ， yong3 wei4 tian1 zi3 sui2 qun2 li2 。
- tian1 ru2 you3 yi4 ting1 chen2 gui1 ， wen4 tian1 zhong4 qi3 qing1 bo1 li2 。

## 注释

## 译文

## 赏析
