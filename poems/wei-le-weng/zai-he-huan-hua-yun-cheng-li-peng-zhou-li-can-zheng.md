---
id: wei-le-weng-zai-he-huan-hua-yun-cheng-li-peng-zhou-li-can-zheng
title: 再和浣花韵呈李彭州李参政
titlePinyin: zai4 he2 huan4 hua1 yun4 cheng2 li3 peng2 zhou1 li3 can1 zheng4
titleSlug: zai-he-huan-hua-yun-cheng-li-peng-zhou-li-can-zheng
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冁然一开口，天也非人谋。
- 江山自旧管，风景仍新收。
- 一门令兄弟，而我从之游。
- 卫玠珠玉侧，李膺神僊舟。
- 主宾有良晤，兄弟无相犹。
- 雨余白日静，江远青天浮。
- 相彼宇宙广，觉我心休休。
- 世传浣溪女，声迹疑谬悠。
- 灵均亦已远，英烈今在不。
- 又怀唐拾遗，泯然哀江头。
- 陵谷几变迁，屈孟独长留。
- 于此本何负，而以德为雠。
- 因时慨前哲，坐久风飂飕。
- 良会惜难再，作诗以相酬。

## 拼音
- chan3 ran2 yi4 kai1 kou3 ， tian1 ye3 fei1 ren2 mou2 。
- jiang1 shan1 zi4 jiu4 guan3 ， feng1 jing3 reng2 xin1 shou1 。
- yi4 men2 ling4 xiong1 di4 ， er2 wo3 cong2 zhi1 you2 。
- wei4 jie4 zhu1 yu4 ce4 ， li3 ying1 shen2 xian1 zhou1 。
- zhu3 bin1 you3 liang2 wu4 ， xiong1 di4 wu2 xiang1 you2 。
- yu3 yu2 bai2 ri4 jing4 ， jiang1 yuan3 qing1 tian1 fu2 。
- xiang1 bi3 yu3 zhou4 guang3 ， jue2 wo3 xin1 xiu1 xiu1 。
- shi4 chuan2 huan4 xi1 nü3 ， sheng1 ji4 yi2 miu4 you1 。
- ling2 jun1 yi4 yi3 yuan3 ， ying1 lie4 jin1 zai4 bu4 。
- you4 huai2 tang2 shi2 yi2 ， min3 ran2 ai1 jiang1 tou2 。
- ling2 gu3 ji3 bian4 qian1 ， qu1 meng4 du2 chang2 liu2 。
- yu2 ci3 ben3 he2 fu4 ， er2 yi3 de2 wei4 chou2 。
- yin1 shi2 kai3 qian2 zhe2 ， zuo4 jiu3 feng1 liu4 sou1 。
- liang2 hui4 xi1 nan2 zai4 ， zuo4 shi1 yi3 xiang1 chou2 。

## 注释

## 译文

## 赏析
