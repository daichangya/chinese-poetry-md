---
id: wei-le-weng-qi-xi-you-fu
title: 七夕有赋
titlePinyin: qi1 xi1 you3 fu4
titleSlug: qi-xi-you-fu
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 经星不动随天旋，枉被嘲谑千余年。
- 无情文象岂此较，独嗟陋习轻相沿。
- 我尝作诗觝排之，尚有遗恨污陈编。
- 人于万物为至灵，聪明照彻天地先。
- 其如形气之所囿，则以学问开蒙颛。
- 不知谁为乞巧者，乃谓天孙执其权。
- 天孙能襄不能报，世闲之拙无加焉。
- 痴儿𫘤女竞针缕，高楼大第迷管弦。
- 汉魏以来用一律，无人出语扶其颠。
- 其间假拙济巧者，又欲托此文奸言。
- 敢因良会追往事，更发此义声余冤。

## 拼音
- jing1 xing1 bu2 dong4 sui2 tian1 xuan2 ， wang3 bei4 chao2 xue4 qian1 yu2 nian2 。
- wu2 qing2 wen2 xiang4 qi3 ci3 jiao4 ， du2 jie1 lou4 xi2 qing1 xiang1 yan2 。
- wo3 chang2 zuo4 shi1 di3 pai2 zhi1 ， shang4 you3 yi2 hen4 wu1 chen2 bian1 。
- ren2 yu2 wan4 wu4 wei4 zhi4 ling2 ， cong1 ming0 zhao4 che4 tian1 di4 xian1 。
- qi2 ru2 xing2 qi4 zhi1 suo3 you4 ， ze2 yi3 xue2 wen4 kai1 meng2 zhuan1 。
- bu4 zhi1 shui2 wei4 qi3 qiao3 zhe3 ， nai3 wei4 tian1 sun1 zhi2 qi2 quan2 。
- tian1 sun1 neng2 xiang1 bu4 neng2 bao4 ， shi4 xian2 zhi1 zhuo1 wu2 jia1 yan1 。
- chi1 er2 𫘤 nü3 jing4 zhen1 lü3 ， gao1 lou2 da4 di4 mi2 guan3 xian2 。
- han4 wei4 yi3 lai2 yong4 yi2 lü4 ， wu2 ren2 chu1 yu3 fu2 qi2 dian1 。
- qi2 jian1 jia3 zhuo1 ji4 qiao3 zhe3 ， you4 yu4 tuo1 ci3 wen2 jian1 yan2 。
- gan3 yin1 liang2 hui4 zhui1 wang3 shi4 ， geng4 fa1 ci3 yi4 sheng1 yu2 yuan1 。

## 注释

## 译文

## 赏析
