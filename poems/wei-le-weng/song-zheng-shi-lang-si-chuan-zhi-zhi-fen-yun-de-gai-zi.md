---
id: wei-le-weng-song-zheng-shi-lang-si-chuan-zhi-zhi-fen-yun-de-gai-zi
title: 送郑侍郎四川制置分韵得盖字
titlePinyin: song4 zheng4 shi4 lang2 si4 chuan1 zhi4 zhi4 fen1 yun4 de2 gai4 zi4
titleSlug: song-zheng-shi-lang-si-chuan-zhi-zhi-fen-yun-de-gai-zi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 恭惟皇上心，纳纳天同大。
- 明命辍禁游，往抚蜀雕瘵。
- 蜀山在何许，斜阳点鸦背。
- 家住扶桑东复东，却望斜阳铁山外。
- 金头奴子扼熙秦，银州兵马冲兰会。
- 使我六年望烽火，征人穿空枕戈祋。
- 使我千里致钟石，居人轑釜泣粗粝。
- 县官无蓄租，百姓无藏盖。
- 上有苍苍之高天，卒然叫呼不可待。
- 阃外万戚休，只以一身佩。
- 我于公行无所赠，筮言得咸为艮兑。
- 艮山本中虚，兑泽乃上溉。
- 独于九四论心体，而以朋思为障碍。
- 愿公书此象，长于卧兴对。
- 蜀道青天蜀平地，君侯一心即难易。
- 思耕亭前先郑碑，更看他年后郑记。

## 拼音
- gong1 wei2 huang2 shang0 xin1 ， na4 na4 tian1 tong2 da4 。
- ming2 ming4 chuo4 jin4 you2 ， wang3 fu3 shu3 diao1 zhai4 。
- shu3 shan1 zai4 he2 xu3 ， xie2 yang2 dian3 ya1 bei4 。
- jia1 zhu4 fu2 sang1 dong1 fu4 dong1 ， que4 wang4 xie2 yang2 tie3 shan1 wai4 。
- jin1 tou2 nu2 zi3 e4 xi1 qin2 ， yin2 zhou1 bing1 ma3 chong1 lan2 hui4 。
- shi3 wo3 liu4 nian2 wang4 feng1 huo3 ， zheng1 ren2 chuan1 kong1 zhen3 ge1 dui4 。
- shi3 wo3 qian1 li3 zhi4 zhong1 shi2 ， ju1 ren2 lao3 fu3 qi4 cu1 li4 。
- xian4 guan1 wu2 xu4 zu1 ， bai3 xing4 wu2 cang2 gai4 。
- shang4 you3 cang1 cang1 zhi1 gao1 tian1 ， zu2 ran2 jiao4 hu1 bu4 ke3 dai4 。
- kun3 wai4 wan4 qi1 xiu1 ， zhi1 yi3 yi4 shen1 pei4 。
- wo3 yu2 gong1 xing2 wu2 suo3 zeng4 ， shi4 yan2 de2 xian2 wei4 gen4 dui4 。
- gen4 shan1 ben3 zhong1 xu1 ， dui4 ze2 nai3 shang4 gai4 。
- du2 yu2 jiu3 si4 lun4 xin1 ti3 ， er2 yi3 peng2 si1 wei4 zhang4 ai4 。
- yuan4 gong1 shu1 ci3 xiang4 ， chang2 yu2 wo4 xing1 dui4 。
- shu3 dao4 qing1 tian1 shu3 ping2 di4 ， jun1 hou2 yi4 xin1 ji2 nan2 yi4 。
- si1 geng1 ting2 qian2 xian1 zheng4 bei1 ， geng4 kan4 ta1 nian2 hou4 zheng4 ji4 。

## 注释

## 译文

## 赏析
