---
id: wei-le-weng-tong-chuan-xian-si-tuo-pu-zhu-ting-qu-kang-jie-yu-ming-yi-si-chun-de-gu--815a3b18
title: 潼川宪司拓圃筑亭取康节语名以四春得古诗十二韵
titlePinyin: tong2 chuan1 xian4 si1 tuo4 pu3 zhu4 ting2 qu3 kang1 jie2 yu3 ming2 yi3 si4 chun1 de2 gu3 shi1 shi2 er4 yun4
titleSlug: tong-chuan-xian-si-tuo-pu-zhu-ting-qu-kang-jie-yu-ming-yi-si-chun-de-gu--815a3b18
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇天平四时，不以秋先春。
- 仁人奉天职，不以德后刑。
- 次序固云然，表里元相因。
- 方春布阳炜，万物皆精神。
- 当秋乃揫歛，黄落山川贫。
- 天机之浅者，荣悴为戚忻。
- 谁知天地心，于此常肫肫。
- 既尝验诸理，又以取诸身。
- 四德孰非元，四端孰非仁。
- 刑威虽时用，生意固长存。
- 四时长有春，吾闻邵子云。
- 触事识初心，乃以名吾亭。

## 拼音
- huang2 tian1 ping2 si4 shi2 ， bu4 yi3 qiu1 xian1 chun1 。
- ren2 ren2 feng4 tian1 zhi2 ， bu4 yi3 de2 hou4 xing2 。
- ci4 xu4 gu4 yun2 ran2 ， biao3 li3 yuan2 xiang1 yin1 。
- fang1 chun1 bu4 yang2 wei3 ， wan4 wu4 jie1 jing1 shen2 。
- dang1 qiu1 nai3 jiu1 lian3 ， huang2 luo4 shan1 chuan1 pin2 。
- tian1 ji1 zhi1 qian3 zhe3 ， rong2 cui4 wei4 qi1 xin1 。
- shui2 zhi1 tian1 di4 xin1 ， yu2 ci3 chang2 zhun1 zhun1 。
- ji4 chang2 yan4 zhu1 li3 ， you4 yi3 qu3 zhu1 shen1 。
- si4 de2 shu2 fei1 yuan2 ， si4 duan1 shu2 fei1 ren2 。
- xing2 wei1 sui1 shi2 yong4 ， sheng1 yi4 gu4 chang2 cun2 。
- si4 shi2 chang2 you3 chun1 ， wu2 wen2 shao4 zi3 yun2 。
- chu4 shi4 shi2 chu1 xin1 ， nai3 yi3 ming2 wu2 ting2 。

## 注释

## 译文

## 赏析
