---
id: wei-le-weng-chong-jiu-hou-san-ri-hou-pu-huang-hua-sheng-kai-zuo-ke-you-lun-jin-shi-j-85074cd5
title: 重九后三日后圃黄华盛开坐客有论近世菊品日繁未经前人赋咏惟明道尝赋桃花菊外此无闻焉因相与第其品之稍显者各赋一品某探题得桃花菊
titlePinyin: chong2 jiu3 hou4 san1 ri4 hou4 pu3 huang2 hua2 sheng4 kai1 zuo4 ke4 you3 lun4 jin4 shi4 ju2 pin3 ri4 fan2 wei4 jing1 qian2 ren2 fu4 yong3 wei2 ming2 dao4 chang2 fu4 tao2 hua1 ju2 wai4 ci3 wu2 wen2 yan1 yin1 xiang1 yu3 di4 qi2 pin3 zhi1 shao1 xian3 zhe3 ge4 fu4 yi4 pin3 mou3 tan4 ti2 de2 tao2 hua1 ju2
titleSlug: chong-jiu-hou-san-ri-hou-pu-huang-hua-sheng-kai-zuo-ke-you-lun-jin-shi-j-85074cd5
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南阳有佳人，被服长修姱。
- 黄中粲有章，秀外青无华。
- 朝饮晋柴桑，夕餐楚长沙。
- 惟与高人处，耻作流俗夸。
- 玄都有俗士，品格固尔差。
- 遗之以潘沐，强欲相涂搽。
- 南阳笑谢遣，于此我何加。
- 游女荡春风，渔人眩红霞。
- 尔比予于是，岂欲相疵瑕。
- 卿自用卿法，吾亦爱吾家。
- 寄声谢程子，为我删此花。

## 拼音
- nan2 yang2 you3 jia1 ren2 ， bei4 fu2 chang2 xiu1 kua1 。
- huang2 zhong1 can4 you3 zhang1 ， xiu4 wai4 qing1 wu2 hua2 。
- chao2 yin3 jin4 chai2 sang1 ， xi1 can1 chu3 chang2 sha1 。
- wei2 yu3 gao1 ren2 chu4 ， chi3 zuo4 liu2 su2 kua1 。
- xuan2 dou1 you3 su2 shi4 ， pin3 ge2 gu4 er3 cha4 。
- yi2 zhi1 yi3 pan1 mu4 ， qiang2 yu4 xiang1 tu2 cha2 。
- nan2 yang2 xiao4 xie4 qian3 ， yu2 ci3 wo3 he2 jia1 。
- you2 nü3 dang4 chun1 feng1 ， yu2 ren2 xuan4 hong2 xia2 。
- er3 bi3 yu3 yu2 shi4 ， qi3 yu4 xiang1 ci1 xia2 。
- qing1 zi4 yong4 qing1 fa3 ， wu2 yi4 ai4 wu2 jia1 。
- ji4 sheng1 xie4 cheng2 zi3 ， wei4 wo3 shan1 ci3 hua1 。

## 注释

## 译文

## 赏析
