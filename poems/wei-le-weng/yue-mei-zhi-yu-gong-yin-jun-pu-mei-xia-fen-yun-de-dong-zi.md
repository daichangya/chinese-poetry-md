---
id: wei-le-weng-yue-mei-zhi-yu-gong-yin-jun-pu-mei-xia-fen-yun-de-dong-zi
title: 约眉之寓公饮郡圃梅下分韵得动字
titlePinyin: yue1 mei2 zhi1 yu4 gong1 yin3 jun4 pu3 mei2 xia4 fen1 yun4 de2 dong4 zi4
titleSlug: yue-mei-zhi-yu-gong-yin-jun-pu-mei-xia-fen-yun-de-dong-zi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷阴雕残年，小雨杂寒冻。
- 野迥山色枯，木落天宇空。
- 殷勤玉雪友，岁岁管宾送。
- 孤标耿黄昏，清艳横䗖𬟽。
- 从渠忌皎洁，孱颜立孤耸。
- 半年簿书尘，闲杀果下鞚。
- 林端划见之，撩我泼春瓮。
- 芳菲恼不彻，喜与良友共。
- 花光留夕阴，鸟语嘎清哢。
- 群芳去无踪，生意正坌涌。
- 因怀武陵日，岁上西湖冢。
- 粲粲万玉妃，萧萧守翁仲。
- 谁知落天涯，惠然复我从。
- 暗香踈影句，为我作诗供。
- 心事炯如霜，客游恍成梦。
- 岁穷万物息，谁此役群动。
- 会取春风心，处处得日用。

## 拼音
- qiong2 yin1 diao1 can2 nian2 ， xiao3 yu3 za2 han2 dong4 。
- ye3 jiong3 shan1 se4 ku1 ， mu4 luo4 tian1 yu3 kong1 。
- yin1 qin2 yu4 xue3 you3 ， sui4 sui4 guan3 bin1 song4 。
- gu1 biao1 geng3 huang2 hun1 ， qing1 yan4 heng2 di4 dong1 。
- cong2 qu2 ji4 jiao3 jie2 ， chan2 yan2 li4 gu1 song3 。
- ban4 nian2 bo2 shu1 chen2 ， xian2 sha1 guo3 xia4 kong4 。
- lin2 duan1 hua4 jian4 zhi1 ， liao2 wo3 po1 chun1 weng4 。
- fang1 fei1 nao3 bu2 che4 ， xi3 yu3 liang2 you3 gong4 。
- hua1 guang1 liu2 xi1 yin1 ， niao3 yu3 ga3 qing1 long4 。
- qun2 fang1 qu4 wu2 zong1 ， sheng1 yi4 zheng4 ben4 yong3 。
- yin1 huai2 wu3 ling2 ri4 ， sui4 shang4 xi1 hu2 zhong3 。
- can4 can4 wan4 yu4 fei1 ， xiao1 xiao1 shou3 weng1 zhong4 。
- shui2 zhi1 luo4 tian1 ya2 ， hui4 ran2 fu4 wo3 cong2 。
- an4 xiang1 shu1 ying3 ju4 ， wei4 wo3 zuo4 shi1 gong4 。
- xin1 shi4 jiong3 ru2 shuang1 ， ke4 you2 huang3 cheng2 meng4 。
- sui4 qiong2 wan4 wu4 xi1 ， shui2 ci3 yi4 qun2 dong4 。
- hui4 qu3 chun1 feng1 xin1 ， chu4 chu4 de2 ri4 yong4 。

## 注释

## 译文

## 赏析
