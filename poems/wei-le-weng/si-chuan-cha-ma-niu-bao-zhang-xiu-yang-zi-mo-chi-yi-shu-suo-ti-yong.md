---
id: wei-le-weng-si-chuan-cha-ma-niu-bao-zhang-xiu-yang-zi-mo-chi-yi-shu-suo-ti-yong
title: 四川茶马牛宝章修扬子墨池以书索题咏
titlePinyin: si4 chuan1 cha2 ma3 niu2 bao3 zhang1 xiu1 yang2 zi3 mo4 chi2 yi3 shu1 suo3 ti2 yong3
titleSlug: si-chuan-cha-ma-niu-bao-zhang-xiu-yang-zi-mo-chi-yi-shu-suo-ti-yong
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子云一去千余载，惟有成都墨池在。
- 草玄此地是邪非，玄文今在人谁知。
- 虽逃刘歆醤瓿阸，鼠壤蛛窠蠹鱼宅。
- 岂无学者工探求，不讥僣圣几赘肬。
- 自从马邵造玄域，晁氏谱之张氏翼。
- 亦云察矣人犹疑，试为诸老申其辞。
- 易书广大包天地，辞变象占都一致。
- 世儒造入各不同，有一于此均为功。
- 况于易玄互相发，不同之同真善学。
- 历家中首先黄钟，虽以坤复为初终。
- 纪日天正始牛宿，又以日星分左右。
- 起从冬至易玄均，玄意欲取臣承君。
- 易书八八而用七，玄文九九而存一。
- 易分六位中二五，臣志上通君下取。
- 玄以一五而为中，君道君尊臣代终。
- 玄文主日易主岁，易书为经玄为纬。
- 谓玄于易地承天，就中邵子尤知玄。
- 或云玄准卦气图，是图疑亦非圣书。
- 岂知中复与咸遇，乃是阴阳自然数。
- 或云玄倣太初历，黄钟之分八十一。
- 岂知虚三与虚九，其数虽同其法否。
- 或云玄象宗浑天，浑天方象包于圆。
- 岂知兼用盖天说，盖以舆地承纯干。
- 易虽无玄不为阙，易更得玄滋有发。
- 且如河图与洛书，发挥道数无遗余。
- 后来支干及声律，运气参同至太一。
- 与易并行人不讥，千岐万辙同一归。
- 况玄于易同而异，何独于玄苦讥议。
- 子云之师曰林闾，鹤山之下谁其徒。
- 自翻机杼作生活，律历图书无不合。
- 若非马邵晁张伦，后世几无扬子云。
- 后世子云今继作，而此玄文终寂寞。
- 空余绘象与棠阴，聊与文士供嘲吟。

## 拼音
- zi3 yun2 yi2 qu4 qian1 yu2 zai3 ， wei2 you3 cheng2 du1 mo4 chi2 zai4 。
- cao3 xuan2 ci3 di4 shi4 xie2 fei1 ， xuan2 wen2 jin1 zai4 ren2 shui2 zhi1 。
- sui1 tao2 liu2 xin1 jiang4 bu4 e4 ， shu3 rang3 zhu1 ke1 du4 yu2 zhai2 。
- qi3 wu2 xue2 zhe3 gong1 tan4 qiu2 ， bu4 ji1 tie3 sheng4 ji3 zhui4 you2 。
- zi4 cong2 ma3 shao4 zao4 xuan2 yu4 ， chao2 shi4 pu3 zhi1 zhang1 shi4 yi4 。
- yi4 yun2 cha2 yi3 ren2 you2 yi2 ， shi4 wei4 zhu1 lao3 shen1 qi2 ci2 。
- yi4 shu1 guang3 da4 bao1 tian1 di4 ， ci2 bian4 xiang4 zhan4 dou1 yi2 zhi4 。
- shi4 ru2 zao4 ru4 ge4 bu4 tong2 ， you3 yi4 yu2 ci3 jun1 wei4 gong1 。
- kuang4 yu2 yi4 xuan2 hu4 xiang1 fa1 ， bu4 tong2 zhi1 tong2 zhen1 shan4 xue2 。
- li4 jia1 zhong1 shou3 xian1 huang2 zhong1 ， sui1 yi3 kun1 fu4 wei4 chu1 zhong1 。
- ji4 ri4 tian1 zheng4 shi3 niu2 su4 ， you4 yi3 ri4 xing1 fen1 zuo3 you4 。
- qi3 cong2 dong1 zhi4 yi4 xuan2 jun1 ， xuan2 yi4 yu4 qu3 chen2 cheng2 jun1 。
- yi4 shu1 ba1 ba1 er2 yong4 qi1 ， xuan2 wen2 jiu3 jiu3 er2 cun2 yi1 。
- yi4 fen1 liu4 wei4 zhong1 er4 wu3 ， chen2 zhi4 shang4 tong1 jun1 xia4 qu3 。
- xuan2 yi3 yi1 wu3 er2 wei4 zhong1 ， jun1 dao4 jun1 zun1 chen2 dai4 zhong1 。
- xuan2 wen2 zhu3 ri4 yi4 zhu3 sui4 ， yi4 shu1 wei4 jing1 xuan2 wei4 wei3 。
- wei4 xuan2 yu2 yi4 di4 cheng2 tian1 ， jiu4 zhong1 shao4 zi3 you2 zhi1 xuan2 。
- huo4 yun2 xuan2 zhun3 gua4 qi4 tu2 ， shi4 tu2 yi2 yi4 fei1 sheng4 shu1 。
- qi3 zhi1 zhong1 fu4 yu3 xian2 yu4 ， nai3 shi4 yin1 yang2 zi4 ran2 shu4 。
- huo4 yun2 xuan2 fang3 tai4 chu1 li4 ， huang2 zhong1 zhi1 fen1 ba1 shi2 yi1 。
- qi3 zhi1 xu1 san1 yu3 xu1 jiu3 ， qi2 shu4 sui1 tong2 qi2 fa3 fou3 。
- huo4 yun2 xuan2 xiang4 zong1 hun2 tian1 ， hun2 tian1 fang1 xiang4 bao1 yu2 yuan2 。
- qi3 zhi1 jian1 yong4 gai4 tian1 shuo1 ， gai4 yi3 yu2 di4 cheng2 chun2 gan1 。
- yi4 sui1 wu2 xuan2 bu2 wei4 que1 ， yi4 geng4 de2 xuan2 zi1 you3 fa1 。
- qie3 ru2 he2 tu2 yu3 luo4 shu1 ， fa1 hui1 dao4 shu4 wu2 yi2 yu2 。
- hou4 lai2 zhi1 gan1 ji2 sheng1 lü4 ， yun4 qi4 can1 tong2 zhi4 tai4 yi1 。
- yu3 yi4 bing4 xing2 ren2 bu4 ji1 ， qian1 qi2 wan4 zhe2 tong2 yi4 gui1 。
- kuang4 xuan2 yu2 yi4 tong2 er2 yi4 ， he2 du2 yu2 xuan2 ku3 ji1 yi4 。
- zi3 yun2 zhi1 shi1 yue1 lin2 lü2 ， he4 shan1 zhi1 xia4 shui2 qi2 tu2 。
- zi4 fan1 ji1 zhu4 zuo4 sheng1 huo2 ， lü4 li4 tu2 shu1 wu2 bu4 he2 。
- ruo4 fei1 ma3 shao4 chao2 zhang1 lun2 ， hou4 shi4 ji3 wu2 yang2 zi3 yun2 。
- hou4 shi4 zi3 yun2 jin1 ji4 zuo4 ， er2 ci3 xuan2 wen2 zhong1 ji4 mo4 。
- kong4 yu2 hui4 xiang4 yu3 tang2 yin1 ， liao2 yu3 wen2 shi4 gong4 chao2 yin2 。

## 注释

## 译文

## 赏析
