---
id: wei-le-weng-ci-yun-xi-shu-xiong-ri-shi-di-zhen-shi
title: 次韵西叔兄日食地震诗
titlePinyin: ci4 yun4 xi1 shu1 xiong1 ri4 shi2 di4 zhen4 shi1
titleSlug: ci-yun-xi-shu-xiong-ri-shi-di-zhen-shi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 正月太阳食，六月阴萋萋。
- 利沔阶成间，桑土为涂泥。
- 破山覆桥阁，灌城坏河堤。
- 蜀地五六震，积潦伤农畦。
- 梓州暑尤异，我兴看朝𬯀。
- 出逢七十翁，履敝衣无绨。
- 前行为余言，老夫齿含𫠜。
- 阅事亦已多，近闻何乖睽。
- 去年大官括隠户，父詈子诅妻悲啼。
- 大官深居那得闻，小吏鼻息干云蜺。
- 今年得少休，北风苦凄凄。
- 番军袭江淮，将士惊噬脐。
- 四方靡所寄，容身仅坤倪。
- 灾异又如此，宁保梁益西。
- 太守闻此言，惕如履征鼙。
- 又见广文诗，口呿心沈迷。
- 力能得为仅千里，滔滔四海皆余黎。

## 拼音
- zheng1 yue4 tai4 yang2 shi2 ， liu4 yue4 yin1 qi1 qi1 。
- li4 mian3 jie1 cheng2 jian1 ， sang1 tu3 wei4 tu2 ni2 。
- po4 shan1 fu4 qiao2 ge2 ， guan4 cheng2 huai4 he2 di1 。
- shu3 di4 wu3 liu4 zhen4 ， ji1 liao2 shang1 nong2 qi2 。
- zi3 zhou1 shu3 you2 yi4 ， wo3 xing1 kan4 chao2 ji1 。
- chu1 feng2 qi1 shi2 weng1 ， lü3 bi4 yi1 wu2 ti2 。
- qian2 xing2 wei2 yu2 yan2 ， lao3 fu1 chi3 han2 ni2 。
- yue4 shi4 yi4 yi3 duo1 ， jin4 wen2 he2 guai1 kui2 。
- qu4 nian2 da4 guan1 kuo4 yin3 hu4 ， fu4 li4 zi3 zu3 qi1 bei1 ti2 。
- da4 guan1 shen1 ju1 na4 de2 wen2 ， xiao3 li4 bi2 xi1 gan1 yun2 ni2 。
- jin1 nian2 de2 shao3 xiu1 ， bei3 feng1 ku3 qi1 qi1 。
- fan1 jun1 xi2 jiang1 huai2 ， jiang4 shi4 jing1 shi4 qi2 。
- si4 fang1 mi2 suo3 ji4 ， rong2 shen1 jin3 kun1 ni2 。
- zai1 yi4 you4 ru2 ci3 ， ning2 bao3 liang2 yi4 xi1 。
- tai4 shou3 wen2 ci3 yan2 ， ti4 ru2 lü3 zheng1 pi2 。
- you4 jian4 guang3 wen2 shi1 ， kou3 qu1 xin1 shen3 mi2 。
- li4 neng2 de2 wei4 jin3 qian1 li3 ， tao1 tao1 si4 hai3 jie1 yu2 li2 。

## 注释

## 译文

## 赏析
