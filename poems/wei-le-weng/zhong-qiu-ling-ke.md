---
id: wei-le-weng-zhong-qiu-ling-ke
title: 中秋领客
titlePinyin: zhong1 qiu1 ling3 ke4
titleSlug: zhong-qiu-ling-ke
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋中无常期，月望无常历。
- 况于月之房，岁十有二集。
- 云胡三五夜，赏玩著今昔。
- 我观魏晋前，未有娱此夕。
- 岂由夕月礼，承讹变淫液。
- 天行至东北，阳升乃朝日。
- 日月向南来，三务趋朔易。
- 则于阴之反，顺时报阴魄。
- 古人敬天运，随处察消息。
- 俗学踵谬迷，更以儗科级。
- 广寒八万户，桂树五千尺。
- 文人同一辞，祇以惊俗客。
- 墨墨数百年，月如有冤色。
- 为作反骚吟，聊以补载籍。

## 拼音
- qiu1 zhong1 wu2 chang2 qi1 ， yue4 wang4 wu2 chang2 li4 。
- kuang4 yu2 yue4 zhi1 fang2 ， sui4 shi2 you3 er4 ji2 。
- yun2 hu2 san1 wu3 ye4 ， shang3 wan2 zhu4 jin1 xi1 。
- wo3 guan1 wei4 jin4 qian2 ， wei4 you3 yu2 ci3 xi1 。
- qi3 you2 xi1 yue4 li3 ， cheng2 e2 bian4 yin2 ye4 。
- tian1 xing2 zhi4 dong1 bei3 ， yang2 sheng1 nai3 chao2 ri4 。
- ri4 yue4 xiang4 nan2 lai2 ， san1 wu4 qu1 shuo4 yi4 。
- ze2 yu2 yin1 zhi1 fan3 ， shun4 shi2 bao4 yin1 po4 。
- gu3 ren2 jing4 tian1 yun4 ， sui2 chu4 cha2 xiao1 xi1 。
- su2 xue2 zhong3 miu4 mi2 ， geng4 yi3 ni3 ke1 ji2 。
- guang3 han2 ba1 wan4 hu4 ， gui4 shu4 wu3 qian1 chi3 。
- wen2 ren2 tong2 yi4 ci2 ， qi2 yi3 jing1 su2 ke4 。
- mo4 mo4 shu4 bai3 nian2 ， yue4 ru2 you3 yuan1 se4 。
- wei4 zuo4 fan3 sao1 yin2 ， liao2 yi3 bu3 zai3 ji2 。

## 注释

## 译文

## 赏析
