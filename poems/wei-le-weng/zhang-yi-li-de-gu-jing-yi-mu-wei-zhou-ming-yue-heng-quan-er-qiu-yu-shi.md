---
id: wei-le-weng-zhang-yi-li-de-gu-jing-yi-mu-wei-zhou-ming-yue-heng-quan-er-qiu-yu-shi
title: 张义立得古井以木为甃命曰亨泉而求余诗
titlePinyin: zhang1 yi4 li4 de2 gu3 jing3 yi3 mu4 wei4 zhou4 ming4 yue1 heng1 quan2 er2 qiu2 yu2 shi1
titleSlug: zhang-yi-li-de-gu-jing-yi-mu-wei-zhou-ming-yue-heng-quan-er-qiu-yu-shi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 井居安其地，井通会其时。
- 地维人所宅，时乃天之为。
- 方冬群动息，水德潜清漪。
- 而随春木升，环顶沃华滋。
- 性情固下润，功用由上齐。
- 孰若无事中，一降一腾之。
- 是理契天运，达观正在兹。
- 张侯得木井，妙制参皇牺。
- 其间相生意，似非俗人知。
- 堙废几何年，而独与侯期。
- 书来属共赋，此理难下词。
- 但于井之象，发我深沈思。
- 且如初升五，泰通人所资。
- 乃于巽入坎，中含兑承离。
- 通塞靡自遂，睽遇若有司。
- 坎惟生于一，孚实以为基。
- 世途自亨否，我德无成亏。
- 属侯善疏瀹，毋俾纤尘缁。
- 不食吾不即，食之吾不私。
- 小大随所汲，辩义而审施。
- 客来问出处，为诵亨泉诗。

## 拼音
- jing3 ju1 an1 qi2 di4 ， jing3 tong1 hui4 qi2 shi2 。
- di4 wei2 ren2 suo3 zhai2 ， shi2 nai3 tian1 zhi1 wei4 。
- fang1 dong1 qun2 dong4 xi1 ， shui3 de2 qian2 qing1 yi1 。
- er2 sui2 chun1 mu4 sheng1 ， huan2 ding3 wo4 hua2 zi1 。
- xing4 qing2 gu4 xia4 run4 ， gong1 yong4 you2 shang4 qi2 。
- shu2 ruo4 wu2 shi4 zhong1 ， yi2 jiang4 yi4 teng2 zhi1 。
- shi4 li3 qi4 tian1 yun4 ， da2 guan1 zheng4 zai4 zi1 。
- zhang1 hou2 de2 mu4 jing3 ， miao4 zhi4 can1 huang2 xi1 。
- qi2 jian1 xiang1 sheng1 yi4 ， si4 fei1 su2 ren2 zhi1 。
- yin1 fei4 ji3 he2 nian2 ， er2 du2 yu3 hou2 qi1 。
- shu1 lai2 shu3 gong4 fu4 ， ci3 li3 nan2 xia4 ci2 。
- dan4 yu2 jing3 zhi1 xiang4 ， fa1 wo3 shen1 shen3 si1 。
- qie3 ru2 chu1 sheng1 wu3 ， tai4 tong1 ren2 suo3 zi1 。
- nai3 yu2 xun4 ru4 kan3 ， zhong1 han2 dui4 cheng2 li2 。
- tong1 sai1 mi2 zi4 sui4 ， kui2 yu4 ruo4 you3 si1 。
- kan3 wei2 sheng1 yu2 yi1 ， fu2 shi2 yi3 wei2 ji1 。
- shi4 tu2 zi4 heng1 fou3 ， wo3 de2 wu2 cheng2 kui1 。
- shu3 hou2 shan4 shu1 yue4 ， wu2 bi3 xian1 chen2 zi1 。
- bu4 shi2 wu2 bu4 ji2 ， shi2 zhi1 wu2 bu4 si1 。
- xiao3 da4 sui2 suo3 ji2 ， bian4 yi4 er2 shen3 shi1 。
- ke4 lai2 wen4 chu1 chu4 ， wei4 song4 heng1 quan2 shi1 。

## 注释

## 译文

## 赏析
