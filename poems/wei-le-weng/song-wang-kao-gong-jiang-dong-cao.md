---
id: wei-le-weng-song-wang-kao-gong-jiang-dong-cao
title: 送王考功江东漕
titlePinyin: song4 wang2 kao3 gong1 jiang1 dong1 cao2
titleSlug: song-wang-kao-gong-jiang-dong-cao
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 分部设将漕，黈旒寄聪明。
- 直须撼山岳，亡但采畸赢。
- 而况江以东，襟淮翼吴荆。
- 民力九十空，所恃人为城。
- 南宫辍望郎，方输饷连营。
- 荧煌鹊锦袍，明日趋遐征。
- 阳春脚未到，淑气先流鶑。
- 向来嵇中散，仅试薶九京。
- 阿兄亦未究，有书今在楹。
- 驱车踏前轨，若木以为程。
- 千里隔香案，洗目观澄清。

## 拼音
- fen1 bu4 she4 jiang1 cao2 ， tou3 liu2 ji4 cong1 ming0 。
- zhi2 xu1 han4 shan1 yue4 ， wang2 dan4 cai3 ji1 ying2 。
- er2 kuang4 jiang1 yi3 dong1 ， jin1 huai2 yi4 wu2 jing1 。
- min2 li4 jiu3 shi2 kong1 ， suo3 shi4 ren2 wei2 cheng2 。
- nan2 gong1 chuo4 wang4 lang2 ， fang1 shu1 xiang3 lian2 ying2 。
- ying2 huang2 que4 jin3 pao2 ， ming2 ri4 qu1 xia2 zheng1 。
- yang2 chun1 jiao3 wei4 dao4 ， shu1 qi4 xian1 liu2 ying1 。
- xiang4 lai2 ji1 zhong1 san4 ， jin3 shi4 wo1 jiu3 jing1 。
- a1 xiong1 yi4 wei4 jiu1 ， you3 shu1 jin1 zai4 ying2 。
- qu1 che1 ta4 qian2 gui3 ， ruo4 mu4 yi3 wei2 cheng2 。
- qian1 li3 ge2 xiang1 an4 ， xi3 mu4 guan1 cheng2 qing1 。

## 注释

## 译文

## 赏析
