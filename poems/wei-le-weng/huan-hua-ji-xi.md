---
id: wei-le-weng-huan-hua-ji-xi
title: 浣花即席
titlePinyin: huan4 hua1 ji2 xi2
titleSlug: huan-hua-ji-xi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 轻飔濯袢暑，清与耳目谋。
- 江山新容态，真意烂不收。
- 榜人以戒余，将事东郊游。
- 川后且静波，冯夷亦安流。
- 联镳载群彦，骈筵驾方舟。
- 月中乱平渺，高舂尚夷犹。
- 俯瞰大江横，仰看苍云浮。
- 滔滔去不息，亹亹生无休。
- 俯仰三太息，发我心悠悠。
- 未省昔之人，曾有此乐不。
- 团团转兰枻，突见龙棹头。
- 哄然两敌国，蒿矢迅不留。
- 所争何为者，对面如仇雠。
- 少须游人散，天暝风泠飕。
- 清兴浩无极，洗醆更劝酬。

## 拼音
- qing1 si1 zhuo2 pan4 shu3 ， qing1 yu3 er3 mu4 mou2 。
- jiang1 shan1 xin1 rong2 tai4 ， zhen1 yi4 lan4 bu4 shou1 。
- bang3 ren2 yi3 jie4 yu2 ， jiang1 shi4 dong1 jiao1 you2 。
- chuan1 hou4 qie3 jing4 bo1 ， feng2 yi2 yi4 an1 liu2 。
- lian2 biao1 zai3 qun2 yan4 ， pian2 yan2 jia4 fang1 zhou1 。
- yue4 zhong1 luan4 ping2 miao3 ， gao1 chong1 shang4 yi2 you2 。
- fu3 kan4 da4 jiang1 heng2 ， yang3 kan4 cang1 yun2 fu2 。
- tao1 tao1 qu4 bu4 xi1 ， wei3 wei3 sheng1 wu2 xiu1 。
- fu3 yang3 san1 tai4 xi1 ， fa1 wo3 xin1 you1 you1 。
- wei4 sheng3 xi1 zhi1 ren2 ， ceng2 you3 ci3 le4 bu4 。
- tuan2 tuan2 zhuan4 lan2 yi4 ， tu1 jian4 long2 zhao4 tou2 。
- hong3 ran2 liang3 di2 guo2 ， hao1 shi3 xun4 bu4 liu2 。
- suo3 zheng1 he2 wei4 zhe3 ， dui4 mian4 ru2 chou2 chou2 。
- shao3 xu1 you2 ren2 san4 ， tian1 ming2 feng1 ling2 sou1 。
- qing1 xing1 hao4 wu2 ji2 ， xi3 zhan3 geng4 quan4 chou2 。

## 注释

## 译文

## 赏析
