---
id: liang-an-shi-qin-bei-yi-zhi-bing-gu-shi-cheng-wang-mei-xi-tai-shou
title: 秦碑一纸并古诗呈王梅溪太守
titlePinyin: qin2 bei1 yi4 zhi3 bing4 gu3 shi1 cheng2 wang2 mei2 xi1 tai4 shou3
titleSlug: qin-bei-yi-zhi-bing-gu-shi-cheng-wang-mei-xi-tai-shou
author: 梁安世
authorPinyin: liang2 an1 shi4
authorSlug: liang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公生博物好奇古，劝我搜求秦望碑。
- 我来稽阴且三载，梦寐绝顶云俱驰。
- 事非近代问父老，鼻祖已来犹不知。
- 或云其山多虎狼，囦湫罅井蟠蛟螭。
- 魍魉木客忌人到，阴霾贼雾迷羊歧。
- 樵夫悬磴惧失势，一落万丈谁能支。
- 吾意此如钟乳穴，民昔畏扰相诪欺。
- 曩时山东之罘石，磅砰入海无津涯。
- 固知秦人游戏余，非民之利宁一时。
- 暇日登临云门寺，僧曰若耶溪上奇。
- 山曰何山势最峻，丹鹤夜宿天孙枝。
- 南望天台西钱唐，下视峰岫如群儿。
- 李斯篆书真刻本，昔人避乱此见之。
- 裹粮遂偕墨工往，扳崖贯木如鹿麋。
- 举觞酹酒山之神，千古呵护烦神司。
- 销铄仅存三尺许，龟趺就凿山石为。
- 剜苔剔藓随手剥，面节背角摧霜皮。
- 老龙脱甲蛇解蜕，铺纸拭墨漫披离。
- 收藏入袖恍若失，遐想往昔还嗟咨。
- 我闻太古功德盛，铺写不尽乾坤仪。
- 诗书纸上自不朽，金石还有磨灭期。
- 秦皇不慕仁义业，直谓尧舜犹瑕疵。
- 焚书欲盖前代美，宁闻伏生传有颐。
- 后生不废丞相书，歌颂虽在皆浮辞。
- 惜哉此纸无一画，欲记存亡人应嗤。
- 他年好事继追访，姑愿首尾观吾诗。

## 拼音
- gong1 sheng1 bo2 wu4 hao4 qi2 gu3 ， quan4 wo3 sou1 qiu2 qin2 wang4 bei1 。
- wo3 lai2 ji1 yin1 qie3 san1 zai3 ， meng4 mei4 jue2 ding3 yun2 ju4 chi2 。
- shi4 fei1 jin4 dai4 wen4 fu4 lao3 ， bi2 zu3 yi3 lai2 you2 bu4 zhi1 。
- huo4 yun2 qi2 shan1 duo1 hu3 lang2 ， yuan1 qiu1 xia4 jing3 pan2 jiao1 chi1 。
- wang3 liang3 mu4 ke4 ji4 ren2 dao4 ， yin1 mai2 zei2 wu4 mi2 yang2 qi2 。
- qiao2 fu1 xuan2 deng4 ju4 shi1 shi4 ， yi2 luo4 wan4 zhang4 shui2 neng2 zhi1 。
- wu2 yi4 ci3 ru2 zhong1 ru3 xue2 ， min2 xi1 wei4 rao3 xiang1 zhou1 qi1 。
- nang3 shi2 shan1 dong1 zhi1 fu2 shi2 ， bang4 peng1 ru4 hai3 wu2 jin1 ya2 。
- gu4 zhi1 qin2 ren2 you2 xi4 yu2 ， fei1 min2 zhi1 li4 ning2 yi4 shi2 。
- xia2 ri4 deng1 lin2 yun2 men2 si4 ， seng1 yue1 ruo4 ye1 xi1 shang4 qi2 。
- shan1 yue1 he2 shan1 shi4 zui4 jun4 ， dan1 he4 ye4 su4 tian1 sun1 zhi1 。
- nan2 wang4 tian1 tai2 xi1 qian2 tang2 ， xia4 shi4 feng1 xiu4 ru2 qun2 er2 。
- li3 si1 zhuan4 shu1 zhen1 ke4 ben3 ， xi1 ren2 bi4 luan4 ci3 jian4 zhi1 。
- guo3 liang2 sui4 xie2 mo4 gong1 wang3 ， ban1 ya2 guan4 mu4 ru2 lu4 mi2 。
- ju3 shang1 lei4 jiu3 shan1 zhi1 shen2 ， qian1 gu3 he1 hu4 fan2 shen2 si1 。
- xiao1 shuo4 jin3 cun2 san1 chi3 xu3 ， gui1 fu1 jiu4 zao2 shan1 shi2 wei4 。
- wan1 tai2 ti1 xian3 sui2 shou3 bao1 ， mian4 jie2 bei4 jiao3 cui1 shuang1 pi2 。
- lao3 long2 tuo1 jia3 she2 jie3 tui4 ， pu4 zhi3 shi4 mo4 man4 pi1 li2 。
- shou1 cang2 ru4 xiu4 huang3 ruo4 shi1 ， xia2 xiang3 wang3 xi1 hai2 jie1 zi1 。
- wo3 wen2 tai4 gu3 gong1 de2 sheng4 ， pu4 xie3 bu2 jin4 qian2 kun1 yi2 。
- shi1 shu1 zhi3 shang4 zi4 bu4 xiu3 ， jin1 shi2 hai2 you3 mo2 mie4 qi1 。
- qin2 huang2 bu2 mu4 ren2 yi4 ye4 ， zhi2 wei4 yao2 shun4 you2 xia2 ci1 。
- fen2 shu1 yu4 gai4 qian2 dai4 mei3 ， ning2 wen2 fu2 sheng1 chuan2 you3 yi2 。
- hou4 sheng1 bu2 fei4 cheng2 xiang4 shu1 ， ge1 song4 sui1 zai4 jie1 fu2 ci2 。
- xi1 zai1 ci3 zhi3 wu2 yi2 hua4 ， yu4 ji4 cun2 wang2 ren2 ying4 chi1 。
- ta1 nian2 hao3 shi4 ji4 zhui1 fang3 ， gu1 yuan4 shou3 wei3 guan1 wu2 shi1 。

## 注释

## 译文

## 赏析
