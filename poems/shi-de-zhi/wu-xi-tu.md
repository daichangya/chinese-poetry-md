---
id: shi-de-zhi-wu-xi-tu
title: 浯溪图
titlePinyin: wu2 xi1 tu2
titleSlug: wu-xi-tu
author: 释德止
authorPinyin: shi4 de2 zhi3
authorSlug: shi-de-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夷途勿抛控，抛控马多失。
- 挹水勿极量，极量器多溢。
- 安史起天宝，转战竟奔北。
- 辞臣献颂诗，要垂万世则。
- 一字堪白首，大书仍深刻。
- 谁作浯溪图，千里在咫尺。
- 飞湍如有声，旁汇浸层碧。
- 巉绝半岩间，髣髴见鸟迹。
- 不觉加手磨，真恐苔藓没。
- 国姓前后异，天运古今一。
- 向来文武才，坐筹或操笔。
- 种种皆可称，俯仰重叹息。
- 愿君宝此图，置之丹粉壁。
- 昔人如可作，想像壮胸臆。

## 拼音
- yi2 tu2 wu4 pao1 kong4 ， pao1 kong4 ma3 duo1 shi1 。
- yi4 shui3 wu4 ji2 liang2 ， ji2 liang2 qi4 duo1 yi4 。
- an1 shi3 qi3 tian1 bao3 ， zhuan3 zhan4 jing4 ben1 bei3 。
- ci2 chen2 xian4 song4 shi1 ， yao4 chui2 wan4 shi4 ze2 。
- yi2 zi4 kan1 bai2 shou3 ， da4 shu1 reng2 shen1 ke4 。
- shui2 zuo4 wu2 xi1 tu2 ， qian1 li3 zai4 zhi3 chi3 。
- fei1 tuan1 ru2 you3 sheng1 ， pang2 hui4 jin4 ceng2 bi4 。
- chan2 jue2 ban4 yan2 jian1 ， fang3 fu2 jian4 niao3 ji4 。
- bu4 jue2 jia1 shou3 mo2 ， zhen1 kong3 tai2 xian3 mei2 。
- guo2 xing4 qian2 hou4 yi4 ， tian1 yun4 gu3 jin1 yi1 。
- xiang4 lai2 wen2 wu3 cai2 ， zuo4 chou2 huo4 cao1 bi3 。
- zhong3 zhong3 jie1 ke3 cheng1 ， fu3 yang3 zhong4 tan4 xi1 。
- yuan4 jun1 bao3 ci3 tu2 ， zhi4 zhi1 dan1 fen3 bi4 。
- xi1 ren2 ru2 ke3 zuo4 ， xiang3 xiang4 zhuang4 xiong1 yi4 。

## 注释

## 译文

## 赏析
