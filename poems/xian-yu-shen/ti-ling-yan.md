---
id: xian-yu-shen-ti-ling-yan
title: 题灵岩
titlePinyin: ti2 ling2 yan2
titleSlug: ti-ling-yan
author: 鲜于侁
authorPinyin: xian1 yu2 shen1
authorSlug: xian-yu-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 马烦箠策车驰毂，终岁尘劳常碌碌。
- 喜闻岩寺在山中，路转清溪入幽谷。
- 乍行山口疑洞天，穷深一上翻平田。
- 千层台殿隐林木，四面石壁生云烟。
- 山僧迎门笑相揖，为立场祖师存德迹。
- 屈指于今八百年，已在西来达摩前。
- 鹤鸣飞止黄金地，锡杖涌起清凉泉。
- 境称尚绝名天下，天台石桥乃其亚。
- 千峰不改岁寒时，一水最怜秋月夜。
- 半生游学颇艰辛，且向空山老此身。
- 也知方丈安禅处，解笑东西南北人。

## 拼音
- ma3 fan2 chui2 ce4 che1 chi2 gu1 ， zhong1 sui4 chen2 lao2 chang2 lu4 lu4 。
- xi3 wen2 yan2 si4 zai4 shan1 zhong1 ， lu4 zhuan3 qing1 xi1 ru4 you1 gu3 。
- zha4 xing2 shan1 kou3 yi2 dong4 tian1 ， qiong2 shen1 yi2 shang4 fan1 ping2 tian2 。
- qian1 ceng2 tai2 dian4 yin3 lin2 mu4 ， si4 mian4 shi2 bi4 sheng1 yun2 yan1 。
- shan1 seng1 ying2 men2 xiao4 xiang1 yi1 ， wei4 li4 chang3 zu3 shi1 cun2 de2 ji4 。
- qu1 zhi3 yu2 jin1 ba1 bai3 nian2 ， yi3 zai4 xi1 lai2 da2 mo2 qian2 。
- he4 ming2 fei1 zhi3 huang2 jin1 di4 ， xi1 zhang4 yong3 qi3 qing1 liang2 quan2 。
- jing4 cheng1 shang4 jue2 ming2 tian1 xia4 ， tian1 tai2 shi2 qiao2 nai3 qi2 ya4 。
- qian1 feng1 bu4 gai3 sui4 han2 shi2 ， yi4 shui3 zui4 lian2 qiu1 yue4 ye4 。
- ban4 sheng1 you2 xue2 po1 jian1 xin1 ， qie3 xiang4 kong1 shan1 lao3 ci3 shen1 。
- ye3 zhi1 fang1 zhang4 an1 chan2 chu4 ， jie3 xiao4 dong1 xi1 nan2 bei3 ren2 。

## 注释

## 译文

## 赏析
