---
id: xian-yu-shen-jiu-song-zhou-gong
title: 九诵 周公
titlePinyin: jiu3 song4   zhou1 gong1
titleSlug: jiu-song-zhou-gong
author: 鲜于侁
authorPinyin: xian1 yu2 shen1
authorSlug: xian-yu-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 噫嗟兮文公，岿然兮秘宇。
- 怅王室兮多难，独勤劳兮左右。
- 四国流言兮冲人不知，东征问罪兮慆慆不归。
- 大电以风兮天威震惊，弁启金縢兮衮衣有光。
- 公之心兮大成文武，公之子兮建侯启土。
- 山川兮附庸，奄凫绎兮龟蒙。
- 万子孙兮承祀，亿兆人兮仰止。
- 惟天子之叹嗟兮不复见于寤寐。
- 何莽新之假摄兮文奸言而欺一世，造作诡故而戕刘兮亦亟殄宗而绝嗣。
- 公之圣而德协天兮何妄人之辄自拟，俾其颠而不终兮天实表公衷而警后。
- 肃进拜于庙堂兮宜奉时之牲酒。
- 鼓钟兮在宫，琴瑟兮在堂。
- 神之格兮乐享，民欣欣兮不忘。

## 拼音
- yi1 jie1 xi1 wen2 gong1 ， kui1 ran2 xi1 mi4 yu3 。
- chang4 wang2 shi4 xi1 duo1 nan2 ， du2 qin2 lao2 xi1 zuo3 you4 。
- si4 guo2 liu2 yan2 xi1 chong1 ren2 bu4 zhi1 ， dong1 zheng1 wen4 zui4 xi1 tao1 tao1 bu4 gui1 。
- da4 dian4 yi3 feng1 xi1 tian1 wei1 zhen4 jing1 ， bian4 qi3 jin1 teng2 xi1 gun3 yi1 you3 guang1 。
- gong1 zhi1 xin1 xi1 da4 cheng2 wen2 wu3 ， gong1 zhi1 zi3 xi1 jian4 hou2 qi3 tu3 。
- shan1 chuan1 xi1 fu4 yong1 ， yan3 fu2 yi4 xi1 gui1 meng2 。
- wan4 zi3 sun1 xi1 cheng2 si4 ， yi4 zhao4 ren2 xi1 yang3 zhi3 。
- wei2 tian1 zi3 zhi1 tan4 jie1 xi1 bu2 fu4 jian4 yu2 wu4 mei4 。
- he2 mang3 xin1 zhi1 jia3 she4 xi1 wen2 jian1 yan2 er2 qi1 yi2 shi4 ， zao4 zuo4 gui3 gu4 er2 qiang1 liu2 xi1 yi4 ji2 tian3 zong1 er2 jue2 si4 。
- gong1 zhi1 sheng4 er2 de2 xie2 tian1 xi1 he2 wang4 ren2 zhi1 zhe2 zi4 ni3 ， bi3 qi2 dian1 er2 bu4 zhong1 xi1 tian1 shi2 biao3 gong1 zhong1 er2 jing3 hou4 。
- su4 jin4 bai4 yu2 miao4 tang2 xi1 yi2 feng4 shi2 zhi1 sheng1 jiu3 。
- gu3 zhong1 xi1 zai4 gong1 ， qin2 se4 xi1 zai4 tang2 。
- shen2 zhi1 ge2 xi1 le4 xiang3 ， min2 xin1 xin1 xi1 bu2 wang4 。

## 注释

## 译文

## 赏析
