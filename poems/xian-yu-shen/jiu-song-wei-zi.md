---
id: xian-yu-shen-jiu-song-wei-zi
title: 九诵 微子
titlePinyin: jiu3 song4   wei1 zi3
titleSlug: jiu-song-wei-zi
author: 鲜于侁
authorPinyin: xian1 yu2 shen1
authorSlug: xian-yu-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 肇公孙之璇源兮玄鸟降而生商，并禹稷之圣贤兮实惟桓拨之王。
- 历妫姒之世数兮道日跻于武汤，始伐罪于仇饷兮人怨咨而徯来。
- 顾寛仁之宜民兮天俾式于九围，谅除残而代虐兮犹云德之有惭。
- 赖燕翼于孙谋兮治克举于三宗，老成不怨于不以兮隐处不伤于厄穷。
- 世四十有六而下衰兮岂天命之将隳，寔遭家之不嗣兮顾丽色之惟微。
- 念社稷之颠倾兮七庙无所凭依，帝眷在于有周兮抱祭器而焉归。
- 虽白马之见庙兮聊血食于商丘，伟夫子一言兮诚有取于三仁。

## 拼音
- zhao4 gong1 sun1 zhi1 xuan2 yuan2 xi1 xuan2 niao3 jiang4 er2 sheng1 shang1 ， bing4 yu3 ji4 zhi1 sheng4 xian2 xi1 shi2 wei2 huan2 bo1 zhi1 wang2 。
- li4 gui1 si4 zhi1 shi4 shu4 xi1 dao4 ri4 ji1 yu2 wu3 tang1 ， shi3 fa2 zui4 yu2 chou2 xiang3 xi1 ren2 yuan4 zi1 er2 xi1 lai2 。
- gu4 kuan1 ren2 zhi1 yi2 min2 xi1 tian1 bi3 shi4 yu2 jiu3 wei2 ， liang4 chu2 can2 er2 dai4 nüe4 xi1 you2 yun2 de2 zhi1 you3 can2 。
- lai4 yan4 yi4 yu2 sun1 mou2 xi1 zhi4 ke4 ju3 yu2 san1 zong1 ， lao3 cheng2 bu2 yuan4 yu2 bu4 yi3 xi1 yin3 chu4 bu4 shang1 yu2 e4 qiong2 。
- shi4 si4 shi2 you3 liu4 er2 xia4 shuai1 xi1 qi3 tian1 ming4 zhi1 jiang1 hui1 ， shi2 zao1 jia1 zhi1 bu2 si4 xi1 gu4 li4 se4 zhi1 wei2 wei1 。
- nian4 she4 ji4 zhi1 dian1 qing1 xi1 qi1 miao4 wu2 suo3 ping2 yi1 ， di4 juan4 zai4 yu2 you3 zhou1 xi1 bao4 ji4 qi4 er2 yan1 gui1 。
- sui1 bai2 ma3 zhi1 jian4 miao4 xi1 liao2 xue4 shi2 yu2 shang1 qiu1 ， wei3 fu1 zi3 yi4 yan2 xi1 cheng2 you3 qu3 yu2 san1 ren2 。

## 注释

## 译文

## 赏析
