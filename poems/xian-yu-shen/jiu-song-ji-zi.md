---
id: xian-yu-shen-jiu-song-ji-zi
title: 九诵 箕子
titlePinyin: jiu3 song4   ji1 zi3
titleSlug: jiu-song-ji-zi
author: 鲜于侁
authorPinyin: xian1 yu2 shen1
authorSlug: xian-yu-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伟夫子之正谅兮适遭世以离尤，悼祖宗之累积兮大命颠而逢忧。
- 忠良屏远兮谗谀寖昌，神龟在涂兮虺蟒升堂。
- 紫鸾笯置兮鸩羽飞扬，驺虞潜遯兮豺虎纵横。
- 江篱鉏割兮钩吻日滋，芳荃不御兮蔓草难图。
- 比干剖心兮天子佯狂，蒙以正兮大明其伤。
- 灵修不察兮国以云亡，旧邦维新兮武功以成。
- 囚奴释辱兮作宾于王，九畴演绎兮大法以彰。
- 五事钦明兮君道日隆，彝伦攸叙兮庻政其凝。
- 朝鲜分封兮夷貊化行，传国中山兮蕃子以孙。
- 庙貎有严兮祀典攸存，岁时奉事兮斯千万年。

## 拼音
- wei3 fu1 zi3 zhi1 zheng4 liang4 xi1 shi4 zao1 shi4 yi3 li2 you2 ， dao4 zu3 zong1 zhi1 lei3 ji1 xi1 da4 ming4 dian1 er2 feng2 you1 。
- zhong1 liang2 ping2 yuan3 xi1 chan2 yu2 jin4 chang1 ， shen2 gui1 zai4 tu2 xi1 hui1 mang3 sheng1 tang2 。
- zi3 luan2 nu2 zhi4 xi1 zhen4 yu3 fei1 yang2 ， zou1 yu2 qian2 dun4 xi1 chai2 hu3 zong4 heng2 。
- jiang1 li2 chu2 ge1 xi1 gou1 wen3 ri4 zi1 ， fang1 quan2 bu2 yu4 xi1 man4 cao3 nan2 tu2 。
- bi3 gan1 pou1 xin1 xi1 tian1 zi3 yang2 kuang2 ， meng2 yi3 zheng4 xi1 da4 ming2 qi2 shang1 。
- ling2 xiu1 bu4 cha2 xi1 guo2 yi3 yun2 wang2 ， jiu4 bang1 wei2 xin1 xi1 wu3 gong1 yi3 cheng2 。
- qiu2 nu2 shi4 ru3 xi1 zuo4 bin1 yu2 wang2 ， jiu3 chou2 yan3 yi4 xi1 da4 fa3 yi3 zhang1 。
- wu3 shi4 qin1 ming2 xi1 jun1 dao4 ri4 long2 ， yi2 lun2 you1 xu4 xi1 shu4 zheng4 qi2 ning2 。
- chao2 xian1 fen1 feng1 xi1 yi2 mo4 hua4 xing2 ， chuan2 guo2 zhong1 shan1 xi1 fan1 zi3 yi3 sun1 。
- miao4 ni2 you3 yan2 xi1 si4 dian3 you1 cun2 ， sui4 shi2 feng4 shi4 xi1 si1 qian1 wan4 nian2 。

## 注释

## 译文

## 赏析
