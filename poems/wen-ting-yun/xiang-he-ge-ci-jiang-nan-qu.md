---
id: wen-ting-yun-xiang-he-ge-ci-jiang-nan-qu
title: 相和歌辞：江南曲
titlePinyin: xiang1 he2 ge1 ci2 ： jiang1 nan2 qu3
titleSlug: xiang-he-ge-ci-jiang-nan-qu
author: 温庭筠
authorPinyin: wen1 ting2 yun2
authorSlug: wen-ting-yun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 妾家白苹浦，日上芙蓉楫。轧轧摇桨声，移舟入茭叶。
- 溪长茭叶深，作底难相寻。避郎郎不见，㶉𫛶自浮沉。
- 拾萍萍无根，采莲莲有子。不作浮萍生，宁作藕花死。
- 岸傍骑马郎，乌帽紫游缰。含愁复含笑，回首问横塘。
- 妾住金陵步，门前朱雀航。流苏持作帐，芙蓉持作梁。
- 出入金犊幰，兄弟侍中郎。前年学歌舞，定得郎相许。
- 连娟眉绕山，依约腰如杵。凤管悲若咽，鸾弦娇欲语。
- 扇薄露红铅，罗轻压金缕。明月西南楼，珠帘玳瑁钩。
- 横波巧能笑，弯蛾不识愁。花开子留树，草长根依土。
- 早闻金沟远，底事归郎许。不学杨白花，朝朝泪如雨。

## 拼音
- qie4 jia1 bai2 ping2 pu3 ， ri4 shang4 fu2 rong2 ji2 。 ya4 ya4 yao2 jiang3 sheng1 ， yi2 zhou1 ru4 jiao1 ye4 。
- xi1 chang2 jiao1 ye4 shen1 ， zuo4 di3 nan2 xiang1 xun2 。 bi4 lang2 lang2 bu2 jian4 ， 㶉 𫛶 zi4 fu2 chen2 。
- shi2 ping2 ping2 wu2 gen1 ， cai3 lian2 lian2 you3 zi3 。 bu2 zuo4 fu2 ping2 sheng1 ， ning2 zuo4 ou3 hua1 si3 。
- an4 bang4 qi2 ma3 lang2 ， wu1 mao4 zi3 you2 jiang1 。 han2 chou2 fu4 han2 xiao4 ， hui2 shou3 wen4 heng2 tang2 。
- qie4 zhu4 jin1 ling2 bu4 ， men2 qian2 zhu1 que4 hang2 。 liu2 su1 chi2 zuo4 zhang4 ， fu2 rong2 chi2 zuo4 liang2 。
- chu1 ru4 jin1 du2 xian3 ， xiong1 di4 shi4 zhong1 lang2 。 qian2 nian2 xue2 ge1 wu3 ， ding4 de2 lang2 xiang1 xu3 。
- lian2 juan1 mei2 rao4 shan1 ， yi1 yue1 yao1 ru2 chu3 。 feng4 guan3 bei1 ruo4 yan4 ， luan2 xian2 jiao1 yu4 yu3 。
- shan4 bao2 lu4 hong2 qian1 ， luo2 qing1 ya1 jin1 lü3 。 ming2 yue4 xi1 nan2 lou2 ， zhu1 lian2 dai4 mao4 gou1 。
- heng2 bo1 qiao3 neng2 xiao4 ， wan1 e2 bu4 shi2 chou2 。 hua1 kai1 zi3 liu2 shu4 ， cao3 chang2 gen1 yi1 tu3 。
- zao3 wen2 jin1 gou1 yuan3 ， di3 shi4 gui1 lang2 xu3 。 bu4 xue2 yang2 bai2 hua1 ， zhao1 zhao1 lei4 ru2 yu3 。

## 注释

## 译文

## 赏析
