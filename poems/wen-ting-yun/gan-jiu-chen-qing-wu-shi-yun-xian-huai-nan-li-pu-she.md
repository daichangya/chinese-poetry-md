---
id: wen-ting-yun-gan-jiu-chen-qing-wu-shi-yun-xian-huai-nan-li-pu-she
title: 感旧陈情五十韵献淮南李仆射
titlePinyin: gan3 jiu4 chen2 qing2 wu3 shi2 yun4 xian4 huai2 nan2 li3 pu2 she4
titleSlug: gan-jiu-chen-qing-wu-shi-yun-xian-huai-nan-li-pu-she
author: 温庭筠
authorPinyin: wen1 ting2 yun2
authorSlug: wen-ting-yun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 嵇绍垂髫日，山涛筮仕年。琴樽陈席上，纨绮拜床前。
- 邻里才三徙，云霄已九迁。感深情惝怳，言发泪潺湲。
- 忆昔龙图盛，方今鹤羽全。桂枝香可袭，杨叶旧频穿。
- 玉籍标人瑞，金丹化地仙。赋成攒笔写，歌出满城传。
- 既矫排虚翅，将持造物权。万灵思鼓铸，群品待陶甄。
- 视草丝纶出，持纲雨露悬。法行黄道内，居近翠华边。
- 书迹临汤鼎，吟声接舜弦。白麻红烛夜，清漏紫微天。
- 雷电随神笔，鱼龙落彩笺。闲宵陪雍时，清暑在甘泉。
- 耿介非持禄，优游是养贤。冰清临百粤，风靡化三川。
- 委寄崇推毂，威仪压控弦。梁园提彀骑，淮水换戎旃。
- 照日青油湿，迎风锦帐鲜。黛蛾陈二八，珠履列三千。
- 舞转回红袖，歌愁敛翠钿。满堂开照曜，分座俨婵娟。
- 油额芙蓉帐，香尘玳瑁筵。绣旗随影合，金阵似波旋。
- 缇幕深回互，朱门暗接连。彩虬蟠画戟，花马立金鞭。
- 有客将谁托，无媒窃自怜。抑扬中散曲，漂泊孝廉船。
- 未展干时策，徒抛负郭田。转蓬犹邈尔，怀橘更潸然。
- 投足乖蹊径，冥心向简编。未知鱼跃地，空愧鹿鸣篇。
- 稷下期方至，漳滨病未痊。定非笼外鸟，真是壳中蝉。
- 蕙径邻幽澹，荆扉兴静便。草堂苔点点，蔬囿水溅溅。
- 钓罢溪云重，樵归涧月圆。懒多成宿疢，愁甚似春眠。
- 木直终难怨，膏明只自煎。郑乡空健羡，陈榻未招延。
- 旅食逢春尽，羁游为事牵。宦无毛义檄，婚乏阮修钱。
- 冉弱营中柳，披敷幕下莲。傥能容委质，非敢望差肩。
- 涩剑犹堪淬，余朱或可研。从师当鼓箧，穷理久忘筌。
- 折简能荣瘁，遣簪莫弃捐。韶光如见借，寒谷变风烟。

## 拼音
- ji1 shao4 chui2 tiao2 ri4 ， shan1 tao1 shi4 shi4 nian2 。 qin2 zun1 chen2 xi2 shang4 ， wan2 qi3 bai4 chuang2 qian2 。
- lin2 li3 cai2 san1 xi3 ， yun2 xiao1 yi3 jiu3 qian1 。 gan3 shen1 qing2 chang3 huang3 ， yan2 fa1 lei4 chan2 yuan2 。
- yi4 xi1 long2 tu2 sheng4 ， fang1 jin1 he4 yu3 quan2 。 gui4 zhi1 xiang1 ke3 xi2 ， yang2 ye4 jiu4 pin2 chuan1 。
- yu4 ji2 biao1 ren2 rui4 ， jin1 dan1 hua4 di4 xian1 。 fu4 cheng2 zan3 bi3 xie3 ， ge1 chu1 man3 cheng2 chuan2 。
- ji4 jiao3 pai2 xu1 chi4 ， jiang1 chi2 zao4 wu4 quan2 。 wan4 ling2 si1 gu3 zhu4 ， qun2 pin3 dai4 tao2 zhen1 。
- shi4 cao3 si1 lun2 chu1 ， chi2 gang1 yu3 lu4 xuan2 。 fa3 xing2 huang2 dao4 nei4 ， ju1 jin4 cui4 hua2 bian1 。
- shu1 ji4 lin2 tang1 ding3 ， yin2 sheng1 jie1 shun4 xian2 。 bai2 ma2 hong2 zhu2 ye4 ， qing1 lou4 zi3 wei1 tian1 。
- lei2 dian4 sui2 shen2 bi3 ， yu2 long2 luo4 cai3 jian1 。 xian2 xiao1 pei2 yong1 shi2 ， qing1 shu3 zai4 gan1 quan2 。
- geng3 jie4 fei1 chi2 lu4 ， you1 you2 shi4 yang3 xian2 。 bing1 qing1 lin2 bai3 yue4 ， feng1 mi3 hua4 san1 chuan1 。
- wei3 ji4 chong2 tui1 gu1 ， wei1 yi2 ya1 kong4 xian2 。 liang2 yuan2 ti2 gou4 qi2 ， huai2 shui3 huan4 rong2 zhan1 。
- zhao4 ri4 qing1 you2 shi1 ， ying2 feng1 jin3 zhang4 xian1 。 dai4 e2 chen2 er4 ba1 ， zhu1 lü3 lie4 san1 qian1 。
- wu3 zhuan3 hui2 hong2 xiu4 ， ge1 chou2 lian3 cui4 dian4 。 man3 tang2 kai1 zhao4 yao4 ， fen1 zuo4 yan3 chan2 juan1 。
- you2 e2 fu2 rong2 zhang4 ， xiang1 chen2 dai4 mao4 yan2 。 xiu4 qi2 sui2 ying3 he2 ， jin1 zhen4 si4 bo1 xuan2 。
- ti2 mu4 shen1 hui2 hu4 ， zhu1 men2 an4 jie1 lian2 。 cai3 qiu2 pan2 hua4 ji3 ， hua1 ma3 li4 jin1 bian1 。
- you3 ke4 jiang1 shui2 tuo1 ， wu2 mei2 qie4 zi4 lian2 。 yi4 yang2 zhong1 san4 qu3 ， piao1 bo2 xiao4 lian2 chuan2 。
- wei4 zhan3 gan1 shi2 ce4 ， tu2 pao1 fu4 guo1 tian2 。 zhuan3 peng2 you2 miao3 er3 ， huai2 ju2 geng4 shan1 ran2 。
- tou2 zu2 guai1 qi1 jing4 ， ming2 xin1 xiang4 jian3 bian1 。 wei4 zhi1 yu2 yue4 di4 ， kong1 kui4 lu4 ming2 pian1 。
- ji4 xia4 qi1 fang1 zhi4 ， zhang1 bin1 bing4 wei4 quan2 。 ding4 fei1 long2 wai4 niao3 ， zhen1 shi4 ke2 zhong1 chan2 。
- hui4 jing4 lin2 you1 dan4 ， jing1 fei1 xing1 jing4 bian4 。 cao3 tang2 tai2 dian3 dian3 ， shu1 you4 shui3 jian4 jian4 。
- diao4 ba4 xi1 yun2 zhong4 ， qiao2 gui1 jian4 yue4 yuan2 。 lan3 duo1 cheng2 su4 chen4 ， chou2 shen4 si4 chun1 mian2 。
- mu4 zhi2 zhong1 nan2 yuan4 ， gao1 ming2 zhi1 zi4 jian1 。 zheng4 xiang1 kong1 jian4 xian4 ， chen2 ta4 wei4 zhao1 yan2 。
- lü3 shi2 feng2 chun1 jin4 ， ji1 you2 wei4 shi4 qian1 。 huan4 wu2 mao2 yi4 xi2 ， hun1 fa2 ruan3 xiu1 qian2 。
- ran3 ruo4 ying2 zhong1 liu3 ， pi1 fu1 mu4 xia4 lian2 。 tang3 neng2 rong2 wei3 zhi4 ， fei1 gan3 wang4 cha4 jian1 。
- se4 jian4 you2 kan1 cui4 ， yu2 zhu1 huo4 ke3 yan2 。 cong2 shi1 dang1 gu3 qie4 ， qiong2 li3 jiu3 wang4 quan2 。
- zhe2 jian3 neng2 rong2 cui4 ， qian3 zan1 mo4 qi4 juan1 。 shao2 guang1 ru2 jian4 jie4 ， han2 gu3 bian4 feng1 yan1 。

## 注释

## 译文

## 赏析
