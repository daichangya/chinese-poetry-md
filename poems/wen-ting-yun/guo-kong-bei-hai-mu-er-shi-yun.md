---
id: wen-ting-yun-guo-kong-bei-hai-mu-er-shi-yun
title: 过孔北海墓二十韵
titlePinyin: guo4 kong3 bei3 hai3 mu4 er4 shi2 yun4
titleSlug: guo-kong-bei-hai-mu-er-shi-yun
author: 温庭筠
authorPinyin: wen1 ting2 yun2
authorSlug: wen-ting-yun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 抚事如神遇，临风独涕零。墓平春草绿，碑折古苔青。
- 珪玉埋英气，山河孕炳灵。发言惊辨囿，㧑翰动文星。
- 蕴策期干世，持权欲反经。激扬思壮志，流落叹颓龄。
- 恶木人皆息，贪泉我独醒。轮辕无匠石，刀几有庖丁。
- 碌碌迷藏器，规规守挈瓶。愤容凌鼎镬，公议动朝廷。
- 故国将辞宠，危邦竟缓刑。钝工磨白璧，凡石砺青萍。
- 揭日昭东夏，抟风滞北溟。后尘遵轨辙，前席咏仪型。
- 木秀当忧悴，弦伤不底宁。矜夸遭斥鷃，光彩困飞萤。
- 白羽留谈柄，清风袭德馨。鸾凰婴雪刃，狼虎犯云屏。
- 兰蕙荒遗址，榛芜蔽旧坰。镮辕近沂水，何事恋明庭。

## 拼音
- fu3 shi4 ru2 shen2 yu4 ， lin2 feng1 du2 ti4 ling2 。 mu4 ping2 chun1 cao3 lü4 ， bei1 zhe2 gu3 tai2 qing1 。
- gui1 yu4 mai2 ying1 qi4 ， shan1 he2 yun4 bing3 ling2 。 fa1 yan2 jing1 bian4 you4 ， hui1 han4 dong4 wen2 xing1 。
- yun4 ce4 qi1 gan1 shi4 ， chi2 quan2 yu4 fan3 jing1 。 ji1 yang2 si1 zhuang4 zhi4 ， liu2 luo4 tan4 tui2 ling2 。
- e4 mu4 ren2 jie1 xi1 ， tan1 quan2 wo3 du2 xing3 。 lun2 yuan2 wu2 jiang4 shi2 ， dao1 ji3 you3 pao2 ding1 。
- lu4 lu4 mi2 cang2 qi4 ， gui1 gui1 shou3 qie4 ping2 。 fen4 rong2 ling2 ding3 huo4 ， gong1 yi4 dong4 chao2 ting2 。
- gu4 guo2 jiang1 ci2 chong3 ， wei1 bang1 jing4 huan3 xing2 。 dun4 gong1 mo2 bai2 bi4 ， fan2 shi2 li4 qing1 ping2 。
- jie1 ri4 zhao1 dong1 xia4 ， tuan2 feng1 zhi4 bei3 ming2 。 hou4 chen2 zun1 gui3 zhe2 ， qian2 xi2 yong3 yi2 xing2 。
- mu4 xiu4 dang1 you1 cui4 ， xian2 shang1 bu4 di3 ning2 。 jin1 kua1 zao1 chi4 yan4 ， guang1 cai3 kun4 fei1 ying2 。
- bai2 yu3 liu2 tan2 bing3 ， qing1 feng1 xi2 de2 xin1 。 luan2 huang2 ying1 xue3 ren4 ， lang2 hu3 fan4 yun2 ping2 。
- lan2 hui4 huang1 yi2 zhi3 ， zhen1 wu2 bi4 jiu4 jiong1 。 huan2 yuan2 jin4 yi2 shui3 ， he2 shi4 lian4 ming2 ting2 。

## 注释

## 译文

## 赏析
