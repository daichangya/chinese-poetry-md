---
id: wen-ting-yun-za-qu-ge-ci-yang-liu-zhi
title: 杂曲歌辞：杨柳枝
titlePinyin: za2 qu3 ge1 ci2 ： yang2 liu3 zhi1
titleSlug: za-qu-ge-ci-yang-liu-zhi
author: 温庭筠
authorPinyin: wen1 ting2 yun2
authorSlug: wen-ting-yun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 宜春苑外最长条，闲袅春风伴舞腰。
- 正是玉人肠断处，一渠春水赤栏桥。
- 南内墙东御路傍，预知春色柳丝黄。
- 杏花未肯无情思，何事情人最断肠。
- 苏小门前柳万条，毵毵金线拂平桥。
- 黄莺不语东风起，深闭朱门伴细腰。
- 金缕毵毵碧瓦沟，六宫眉黛惹春愁。
- 晚来更带龙池雨，半拂栏干半入楼。
- 馆娃宫外邺城西，远映征帆近拂堤。
- 系得王孙归意切，不关春草绿萋萋。
- 两两黄鹂色似金，袅枝啼露动芳音。
- 春来幸自长如线，可惜牵缠荡子心。
- 御柳如丝映九重，凤凰窗柱绣芙蓉。
- 景阳楼伴千条露，一面新妆待晓钟。
- 织锦机边莺语频，停梭垂泪忆征人。
- 塞门三月犹萧索，纵有垂杨未觉春。

## 拼音
- yi2 chun1 yuan4 wai4 zui4 chang2 tiao2 ， xian2 niao3 chun1 feng1 ban4 wu3 yao1 。
- zheng4 shi4 yu4 ren2 chang2 duan4 chu4 ， yi4 qu2 chun1 shui3 chi4 lan2 qiao2 。
- nan2 nei4 qiang2 dong1 yu4 lu4 bang4 ， yu4 zhi1 chun1 se4 liu3 si1 huang2 。
- xing4 hua1 wei4 ken3 wu2 qing2 si1 ， he2 shi4 qing2 ren2 zui4 duan4 chang2 。
- su1 xiao3 men2 qian2 liu3 wan4 tiao2 ， san1 san1 jin1 xian4 fu2 ping2 qiao2 。
- huang2 ying1 bu4 yu3 dong1 feng1 qi3 ， shen1 bi4 zhu1 men2 ban4 xi4 yao1 。
- jin1 lü3 san1 san1 bi4 wa3 gou1 ， liu4 gong1 mei2 dai4 re3 chun1 chou2 。
- wan3 lai2 geng4 dai4 long2 chi2 yu3 ， ban4 fu2 lan2 gan1 ban4 ru4 lou2 。
- guan3 wa2 gong1 wai4 ye4 cheng2 xi1 ， yuan3 ying4 zheng1 fan1 jin4 fu2 di1 。
- xi4 de2 wang2 sun1 gui1 yi4 qie4 ， bu4 guan1 chun1 cao3 lü4 qi1 qi1 。
- liang3 liang3 huang2 li2 se4 si4 jin1 ， niao3 zhi1 ti2 lu4 dong4 fang1 yin1 。
- chun1 lai2 xing4 zi4 chang2 ru2 xian4 ， ke3 xi1 qian1 chan2 dang4 zi3 xin1 。
- yu4 liu3 ru2 si1 ying4 jiu3 chong2 ， feng4 huang2 chuang1 zhu4 xiu4 fu2 rong2 。
- jing3 yang2 lou2 ban4 qian1 tiao2 lu4 ， yi2 mian4 xin1 zhuang1 dai4 xiao3 zhong1 。
- zhi1 jin3 ji1 bian1 ying1 yu3 pin2 ， ting2 suo1 chui2 lei4 yi4 zheng1 ren2 。
- sai1 men2 san1 yue4 you2 xiao1 suo3 ， zong4 you3 chui2 yang2 wei4 jue2 chun1 。

## 注释

## 译文

## 赏析
