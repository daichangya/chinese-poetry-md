---
id: wen-ting-yun-bing-zhong-shu-huai-cheng-you-ren
title: 病中书怀呈友人
titlePinyin: bing4 zhong1 shu1 huai2 cheng2 you3 ren2
titleSlug: bing-zhong-shu-huai-cheng-you-ren
author: 温庭筠
authorPinyin: wen1 ting2 yun2
authorSlug: wen-ting-yun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 逸足皆先路，穷郊独向隅。顽童逃广柳，羸马卧平芜。
- 黄卷嗟谁问，朱弦偶自娱。鹿鸣皆缀士，雌伏竟非夫。
- 采地荒遗野，爰田失故都。亡羊犹博簺，牧马倦呼卢。
- 奕世参周禄，承家学鲁儒。功庸留剑舄，铭戒在盘盂。
- 经济怀良画，行藏识远图。未能鸣楚玉，空欲握隋珠。
- 定为鱼缘木，曾因兔守株。五车堆缥帙，三径阖绳枢。
- 适与群英集，将期善价沽。叶龙图夭矫，燕鼠笑胡卢。
- 赋分知前定，寒心畏厚诬。蹑尘追庆忌，操剑学班输。
- 文囿陪多士，神州试大巫。对虽希鼓瑟，名亦滥吹竽。
- 正使猜奔竞，何尝计有无。镏惔虚访觅，王霸竟揶揄。
- 市义虚焚券，关讥谩弃𦈡。至言今信矣，微尚亦悲夫。
- 白雪调歌响，清风乐舞雩。胁肩难黾勉，搔首易嗟吁。
- 角胜非能者，推贤见射乎。兕觥增恐竦，杯水失锱铢。
- 粉垛收丹采，金髇隐仆姑。垂櫜羞尽爵，扬觯辱弯弧。
- 虎拙休言画，龙希莫学屠。转蓬随款段，耘草辟墁垆。
- 受业乡名郑，藏机谷号愚。质文精等贯，琴筑韵相须。
- 筑室连中野，诛茅接上腴。苇花纶虎落，松瘿斗栾栌。
- 静语莺相对，闲眠鹤浪俱。蕊多劳蝶翅，香酷坠蜂须。
- 芳草迷三岛，澄波似五湖。跃鱼翻藻荇，愁鹭睡葭芦。
- 暝渚藏㶉𫛶，幽屏卧鹧鸪。苦辛随艺殖，甘旨仰樵苏。
- 笑语空怀橘，穷愁亦据梧。尚能甘半菽，非敢薄生刍。
- 钓石封苍藓，芳蹊艳绛跗。树兰畦缭绕，穿竹路萦纡。
- 机杼非桑女，林园异木奴。横竿窥赤鲤，持翳望青鸬。
- 泮水思芹味，琅琊得稻租。杖轻藜拥肿，衣破芰披敷。
- 芳意忧𫛸鴂，愁声觉蟪蛄。短簷喧语燕，高木堕饥鼯。
- 事迫离幽墅，贫牵犯畏途。爱憎防杜挚，悲叹似杨朱。
- 旅食常过卫，羁游欲渡泸。塞歌伤督护，边角思单于。
- 堡戍标枪槊，关河锁舳舻。威容尊大树，刑法避秋荼。
- 远目穷千里，归心寄九衢。寝甘诚系滞，浆馈贵睢盱。
- 怀刺名先远，干时道自孤。齿牙频激发，簦笈尚崎岖。
- 莲府侯门贵，霜台帝命俞。骥蹄初蹑景，鹏翅欲抟扶。
- 寓直回骢马，分曹对暝乌。百神歆仿佛，孤竹韵含糊。
- 凤阙分班立，鹓行竦剑趋。触邪承密勿，持法奉吁谟。
- 鸣玉锵登降，衡牙响曳娄。祀亲和氏璧，香近博山炉。
- 瑞景森琼树，轻水莹玉壶。豸冠簪铁柱，螭首对金铺。
- 内史书千卷，将军画一厨。眼明惊气象，心死伏规模。
- 岂意观文物，保劳琢碔砆。草肥牧騕褭，苔涩淬昆吾。
- 乡思巢枝鸟，年华过隙驹。衔恩空抱影，酬德未捐躯。
- 时辈推良友，家声继令图。致身伤短翮，骧首顾疲驽。
- 班马方齐骛，陈雷亦并驱。昔皆言尔志，今亦畏吾徒。
- 有气干牛斗，无人辩辘轳。客来斟绿蚁，妻试踏青蚨。
- 积毁方销骨，微瑕惧掩瑜。蛇予犹转战，鱼服自囚拘。
- 欲就欺人事，何能逭鬼诛。是非迷觉梦，行役议秦吴。
- 凛冽风埃惨，萧条草木枯。低徊伤志气，蒙犯变肌肤。
- 旅雁唯闻叫，饥鹰不待呼。梦梭抛促织，心茧学蜘蛛。
- 宁复机难料，庸非信未孚。激扬衔箭虎，疑惧听冰狐。
- 处己将营窟，论心若合符。浪言辉棣萼，何所托葭莩。
- 乔木能求友，危巢莫吓雏。风华飘领袖，诗礼拜衾𦈡。
- 欹枕情何苦，同舟道岂殊。放怀亲蕙芷，收迹异桑榆。
- 赠远聊攀柳，栽书欲截蒲。瞻风无限泪，回首更踟蹰。

## 拼音
- yi4 zu2 jie1 xian1 lu4 ， qiong2 jiao1 du2 xiang4 yu2 。 wan2 tong2 tao2 guang3 liu3 ， lei2 ma3 wo4 ping2 wu2 。
- huang2 juan4 jie1 shui2 wen4 ， zhu1 xian2 ou3 zi4 yu2 。 lu4 ming2 jie1 zhui4 shi4 ， ci2 fu2 jing4 fei1 fu1 。
- cai3 di4 huang1 yi2 ye3 ， yuan2 tian2 shi1 gu4 du1 。 wang2 yang2 you2 bo2 sai4 ， mu4 ma3 juan4 hu1 lu2 。
- yi4 shi4 can1 zhou1 lu4 ， cheng2 jia1 xue2 lu3 ru2 。 gong1 yong1 liu2 jian4 xi4 ， ming2 jie4 zai4 pan2 yu2 。
- jing1 ji4 huai2 liang2 hua4 ， xing2 cang2 shi2 yuan3 tu2 。 wei4 neng2 ming2 chu3 yu4 ， kong1 yu4 wo4 sui2 zhu1 。
- ding4 wei4 yu2 yuan2 mu4 ， ceng2 yin1 tu4 shou3 zhu1 。 wu3 che1 dui1 piao3 zhi4 ， san1 jing4 he2 sheng2 shu1 。
- shi4 yu3 qun2 ying1 ji2 ， jiang1 qi1 shan4 jia4 gu1 。 ye4 long2 tu2 yao1 jiao3 ， yan4 shu3 xiao4 hu2 lu2 。
- fu4 fen1 zhi1 qian2 ding4 ， han2 xin1 wei4 hou4 wu1 。 nie4 chen2 zhui1 qing4 ji4 ， cao1 jian4 xue2 ban1 shu1 。
- wen2 you4 pei2 duo1 shi4 ， shen2 zhou1 shi4 da4 wu1 。 dui4 sui1 xi1 gu3 se4 ， ming2 yi4 lan4 chui1 yu2 。
- zheng4 shi3 cai1 ben1 jing4 ， he2 chang2 ji4 you3 wu2 。 liu4 dan4 xu1 fang3 mi4 ， wang2 ba4 jing4 ye2 yu2 。
- shi4 yi4 xu1 fen2 quan4 ， guan1 ji1 man4 qi4 xu1 。 zhi4 yan2 jin1 xin4 yi3 ， wei1 shang4 yi4 bei1 fu1 。
- bai2 xue3 tiao2 ge1 xiang3 ， qing1 feng1 yue4 wu3 yu2 。 xie2 jian1 nan2 mian3 mian3 ， sao1 shou3 yi4 jie1 xu1 。
- jiao3 sheng4 fei1 neng2 zhe3 ， tui1 xian2 jian4 she4 hu1 。 si4 gong1 zeng1 kong3 song3 ， bei1 shui3 shi1 zi1 zhu1 。
- fen3 duo4 shou1 dan1 cai3 ， jin1 xiao1 yin3 pu2 gu1 。 chui2 gao1 xiu1 jin4 jue2 ， yang2 zhi4 ru3 wan1 hu2 。
- hu3 zhuo1 xiu1 yan2 hua4 ， long2 xi1 mo4 xue2 tu2 。 zhuan3 peng2 sui2 kuan3 duan4 ， yun2 cao3 pi4 man4 lu2 。
- shou4 ye4 xiang1 ming2 zheng4 ， cang2 ji1 gu3 hao4 yu2 。 zhi4 wen2 jing1 deng3 guan4 ， qin2 zhu4 yun4 xiang1 xu1 。
- zhu4 shi4 lian2 zhong1 ye3 ， zhu1 mao2 jie1 shang4 yu2 。 wei3 hua1 lun2 hu3 luo4 ， song1 ying3 dou4 luan2 lu2 。
- jing4 yu3 ying1 xiang1 dui4 ， xian2 mian2 he4 lang4 ju4 。 rui3 duo1 lao2 die2 chi4 ， xiang1 ku4 zhui4 feng1 xu1 。
- fang1 cao3 mi2 san1 dao3 ， cheng2 bo1 si4 wu3 hu2 。 yue4 yu2 fan1 zao3 xing4 ， chou2 lu4 shui4 jia1 lu2 。
- ming2 zhu3 cang2 㶉 𫛶 ， you1 ping2 wo4 zhe4 gu1 。 ku3 xin1 sui2 yi4 zhi2 ， gan1 zhi3 yang3 qiao2 su1 。
- xiao4 yu3 kong1 huai2 ju2 ， qiong2 chou2 yi4 ju4 wu2 。 shang4 neng2 gan1 ban4 shu1 ， fei1 gan3 bao2 sheng1 chu2 。
- diao4 shi2 feng1 cang1 xian3 ， fang1 qi1 yan4 jiang4 fu1 。 shu4 lan2 qi2 liao2 rao4 ， chuan1 zhu2 lu4 ying2 yu1 。
- ji1 zhu4 fei1 sang1 nü3 ， lin2 yuan2 yi4 mu4 nu2 。 heng2 gan1 kui1 chi4 li3 ， chi2 yi4 wang4 qing1 lu2 。
- pan4 shui3 si1 qin2 wei4 ， lang2 ya2 de2 dao4 zu1 。 zhang4 qing1 li2 yong1 zhong3 ， yi1 po4 ji4 pi1 fu1 。
- fang1 yi4 you1 𫛸 jue2 ， chou2 sheng1 jue2 hui4 gu1 。 duan3 yan2 xuan1 yu3 yan4 ， gao1 mu4 duo4 ji1 wu2 。
- shi4 po4 li2 you1 shu4 ， pin2 qian1 fan4 wei4 tu2 。 ai4 zeng1 fang2 du4 zhi4 ， bei1 tan4 si4 yang2 zhu1 。
- lü3 shi2 chang2 guo4 wei4 ， ji1 you2 yu4 du4 lu2 。 sai1 ge1 shang1 du1 hu4 ， bian1 jiao3 si1 chan2 yu2 。
- bao3 shu4 biao1 qiang1 shuo4 ， guan1 he2 suo3 zhu2 lu2 。 wei1 rong2 zun1 da4 shu4 ， xing2 fa3 bi4 qiu1 tu2 。
- yuan3 mu4 qiong2 qian1 li3 ， gui1 xin1 ji4 jiu3 qu2 。 qin3 gan1 cheng2 xi4 zhi4 ， jiang1 kui4 gui4 sui1 xu1 。
- huai2 ci4 ming2 xian1 yuan3 ， gan1 shi2 dao4 zi4 gu1 。 chi3 ya2 pin2 ji1 fa1 ， deng1 ji2 shang4 qi2 qu1 。
- lian2 fu3 hou2 men2 gui4 ， shuang1 tai2 di4 ming4 yu2 。 ji4 ti2 chu1 nie4 jing3 ， peng2 chi4 yu4 tuan2 fu2 。
- yu4 zhi2 hui2 cong1 ma3 ， fen1 cao2 dui4 ming2 wu1 。 bai3 shen2 xin1 fang3 fu2 ， gu1 zhu2 yun4 han2 hu0 。
- feng4 que1 fen1 ban1 li4 ， yuan1 xing2 song3 jian4 qu1 。 chu4 xie2 cheng2 mi4 wu4 ， chi2 fa3 feng4 xu1 mo2 。
- ming2 yu4 qiang1 deng1 jiang4 ， heng2 ya2 xiang3 ye4 lou2 。 si4 qin1 he2 shi4 bi4 ， xiang1 jin4 bo2 shan1 lu2 。
- rui4 jing3 sen1 qiong2 shu4 ， qing1 shui3 ying2 yu4 hu2 。 zhi4 guan1 zan1 tie3 zhu4 ， chi1 shou3 dui4 jin1 pu4 。
- nei4 shi3 shu1 qian1 juan4 ， jiang1 jun1 hua4 yi4 chu2 。 yan3 ming2 jing1 qi4 xiang4 ， xin1 si3 fu2 gui1 mo2 。
- qi3 yi4 guan1 wen2 wu4 ， bao3 lao2 zhuo2 wu3 fu1 。 cao3 fei2 mu4 yao3 niao3 ， tai2 se4 cui4 kun1 wu2 。
- xiang1 si1 chao2 zhi1 niao3 ， nian2 hua2 guo4 xi4 ju1 。 xian2 en1 kong1 bao4 ying3 ， chou2 de2 wei4 juan1 qu1 。
- shi2 bei4 tui1 liang2 you3 ， jia1 sheng1 ji4 ling4 tu2 。 zhi4 shen1 shang1 duan3 he2 ， xiang1 shou3 gu4 pi2 nu2 。
- ban1 ma3 fang1 qi2 wu4 ， chen2 lei2 yi4 bing4 qu1 。 xi1 jie1 yan2 er3 zhi4 ， jin1 yi4 wei4 wu2 tu2 。
- you3 qi4 gan1 niu2 dou4 ， wu2 ren2 bian4 lu4 lu2 。 ke4 lai2 zhen1 lü4 yi3 ， qi1 shi4 ta4 qing1 fu2 。
- ji1 hui3 fang1 xiao1 gu3 ， wei1 xia2 ju4 yan3 yu2 。 she2 yu3 you2 zhuan3 zhan4 ， yu2 fu2 zi4 qiu2 ju1 。
- yu4 jiu4 qi1 ren2 shi4 ， he2 neng2 huan4 gui3 zhu1 。 shi4 fei1 mi2 jue2 meng4 ， xing2 yi4 yi4 qin2 wu2 。
- lin3 lie4 feng1 ai1 can3 ， xiao1 tiao2 cao3 mu4 ku1 。 di1 huai2 shang1 zhi4 qi4 ， meng2 fan4 bian4 ji1 fu1 。
- lü3 yan4 wei2 wen2 jiao4 ， ji1 ying1 bu2 dai4 hu1 。 meng4 suo1 pao1 cu4 zhi1 ， xin1 jian3 xue2 zhi1 zhu1 。
- ning2 fu4 ji1 nan2 liao4 ， yong1 fei1 xin4 wei4 fu2 。 ji1 yang2 xian2 jian4 hu3 ， yi2 ju4 ting1 bing1 hu2 。
- chu4 ji3 jiang1 ying2 ku1 ， lun4 xin1 ruo4 he2 fu2 。 lang4 yan2 hui1 di4 e4 ， he2 suo3 tuo1 jia1 piao3 。
- qiao2 mu4 neng2 qiu2 you3 ， wei1 chao2 mo4 xia4 chu2 。 feng1 hua2 piao1 ling3 xiu4 ， shi1 li3 bai4 qin1 xu1 。
- qi1 zhen3 qing2 he2 ku3 ， tong2 zhou1 dao4 qi3 shu1 。 fang4 huai2 qin1 hui4 zhi3 ， shou1 ji4 yi4 sang1 yu2 。
- zeng4 yuan3 liao2 pan1 liu3 ， zai1 shu1 yu4 jie2 pu2 。 zhan1 feng1 wu2 xian4 lei4 ， hui2 shou3 geng4 chi2 chu2 。

## 注释

## 译文

## 赏析
