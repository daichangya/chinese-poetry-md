---
id: wen-ting-yun-shao-ge
title: 烧歌
titlePinyin: shao1 ge1
titleSlug: shao-ge
author: 温庭筠
authorPinyin: wen1 ting2 yun2
authorSlug: wen-ting-yun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 起来望南山，山火烧山田。微红夕如灭，短焰复相连。
- 差差向岩石，冉冉凌青壁。低随回风尽，远照簷茅赤。
- 邻翁能楚言，倚插欲潸然。自言楚越俗，烧畬为早田。
- 豆苗虫促促，篱上花当屋。废栈豕归栏，广场鸡啄粟。
- 新年春雨晴，处处赛神声。持钱就人卜，敲瓦隔林鸣。
- 卜得山上卦，归来桑枣下。吹火向白茅，腰镰映赪蔗。
- 风驱槲叶烟，槲树连平山。迸星拂霞外，飞烬落阶前。
- 仰面呻复嚏，鸦娘咒丰岁。谁知苍翠容，尽作官家税。

## 拼音
- qi3 lai2 wang4 nan2 shan1 ， shan1 huo3 shao1 shan1 tian2 。 wei1 hong2 xi1 ru2 mie4 ， duan3 yan4 fu4 xiang1 lian2 。
- cha4 cha4 xiang4 yan2 shi2 ， ran3 ran3 ling2 qing1 bi4 。 di1 sui2 hui2 feng1 jin4 ， yuan3 zhao4 yan2 mao2 chi4 。
- lin2 weng1 neng2 chu3 yan2 ， yi3 cha1 yu4 shan1 ran2 。 zi4 yan2 chu3 yue4 su2 ， shao1 she1 wei4 zao3 tian2 。
- dou4 miao2 chong2 cu4 cu4 ， li2 shang4 hua1 dang1 wu1 。 fei4 zhan4 shi3 gui1 lan2 ， guang3 chang3 ji1 zhuo2 su4 。
- xin1 nian2 chun1 yu3 qing2 ， chu4 chu4 sai4 shen2 sheng1 。 chi2 qian2 jiu4 ren2 bu3 ， qiao1 wa3 ge2 lin2 ming2 。
- bu3 de2 shan1 shang4 gua4 ， gui1 lai2 sang1 zao3 xia4 。 chui1 huo3 xiang4 bai2 mao2 ， yao1 lian2 ying4 cheng1 zhe4 。
- feng1 qu1 hu2 ye4 yan1 ， hu2 shu4 lian2 ping2 shan1 。 beng4 xing1 fu2 xia2 wai4 ， fei1 jin4 luo4 jie1 qian2 。
- yang3 mian4 shen1 fu4 ti4 ， ya1 niang2 zhou4 feng1 sui4 。 shui2 zhi1 cang1 cui4 rong2 ， jin4 zuo4 guan1 jia1 shui4 。

## 注释

## 译文

## 赏析
