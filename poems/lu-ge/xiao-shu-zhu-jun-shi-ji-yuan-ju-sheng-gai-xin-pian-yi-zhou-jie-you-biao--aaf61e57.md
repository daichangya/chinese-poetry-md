---
id: lu-ge-xiao-shu-zhu-jun-shi-ji-yuan-ju-sheng-gai-xin-pian-yi-zhou-jie-you-biao--aaf61e57
title: "校书朱君示及园居胜概新篇一轴皆有标目辄成长调格诗奉纪清\U0002815B"
titlePinyin: "xiao4 shu1 zhu1 jun1 shi4 ji2 yuan2 ju1 sheng4 gai4 xin1 pian1 yi4 zhou2 jie1 you3 biao1 mu4 zhe2 cheng2 zhang3 tiao2 ge2 shi1 feng4 ji4 qing1 \U0002815B"
titleSlug: xiao-shu-zhu-jun-shi-ji-yuan-ju-sheng-gai-xin-pian-yi-zhou-jie-you-biao--aaf61e57
author: 卢革
authorPinyin: lu2 ge2
authorSlug: lu-ge
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 姑苏右浙会，园榭森相望。
- 之子脱名锁，自主无何乡。
- 虚堂布遗经，周孔之文章。
- 静斋播风雅，弦音日洋洋。
- 吮毫濯曲溪，泚墨散芳塘。
- 抱琴独登台，望山闲涉冈。
- 钓渚阅游泳，竹路排青苍。
- 亭幽小勺迥，红白相低昂。
- 予此谢病归，旅吴岁月长。
- 常闻君园胜，欲往两足僵。
- 开缄味题咏，恍若披图详。
- 吾闻玉川子，破屋洛之阳。
- 东野废官守，止坐丛濑傍。
- 岂如吾子乐，游息蔼有方。
- 朝廷日清明，百官良弛张。
- 子既难其进，论撰亦有光。
- 退之谓子厚，穷久道益强。
- 文辞烨垂后，将相未可当。
- 穷愁乃著书，心志能浑刚。
- 倘来奚足恤，令名期自将。

## 拼音
- gu1 su1 you4 zhe4 hui4 ， yuan2 xie4 sen1 xiang1 wang4 。
- zhi1 zi3 tuo1 ming2 suo3 ， zi4 zhu3 wu2 he2 xiang1 。
- xu1 tang2 bu4 yi2 jing1 ， zhou1 kong3 zhi1 wen2 zhang1 。
- jing4 zhai1 bo1 feng1 ya3 ， xian2 yin1 ri4 yang2 yang2 。
- shun3 hao2 zhuo2 qu3 xi1 ， ci3 mo4 san4 fang1 tang2 。
- bao4 qin2 du2 deng1 tai2 ， wang4 shan1 xian2 she4 gang1 。
- diao4 zhu3 yue4 you2 yong3 ， zhu2 lu4 pai2 qing1 cang1 。
- ting2 you1 xiao3 shao2 jiong3 ， hong2 bai2 xiang1 di1 ang2 。
- yu3 ci3 xie4 bing4 gui1 ， lü3 wu2 sui4 yue4 chang2 。
- chang2 wen2 jun1 yuan2 sheng4 ， yu4 wang3 liang3 zu2 jiang1 。
- kai1 jian1 wei4 ti2 yong3 ， huang3 ruo4 pi1 tu2 xiang2 。
- wu2 wen2 yu4 chuan1 zi3 ， po4 wu1 luo4 zhi1 yang2 。
- dong1 ye3 fei4 guan1 shou3 ， zhi3 zuo4 cong2 lai4 bang4 。
- qi3 ru2 wu2 zi3 le4 ， you2 xi1 ai3 you3 fang1 。
- chao2 ting2 ri4 qing1 ming2 ， bai3 guan1 liang2 chi2 zhang1 。
- zi3 ji4 nan2 qi2 jin4 ， lun4 zhuan4 yi4 you3 guang1 。
- tui4 zhi1 wei4 zi3 hou4 ， qiong2 jiu3 dao4 yi4 qiang2 。
- wen2 ci2 ye4 chui2 hou4 ， jiang4 xiang4 wei4 ke3 dang1 。
- qiong2 chou2 nai3 zhu4 shu1 ， xin1 zhi4 neng2 hun2 gang1 。
- tang3 lai2 xi1 zu2 xu4 ， ling4 ming2 qi1 zi4 jiang1 。

## 注释

## 译文

## 赏析
