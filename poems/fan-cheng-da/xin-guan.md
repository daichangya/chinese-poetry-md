---
id: fan-cheng-da-xin-guan
title: 新馆
titlePinyin: xin1 guan3
titleSlug: xin-guan
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 露稻粘明珰，风茅衮高浪。
- 荒烟暗白道，行行乱蛩响。
- 日脚午未吐，云头晚犹涨。
- 欣此半日凉，篮舆走清旷。
- 病客不堪暑，兹行天肯相。
- 蚊蝱扫无迹，秋意满千嶂。
- 稍寻泉石盟，略褫簿书障。
- 鸰原定相念，因风报无恙。

## 拼音
- lu4 dao4 nian2 ming2 dang1 ， feng1 mao2 gun3 gao1 lang4 。
- huang1 yan1 an4 bai2 dao4 ， xing2 xing2 luan4 qiong2 xiang3 。
- ri4 jiao3 wu3 wei4 tu3 ， yun2 tou2 wan3 you2 zhang3 。
- xin1 ci3 ban4 ri4 liang2 ， lan2 yu2 zou3 qing1 kuang4 。
- bing4 ke4 bu4 kan1 shu3 ， zi1 xing2 tian1 ken3 xiang1 。
- wen2 meng2 sao3 wu2 ji4 ， qiu1 yi4 man3 qian1 zhang4 。
- shao1 xun2 quan2 shi2 meng2 ， lüe4 chi3 bo2 shu1 zhang4 。
- ling2 yuan2 ding4 xiang1 nian4 ， yin1 feng1 bao4 wu2 yang4 。

## 注释

## 译文

## 赏析
