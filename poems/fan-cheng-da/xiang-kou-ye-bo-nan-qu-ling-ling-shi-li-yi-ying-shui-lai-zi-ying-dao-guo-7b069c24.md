---
id: fan-cheng-da-xiang-kou-ye-bo-nan-qu-ling-ling-shi-li-yi-ying-shui-lai-zi-ying-dao-guo-7b069c24
title: 湘口夜泊南去零陵十里矣营水来自营道过零陵下湘水自桂林之海阳至此与营会合为一江
titlePinyin: xiang1 kou3 ye4 bo2 nan2 qu4 ling2 ling2 shi2 li3 yi3 ying2 shui3 lai2 zi4 ying2 dao4 guo4 ling2 ling2 xia4 xiang1 shui3 zi4 gui4 lin2 zhi1 hai3 yang2 zhi4 ci3 yu3 ying2 hui4 he2 wei4 yi4 jiang1
titleSlug: xiang-kou-ye-bo-nan-qu-ling-ling-shi-li-yi-ying-shui-lai-zi-ying-dao-guo-7b069c24
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我从清湘发源来，直送湘流入营水。
- 故人亭前合江处，暮夜樯竿矗沙尾。
- 却从湘口望湘南，城郭山川恍难纪。
- 万壑千岩诗不徧，惟有苍苔痕屐齿。
- 三年瘴雾亦奇绝，浮世登临如此几。
- 湖南山色夹江来，无复瑶𥮾插天起。
- 坡陀狠石蹲清涨，澹荡光风浮白芷。
- 骚人魂散若为招，伤心极目春千里。
- 我亦江南转蓬客，白鸟愁烟思故垒。
- 远游虽好不如归，一声𫛸鴂花如洗。

## 拼音
- wo3 cong2 qing1 xiang1 fa1 yuan2 lai2 ， zhi2 song4 xiang1 liu2 ru4 ying2 shui3 。
- gu4 ren2 ting2 qian2 he2 jiang1 chu4 ， mu4 ye4 qiang2 gan1 chu4 sha1 wei3 。
- que4 cong2 xiang1 kou3 wang4 xiang1 nan2 ， cheng2 guo1 shan1 chuan1 huang3 nan2 ji4 。
- wan4 he4 qian1 yan2 shi1 bu2 bian4 ， wei2 you3 cang1 tai2 hen2 ji1 chi3 。
- san1 nian2 zhang4 wu4 yi4 qi2 jue2 ， fu2 shi4 deng1 lin2 ru2 ci3 ji3 。
- hu2 nan2 shan1 se4 jia2 jiang1 lai2 ， wu2 fu4 yao2 𥮾 cha1 tian1 qi3 。
- po1 tuo2 hen3 shi2 dun1 qing1 zhang3 ， dan4 dang4 guang1 feng1 fu2 bai2 zhi3 。
- sao1 ren2 hun2 san4 ruo4 wei4 zhao1 ， shang1 xin1 ji2 mu4 chun1 qian1 li3 。
- wo3 yi4 jiang1 nan2 zhuan3 peng2 ke4 ， bai2 niao3 chou2 yan1 si1 gu4 lei3 。
- yuan3 you2 sui1 hao3 bu4 ru2 gui1 ， yi4 sheng1 𫛸 jue2 hua1 ru2 xi3 。

## 注释

## 译文

## 赏析
