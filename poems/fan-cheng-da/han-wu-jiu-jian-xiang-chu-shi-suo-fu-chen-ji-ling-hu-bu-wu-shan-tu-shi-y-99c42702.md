---
id: fan-cheng-da-han-wu-jiu-jian-xiang-chu-shi-suo-fu-chen-ji-ling-hu-bu-wu-shan-tu-shi-y-99c42702
title: 韩无咎检详出示所赋陈季陵户部巫山图诗仰窥高作叹息弥襟余尝考宋玉谈朝云事漫称先王时本无据依及襄王梦之命玉为赋但云頩颜怒以自持曾不可乎犯干后世弗察一切溷以媟语曹子建赋宓妃亦感此而作此嘲谁当解者辄用此意次韵和呈以资抚掌
titlePinyin: han2 wu2 jiu4 jian3 xiang2 chu1 shi4 suo3 fu4 chen2 ji4 ling2 hu4 bu4 wu1 shan1 tu2 shi1 yang3 kui1 gao1 zuo4 tan4 xi1 mi2 jin1 yu2 chang2 kao3 song4 yu4 tan2 chao2 yun2 shi4 man4 cheng1 xian1 wang2 shi2 ben3 wu2 ju4 yi1 ji2 xiang1 wang2 meng4 zhi1 ming4 yu4 wei4 fu4 dan4 yun2 ping1 yan2 nu4 yi3 zi4 chi2 ceng2 bu4 ke3 hu1 fan4 gan1 hou4 shi4 fu2 cha2 yi2 qie4 hun4 yi3 xie4 yu3 cao2 zi3 jian4 fu4 mi4 fei1 yi4 gan3 ci3 er2 zuo4 ci3 chao2 shui2 dang1 jie3 zhe3 zhe2 yong4 ci3 yi4 ci4 yun4 he2 cheng2 yi3 zi1 fu3 zhang3
titleSlug: han-wu-jiu-jian-xiang-chu-shi-suo-fu-chen-ji-ling-hu-bu-wu-shan-tu-shi-y-99c42702
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 瑶姬家山高插天，碧丛奇秀古未传。
- 向来题目经楚客，名字径度岷峨前。
- 是邪非邪莽谁识，乔林古庙常秋色。
- 暮去行雨朝行云，翠帷瑶席知何人。
- 峡船一息且千里，五两竿头见旛尾。
- 仰窥仙馆至今疑，行人问讯居人指。
- 千年遗恨何当申，阳台愁绝如荒村。
- 高唐赋里人如画，玉色頩颜元不嫁。
- 后来饥客眼长寒，浪传乐府吹复弹。
- 此事牵连到温洛，更怜尘袜有无间。
- 君不见天孙住在银涛许，尘间犹作儿女语。
- 公家春风锦瑟傍，莫为此图虚断肠。

## 拼音
- yao2 ji1 jia1 shan1 gao1 cha1 tian1 ， bi4 cong2 qi2 xiu4 gu3 wei4 chuan2 。
- xiang4 lai2 ti2 mu4 jing1 chu3 ke4 ， ming2 zi4 jing4 du4 min2 e2 qian2 。
- shi4 xie2 fei1 xie2 mang3 shui2 shi2 ， qiao2 lin2 gu3 miao4 chang2 qiu1 se4 。
- mu4 qu4 xing2 yu3 chao2 xing2 yun2 ， cui4 wei2 yao2 xi2 zhi1 he2 ren2 。
- xia2 chuan2 yi4 xi1 qie3 qian1 li3 ， wu3 liang3 gan1 tou2 jian4 fan1 wei3 。
- yang3 kui1 xian1 guan3 zhi4 jin1 yi2 ， xing2 ren2 wen4 xun4 ju1 ren2 zhi3 。
- qian1 nian2 yi2 hen4 he2 dang1 shen1 ， yang2 tai2 chou2 jue2 ru2 huang1 cun1 。
- gao1 tang2 fu4 li3 ren2 ru2 hua4 ， yu4 se4 ping1 yan2 yuan2 bu2 jia4 。
- hou4 lai2 ji1 ke4 yan3 chang2 han2 ， lang4 chuan2 yue4 fu3 chui1 fu4 tan2 。
- ci3 shi4 qian1 lian2 dao4 wen1 luo4 ， geng4 lian2 chen2 wa4 you3 wu2 jian4 。
- jun1 bu2 jian4 tian1 sun1 zhu4 zai4 yin2 tao1 xu3 ， chen2 jian1 you2 zuo4 er2 nü3 yu3 。
- gong1 jia0 chun1 feng1 jin3 se4 bang4 ， mo4 wei4 ci3 tu2 xu1 duan4 chang2 。

## 注释

## 译文

## 赏析
