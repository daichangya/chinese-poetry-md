---
id: fan-cheng-da-chen-zhong-si-chen-xi-zhen-li-jing-weng-zhou-zhi-fu-zheng-meng-shou-zhui-e5e0fc60
title: 陈仲思陈席珍李静翁周直夫郑梦授追路过大通相送至罗江分袂留诗为别
titlePinyin: chen2 zhong4 si1 chen2 xi2 zhen1 li3 jing4 weng1 zhou1 zhi2 fu1 zheng4 meng4 shou4 zhui1 lu4 guo4 da4 tong1 xiang1 song4 zhi4 luo2 jiang1 fen1 mei4 liu2 shi1 wei4 bie2
titleSlug: chen-zhong-si-chen-xi-zhen-li-jing-weng-zhou-zhi-fu-zheng-meng-shou-zhui-e5e0fc60
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相送不忍别，更行一程路。
- 情知不可留，犹胜轻别去。
- 二陈拱连璧，僊李瑚琏具。
- 周子隽拔俗，郑子秀风度。
- 嗟我与五君，曩如栖鸟聚。
- 偶投一林宿，飘摇共风雨。
- 明发各飞散，后会渺何处。
- 栖鸟固无情，我辈岂漫与。
- 班荆一炊顷，听此昆弟语。
- 把酒不能觞，有泪若儿女。
- 修程各著鞭，慷慨中夜舞。
- 功名在公等，臞儒老农圃。

## 拼音
- xiang1 song4 bu4 ren3 bie2 ， geng4 xing2 yi4 cheng2 lu4 。
- qing2 zhi1 bu4 ke3 liu2 ， you2 sheng4 qing1 bie2 qu4 。
- er4 chen2 gong3 lian2 bi4 ， xian1 li3 hu2 lian3 ju4 。
- zhou1 zi3 jun4 ba2 su2 ， zheng4 zi3 xiu4 feng1 du4 。
- jie1 wo3 yu3 wu3 jun1 ， nang3 ru2 qi1 niao3 ju4 。
- ou3 tou2 yi4 lin2 su4 ， piao1 yao2 gong4 feng1 yu3 。
- ming2 fa1 ge4 fei1 san4 ， hou4 hui4 miao3 he2 chu4 。
- qi1 niao3 gu4 wu2 qing2 ， wo3 bei4 qi3 man4 yu3 。
- ban1 jing1 yi4 chui1 qing3 ， ting1 ci3 kun1 di4 yu3 。
- ba3 jiu3 bu4 neng2 shang1 ， you3 lei4 ruo4 er2 nü3 。
- xiu1 cheng2 ge4 zhu4 bian1 ， kang1 kai3 zhong1 ye4 wu3 。
- gong1 ming2 zai4 gong1 deng3 ， qu2 ru2 lao3 nong2 pu3 。

## 注释

## 译文

## 赏析
