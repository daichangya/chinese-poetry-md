---
id: fan-cheng-da-lao-she-geng
title: 劳畬耕
titlePinyin: lao2 she1 geng1
titleSlug: lao-she-geng
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峡农生甚艰，斫畬大山巅。
- 赤埴无土膏，三刀财一田。
- 颇具穴居智，占雨先燎原。
- 雨来亟下种，不尔生不蕃。
- 麦穗黄剪剪，豆苗绿芊芊。
- 餠饵了长夏，更迟秋粟繁。
- 税亩不什一，遗秉得餍餐。
- 何曾识秔稻，扪腹尝果然。
- 我知吴农事，请为峡农言。
- 吴田黑壤腴，吴米玉粒鲜。
- 长腰瓠犀瘦，齐头珠颗圆。
- 红莲胜雕胡，香子馥秋兰。
- 或收虞舜余，或自占城传。
- 早籼与晚𫁂，滥吹甑甗间。
- 不辞春养禾，但畏秋输官。
- 奸吏大雀鼠，盗胥众螟蝝。
- 掠剩增釜区，取盈折缗钱。
- 两钟致一斛，未免催租瘢。
- 重以私债迫，逃屋无炊烟。
- 晶晶云子饭，生世不下咽。
- 食者定游手，种者长流涎。
- 不如峡农饱，豆麦终残年。

## 拼音
- xia2 nong2 sheng1 shen4 jian1 ， zhuo2 she1 da4 shan1 dian1 。
- chi4 zhi2 wu2 tu3 gao1 ， san1 dao1 cai2 yi4 tian2 。
- po1 ju4 xue2 ju1 zhi4 ， zhan4 yu3 xian1 liao2 yuan2 。
- yu3 lai2 ji2 xia4 zhong3 ， bu4 er3 sheng1 bu4 fan1 。
- mai4 sui4 huang2 jian3 jian3 ， dou4 miao2 lü4 qian1 qian1 。
- bing3 er3 le0 chang2 xia4 ， geng4 chi2 qiu1 su4 fan2 。
- shui4 mu3 bu4 shen2 yi1 ， yi2 bing3 de2 yan4 can1 。
- he2 ceng2 shi2 jing1 dao4 ， men2 fu4 chang2 guo3 ran2 。
- wo3 zhi1 wu2 nong2 shi4 ， qing3 wei4 xia2 nong2 yan2 。
- wu2 tian2 hei1 rang3 yu2 ， wu2 mi3 yu4 li4 xian1 。
- chang2 yao1 hu4 xi1 shou4 ， qi2 tou2 zhu1 ke1 yuan2 。
- hong2 lian2 sheng4 diao1 hu2 ， xiang1 zi3 fu4 qiu1 lan2 。
- huo4 shou1 yu2 shun4 yu2 ， huo4 zi4 zhan4 cheng2 chuan2 。
- zao3 xian1 yu3 wan3 𫁂 ， lan4 chui1 zeng4 yan3 jian1 。
- bu4 ci2 chun1 yang3 he2 ， dan4 wei4 qiu1 shu1 guan1 。
- jian1 li4 da4 que4 shu3 ， dao4 xu1 zhong4 ming2 yuan2 。
- lüe4 sheng4 zeng1 fu3 qu1 ， qu3 ying2 zhe2 min2 qian2 。
- liang3 zhong1 zhi4 yi4 hu2 ， wei4 mian3 cui1 zu1 ban1 。
- zhong4 yi3 si1 zhai4 po4 ， tao2 wu1 wu2 chui1 yan1 。
- jing1 jing1 yun2 zi3 fan4 ， sheng1 shi4 bu2 xia4 yan4 。
- shi2 zhe3 ding4 you2 shou3 ， zhong3 zhe3 chang2 liu2 xian2 。
- bu4 ru2 xia2 nong2 bao3 ， dou4 mai4 zhong1 can2 nian2 。

## 注释

## 译文

## 赏析
