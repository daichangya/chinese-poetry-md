---
id: fan-cheng-da-guo-song-jiang
title: 过松江
titlePinyin: guo4 song1 jiang1
titleSlug: guo-song-jiang
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长虹斗起蛟龙穴，朱碧烂干夜明灭。
- 太湖三万六千顷，多少清风与明月。
- 青鹢惊飞白鹭闲，丹枫未老黄芦折。
- 谁将横笛叫苍烟，无限惊波翻白雪。
- 洞庭林屋旧游处，玉柱金庭路巉绝。
- 水仙逢迎掺修袂，问我归计何当决。
- 去年匹马兀春寒，今此孤篷窘秋热。
- 人生意气得失间，轻重剑头吹一吷。
- 莫将尘土涴朱颜，却待丹砂回白发。

## 拼音
- chang2 hong2 dou4 qi3 jiao1 long2 xue2 ， zhu1 bi4 lan4 gan1 ye4 ming2 mie4 。
- tai4 hu2 san1 wan4 liu4 qian1 qing3 ， duo1 shao3 qing1 feng1 yu3 ming2 yue4 。
- qing1 yi4 jing1 fei1 bai2 lu4 xian2 ， dan1 feng1 wei4 lao3 huang2 lu2 zhe2 。
- shui2 jiang1 heng2 di2 jiao4 cang1 yan1 ， wu2 xian4 jing1 bo1 fan1 bai2 xue3 。
- dong4 ting2 lin2 wu1 jiu4 you2 chu4 ， yu4 zhu4 jin1 ting2 lu4 chan2 jue2 。
- shui3 xian1 feng2 ying2 chan1 xiu1 mei4 ， wen4 wo3 gui1 ji4 he2 dang1 jue2 。
- qu4 nian2 pi3 ma3 wu4 chun1 han2 ， jin1 ci3 gu1 peng2 jiong3 qiu1 re4 。
- ren2 sheng1 yi4 qi4 de2 shi1 jian1 ， qing1 zhong4 jian4 tou2 chui1 yi2 xue4 。
- mo4 jiang1 chen2 tu3 wo4 zhu1 yan2 ， que4 dai4 dan1 sha1 hui2 bai2 fa4 。

## 注释

## 译文

## 赏析
