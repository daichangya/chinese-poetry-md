---
id: fan-cheng-da-yu-hua-lou-ye-jiao
title: 玉华楼夜醮
titlePinyin: yu4 hua2 lou2 ye4 jiao4
titleSlug: yu-hua-lou-ye-jiao
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丈人峰前山四周，中有五城十二楼。
- 玉华仙宫居上头，紫云澒洞千柱浮。
- 刚风八面寒飕飗，灵君宴坐三千秋。
- 𫏋符飞行戏元洲，下睨浊世悲蜉蝣。
- 桂旗偃蹇澹少休，知我万里遥相投。
- 暗蜩奏乐锵鸣球，浮黎空歌清夜遒。
- 参旗如虹欻下流，化为神灯烛岩幽。
- 火铃洞赤凌空游，谁欤蔽亏黯然收。
- 祷之复然为我留，半生缚尘鹰在鞲。
- 岂有骨相肩浮丘。
- 山英发光洗羁愁，行迷未远夫何尤。
- 笙箫上云神欲游，揖我从之骖素虬。

## 拼音
- zhang4 ren2 feng1 qian2 shan1 si4 zhou1 ， zhong1 you3 wu3 cheng2 shi2 er4 lou2 。
- yu4 hua2 xian1 gong1 ju1 shang4 tou2 ， zi3 yun2 hong4 dong4 qian1 zhu4 fu2 。
- gang1 feng1 ba1 mian4 han2 sou1 liu2 ， ling2 jun1 yan4 zuo4 san1 qian1 qiu1 。
- 𫏋 fu2 fei1 xing2 xi4 yuan2 zhou1 ， xia4 ni4 zhuo2 shi4 bei1 fu2 you2 。
- gui4 qi2 yan3 jian3 dan4 shao3 xiu1 ， zhi1 wo3 wan4 li3 yao2 xiang1 tou2 。
- an4 tiao2 zou4 yue4 qiang1 ming2 qiu2 ， fu2 li2 kong1 ge1 qing1 ye4 qiu2 。
- can1 qi2 ru2 hong2 chua1 xia4 liu2 ， hua4 wei2 shen2 deng1 zhu2 yan2 you1 。
- huo3 ling2 dong4 chi4 ling2 kong1 you2 ， shui2 yu2 bi4 kui1 an4 ran2 shou1 。
- dao3 zhi1 fu4 ran2 wei4 wo3 liu2 ， ban4 sheng1 fu4 chen2 ying1 zai4 gou1 。
- qi3 you3 gu3 xiang1 jian1 fu2 qiu1 。
- shan1 ying1 fa1 guang1 xi3 ji1 chou2 ， xing2 mi2 wei4 yuan3 fu1 he2 you2 。
- sheng1 xiao1 shang4 yun2 shen2 yu4 you2 ， yi1 wo3 cong2 zhi1 can1 su4 qiu2 。

## 注释

## 译文

## 赏析
