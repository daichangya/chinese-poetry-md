---
id: fan-cheng-da-ci-yun-jiao-si-qing-cheng
title: 次韵郊祀庆成
titlePinyin: ci4 yun4 jiao1 si4 qing4 cheng2
titleSlug: ci-yun-jiao-si-qing-cheng
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 帝德重尧绪，天心与舜禋。
- 庆期符后甲，元日际初辛。
- 土纬扶南极，旄胡拱北辰。
- 律谐风自艮，衡正斗垂寅。
- 桂燎灵宫晓，萧脂太室晨。
- 百神森壁垒，万卫密钩陈。
- 日月青旗色，雷霆玉辂尘。
- 洗兵银汉水，收雪紫坛春。
- 天步临黄道，仙班像玉宸。
- 陶匏宗素朴，琮璧慕精纯。
- 秘祝裒时对，高斿欻下宾。
- 金钟鸣杰簴，朱火熭芳薪。
- 日丽鸡竿矗，天旋凤律新。
- 端门敷锡后，六合共𬘡缊。

## 拼音
- di4 de2 zhong4 yao2 xu4 ， tian1 xin1 yu3 shun4 yin1 。
- qing4 qi1 fu2 hou4 jia3 ， yuan2 ri4 ji4 chu1 xin1 。
- tu3 wei3 fu2 nan2 ji2 ， mao2 hu2 gong3 bei3 chen2 。
- lü4 xie2 feng1 zi4 gen4 ， heng2 zheng4 dou4 chui2 yin2 。
- gui4 liao2 ling2 gong1 xiao3 ， xiao1 zhi1 tai4 shi4 chen2 。
- bai3 shen2 sen1 bi4 lei3 ， wan4 wei4 mi4 gou1 chen2 。
- ri4 yue4 qing1 qi2 se4 ， lei2 ting2 yu4 lu4 chen2 。
- xi3 bing1 yin2 han4 shui3 ， shou1 xue3 zi3 tan2 chun1 。
- tian1 bu4 lin2 huang2 dao4 ， xian1 ban1 xiang4 yu4 chen2 。
- tao2 pao2 zong1 su4 pu3 ， cong2 bi4 mu4 jing1 chun2 。
- mi4 zhu4 pou2 shi2 dui4 ， gao1 you2 chua1 xia4 bin1 。
- jin1 zhong1 ming2 jie2 ju4 ， zhu1 huo3 wei4 fang1 xin1 。
- ri4 li4 ji1 gan1 chu4 ， tian1 xuan2 feng4 lü4 xin1 。
- duan1 men2 fu1 xi1 hou4 ， liu4 he2 gong4 yin1 wen1 。

## 注释

## 译文

## 赏析
