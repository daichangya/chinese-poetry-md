---
id: fan-cheng-da-ye-nan-yue
title: 谒南岳
titlePinyin: ye4 nan2 yue4
titleSlug: ye-nan-yue
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湘中固多山，夹岸万马屯。
- 坡陀无敢高，似逊乔岳尊。
- 晓投望云亭，众丘拱墙藩。
- 浓岚忽飘荡，积翠浮云端。
- 天柱已峻极，祝融更高寒。
- 紫盖鬰当中，冈势汹崩奔。
- 峙为赤帝峰，下直宫壖垣。
- 角楼捧双阙，圆方模九阍。
- 炎符抚中兴，南正实司天。
- 草木薰协气，山林奠神奸。
- 妥灵有备物，龙卷鸾旗轩。
- 走忝桂林伯，与神俱南辕。
- 上谒礼亦宜，为国忧元元。
- 心空祸福相，古井寒无澜。
- 杯珓不用掷，但愿归田园。
- 相传壁画好，拂拭尘埃昏。
- 弓刀立壮士，剑珮班灵官。
- 后宫行乐处，窈窕千云鬟。
- 锦地舞月昼，珠栊侍春闲。
- 武氏笔已绝，梗概犹清妍。
- 旋车阖庙去，颇厌山市喧。
- 胜果招客游，径排集贤关。
- 梵庋绚杂组，锡杖锵古镮。
- 避雨胜业阁，晚晴留凭栏。
- 石廪映岣嵝，望眼增孱颜。
- 上封眇孤绝，南台半云烟。
- 碧岫有灵药，朱陵巢洞仙。
- 病倦懒幽讨，山僧镌我顽。
- 松樛唐季枝，柏跼隋初根。
- 奇事不胜纪，重游当细论。

## 拼音
- xiang1 zhong1 gu4 duo1 shan1 ， jia2 an4 wan4 ma3 tun2 。
- po1 tuo2 wu2 gan3 gao1 ， si4 xun4 qiao2 yue4 zun1 。
- xiao3 tou2 wang4 yun2 ting2 ， zhong4 qiu1 gong3 qiang2 fan1 。
- nong2 lan2 hu1 piao1 dang4 ， ji1 cui4 fu2 yun2 duan1 。
- tian1 zhu4 yi3 jun4 ji2 ， zhu4 rong2 geng4 gao1 han2 。
- zi3 gai4 yu4 dang1 zhong1 ， gang1 shi4 xiong1 beng1 ben1 。
- zhi4 wei4 chi4 di4 feng1 ， xia4 zhi2 gong1 ruan2 yuan2 。
- jiao3 lou2 peng3 shuang1 que1 ， yuan2 fang1 mo2 jiu3 hun1 。
- yan2 fu2 fu3 zhong1 xing1 ， nan2 zheng4 shi2 si1 tian1 。
- cao3 mu4 xun1 xie2 qi4 ， shan1 lin2 dian4 shen2 jian1 。
- tuo3 ling2 you3 bei4 wu4 ， long2 juan3 luan2 qi2 xuan1 。
- zou3 tian3 gui4 lin2 bo2 ， yu3 shen2 ju4 nan2 yuan2 。
- shang4 ye4 li3 yi4 yi2 ， wei4 guo2 you1 yuan2 yuan2 。
- xin1 kong1 huo4 fu2 xiang4 ， gu3 jing3 han2 wu2 lan2 。
- bei1 jiao4 bu2 yong4 zhi4 ， dan4 yuan4 gui1 tian2 yuan2 。
- xiang1 chuan2 bi4 hua4 hao3 ， fu2 shi4 chen2 ai1 hun1 。
- gong1 dao1 li4 zhuang4 shi4 ， jian4 pei4 ban1 ling2 guan1 。
- hou4 gong1 xing2 le4 chu4 ， yao3 tiao3 qian1 yun2 huan2 。
- jin3 di4 wu3 yue4 zhou4 ， zhu1 long2 shi4 chun1 xian2 。
- wu3 shi4 bi3 yi3 jue2 ， geng3 gai4 you2 qing1 yan2 。
- xuan2 che1 he2 miao4 qu4 ， po1 yan4 shan1 shi4 xuan1 。
- sheng4 guo3 zhao1 ke4 you2 ， jing4 pai2 ji2 xian2 guan1 。
- fan4 gui3 xuan4 za2 zu3 ， xi1 zhang4 qiang1 gu3 huan2 。
- bi4 yu3 sheng4 ye4 ge2 ， wan3 qing2 liu2 ping2 lan2 。
- shi2 lin3 ying4 gou3 lou3 ， wang4 yan3 zeng1 chan2 yan2 。
- shang4 feng1 miao3 gu1 jue2 ， nan2 tai2 ban4 yun2 yan1 。
- bi4 xiu4 you3 ling2 yao4 ， zhu1 ling2 chao2 dong4 xian1 。
- bing4 juan4 lan3 you1 tao3 ， shan1 seng1 juan1 wo3 wan2 。
- song1 jiu1 tang2 ji4 zhi1 ， bai3 ju2 sui2 chu1 gen1 。
- qi2 shi4 bu2 sheng4 ji4 ， chong2 you2 dang1 xi4 lun4 。

## 注释

## 译文

## 赏析
