---
id: fan-cheng-da-he-le-zhang-xian-sheng-nan-guo-xin-ju
title: 贺乐丈先生南郭新居
titlePinyin: he4 le4 zhang4 xian1 sheng1 nan2 guo1 xin1 ju1
titleSlug: he-le-zhang-xian-sheng-nan-guo-xin-ju
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新堂燕雀喜，竹篱挂藤萝。
- 崩奔风涛里，得此巢龟荷。
- 西山效爽气，南浦供清波。
- 会心不在远，容膝何须多。
- 先生淮海俊，踏地尝兵戈。
- 飘飘万里道，芒鞵厌关河。
- 风吹落下邑，楚语成吴歌。
- 岂不有故国，荒垣鞠秋莎。
- 无庸说当归，到处皆南柯。
- 卜迁不我遐，一水明青罗。
- 闭户长独佳，奈客剥啄何。
- 会令苍苔石，屐齿如蜂窠。

## 拼音
- xin1 tang2 yan4 que4 xi3 ， zhu2 li2 gua4 teng2 luo2 。
- beng1 ben1 feng1 tao1 li3 ， de2 ci3 chao2 gui1 he2 。
- xi1 shan1 xiao4 shuang3 qi4 ， nan2 pu3 gong4 qing1 bo1 。
- hui4 xin1 bu2 zai4 yuan3 ， rong2 xi1 he2 xu1 duo1 。
- xian1 sheng1 huai2 hai3 jun4 ， ta4 di4 chang2 bing1 ge1 。
- piao1 piao1 wan4 li3 dao4 ， mang2 xie2 yan4 guan1 he2 。
- feng1 chui1 luo4 xia4 yi4 ， chu3 yu3 cheng2 wu2 ge1 。
- qi3 bu4 you3 gu4 guo2 ， huang1 yuan2 ju1 qiu1 sha1 。
- wu2 yong1 shuo1 dang1 gui1 ， dao4 chu4 jie1 nan2 ke1 。
- bu3 qian1 bu4 wo3 xia2 ， yi4 shui3 ming2 qing1 luo2 。
- bi4 hu4 chang2 du2 jia1 ， nai4 ke4 bao1 zhuo2 he2 。
- hui4 ling4 cang1 tai2 shi2 ， ji1 chi3 ru2 feng1 ke1 。

## 注释

## 译文

## 赏析
