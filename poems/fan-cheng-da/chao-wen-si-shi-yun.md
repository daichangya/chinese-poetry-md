---
id: fan-cheng-da-chao-wen-si-shi-yun
title: 嘲蚊四十韵
titlePinyin: chao2 wen2 si4 shi2 yun4
titleSlug: chao-wen-si-shi-yun
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暑魃方肆行，羽孽亦厉习。
- 肖翘极么魔，坱圠累辟翕。
- 湿生同粪蝎，腐化类宵熠。
- 初来閙郭郛，少进亘原隰。
- 嘤如蝇声薨，聚若螽羽揖。
- 俄为殷雷哄，遂作密霰集。
- 口衔钢针锋，力洞衲衣袭。
- 啾声先计议，著肉便嘘吸。
- 立豹犹未定，卓锥已深入。
- 血随姑嘬升，势甚辘轳汲。
- 沉酣尻益高，饱满腹渐急。
- 晶晶紫蟹眼，滴滴红饭粒。
- 拂掠倦体烦，爬搔瘁肌涩。
- 捄东不虞西，擒一已窜十。
- 新瘢蓓蕾涨，宿晕斑斓浥。
- 竟夜眠展转，连床叹于悒。
- 云何人戚欣，乃系汝张歙。
- 驱以葵扇风，熏以艾烟湿。
- 檠长镇藏遮，帐隙亟补葺。
- 火攻惮秽臭，手拍嫌腥汁。
- 伏翼佐扫除，网蛛助收拾。
- 薄暮汹交攻，大明讧未戢。
- 牛革厚逾毡，鲎介铦胜钑。
- 遭汝若欲困，嗟人何以给。
- 夏虫虽众多，罪性相百什。
- 蜂虿岂房栊，虮虱但裈褶。
- 羊膻蚁登俎，骥逸蝱附馽。
- 蠓惟舞醯瓮，蟫止祟书袠。
- 蚤为鸺所撮，蝇亦虎能执。
- 彼愆可贳死，汝罪当献级。
- 凉飙倏然至，丑类殆哉岌。
- 一吹嘴吻破，再鼓翅翎絷。
- 三千蹀颉利，百万走寻邑。
- 快哉六合内，蔑有一尘立。
- 虚空既清凉，家巷得宁辑。
- 鸡窗夜可诵，蛩机晓犹织。
- 雨帘绣浪卷，风烛泪珠泣。
- 客来添羽觞，人静拂尘笈。
- 恍还神明观，似启坏户蛰。
- 消长谁使然，智力讵能及。

## 拼音
- shu3 ba2 fang1 si4 xing2 ， yu3 nie4 yi4 li4 xi2 。
- xiao4 qiao4 ji2 me0 mo2 ， yang3 ya4 lei4 pi4 xi1 。
- shi1 sheng1 tong2 fen4 xie1 ， fu3 hua4 lei4 xiao1 yi4 。
- chu1 lai2 nao4 guo1 fu2 ， shao3 jin4 gen4 yuan2 xi2 。
- ying1 ru2 ying2 sheng1 hong1 ， ju4 ruo4 zhong1 yu3 yi1 。
- e2 wei4 yin1 lei2 hong3 ， sui4 zuo4 mi4 xian4 ji2 。
- kou3 xian2 gang1 zhen1 feng1 ， li4 dong4 na4 yi1 xi2 。
- jiu1 sheng1 xian1 ji4 yi4 ， zhu4 rou4 bian4 xu1 xi1 。
- li4 bao4 you2 wei4 ding4 ， zhuo2 zhui1 yi3 shen1 ru4 。
- xue4 sui2 gu1 zuo1 sheng1 ， shi4 shen4 lu4 lu2 ji2 。
- chen2 han1 kao1 yi4 gao1 ， bao3 man3 fu4 jian4 ji2 。
- jing1 jing1 zi3 xie4 yan3 ， di1 di1 hong2 fan4 li4 。
- fu2 lüe4 juan4 ti3 fan2 ， pa2 sao1 cui4 ji1 se4 。
- jiu4 dong1 bu4 yu2 xi1 ， qin2 yi4 yi3 cuan4 shi2 。
- xin1 ban1 bei4 lei3 zhang3 ， su4 yun1 ban1 lan2 yi4 。
- jing4 ye4 mian2 zhan3 zhuan3 ， lian2 chuang2 tan4 yu2 yi4 。
- yun2 he2 ren2 qi1 xin1 ， nai3 xi4 ru3 zhang1 xi1 。
- qu1 yi3 kui2 shan4 feng1 ， xun1 yi3 ai4 yan1 shi1 。
- qing2 chang2 zhen4 cang2 zhe1 ， zhang4 xi4 ji2 bu3 qi4 。
- huo3 gong1 dan4 hui4 chou4 ， shou3 pai1 xian2 xing1 zhi1 。
- fu2 yi4 zuo3 sao3 chu2 ， wang3 zhu1 zhu4 shou1 shi2 。
- bo2 mu4 xiong1 jiao1 gong1 ， da4 ming2 hong4 wei4 ji2 。
- niu2 ge2 hou4 yu2 zhan1 ， hou4 jie4 xian1 sheng4 sa4 。
- zao1 ru3 ruo4 yu4 kun4 ， jie1 ren2 he2 yi3 gei3 。
- xia4 chong2 sui1 zhong4 duo1 ， zui4 xing4 xiang1 bai3 shen2 。
- feng1 chai4 qi3 fang2 long2 ， ji3 shi1 dan4 kun1 zhe3 。
- yang2 shan1 yi3 deng1 zu3 ， ji4 yi4 meng2 fu4 zhi2 。
- meng3 wei2 wu3 xi1 weng4 ， yin2 zhi3 sui4 shu1 zhi4 。
- zao3 wei4 xiu1 suo3 cuo1 ， ying2 yi4 hu3 neng2 zhi2 。
- bi3 qian1 ke3 shi4 si3 ， ru3 zui4 dang1 xian4 ji2 。
- liang2 biao1 shu1 ran2 zhi4 ， chou3 lei4 dai4 zai1 ji2 。
- yi4 chui1 zui3 wen3 po4 ， zai4 gu3 chi4 ling2 zhi2 。
- san1 qian1 die2 jie2 li4 ， bai3 wan4 zou3 xun2 yi4 。
- kuai4 zai1 liu4 he2 nei4 ， mie4 you3 yi4 chen2 li4 。
- xu1 kong1 ji4 qing1 liang2 ， jia1 xiang4 de2 ning2 ji2 。
- ji1 chuang1 ye4 ke3 song4 ， qiong2 ji1 xiao3 you2 zhi1 。
- yu3 lian2 xiu4 lang4 juan4 ， feng1 zhu2 lei4 zhu1 qi4 。
- ke4 lai2 tian1 yu3 shang1 ， ren2 jing4 fu2 chen2 ji2 。
- huang3 hai2 shen2 ming2 guan1 ， si4 qi3 huai4 hu4 zhe2 。
- xiao1 zhang3 shui2 shi3 ran2 ， zhi4 li4 ju4 neng2 ji2 。

## 注释

## 译文

## 赏析
