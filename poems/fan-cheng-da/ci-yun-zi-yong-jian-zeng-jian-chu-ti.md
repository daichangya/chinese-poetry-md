---
id: fan-cheng-da-ci-yun-zi-yong-jian-zeng-jian-chu-ti
title: 次韵子永见赠建除体
titlePinyin: ci4 yun4 zi3 yong3 jian4 zeng4 jian4 chu2 ti3
titleSlug: ci-yun-zi-yong-jian-zeng-jian-chu-ti
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 建子玉杓直，黄昏月如霜。
- 除道启柴扃，客来巾履忙。
- 满炷寒缸油，共此书檠光。
- 平生卜邻愿，何意登我堂。
- 定交吾岂敢，南荣惭伯阳。
- 执手道古作，遗篇记河梁。
- 破窗风鸣悲，孤客多慨伤。
- 危肠不捄饥，我诗安得昌。
- 成章类村歌，但可侣牛羊。
- 收功翰墨薮，微子谁能良。
- 开卷得雅音，玉銮导旗常。
- 闭户坐相念，雪深梅暗香。

## 拼音
- jian4 zi3 yu4 shao2 zhi2 ， huang2 hun1 yue4 ru2 shuang1 。
- chu2 dao4 qi3 chai2 jiong1 ， ke4 lai2 jin1 lü3 mang2 。
- man3 zhu4 han2 gang1 you2 ， gong4 ci3 shu1 qing2 guang1 。
- ping2 sheng1 bu3 lin2 yuan4 ， he2 yi4 deng1 wo3 tang2 。
- ding4 jiao1 wu2 qi3 gan3 ， nan2 rong2 can2 bo2 yang2 。
- zhi2 shou3 dao4 gu3 zuo4 ， yi2 pian1 ji4 he2 liang2 。
- po4 chuang1 feng1 ming2 bei1 ， gu1 ke4 duo1 kai3 shang1 。
- wei1 chang2 bu2 jiu4 ji1 ， wo3 shi1 an1 de2 chang1 。
- cheng2 zhang1 lei4 cun1 ge1 ， dan4 ke3 lü3 niu2 yang2 。
- shou1 gong1 han4 mo4 sou3 ， wei1 zi3 shui2 neng2 liang2 。
- kai1 juan4 de2 ya3 yin1 ， yu4 luan2 dao3 qi2 chang2 。
- bi4 hu4 zuo4 xiang1 nian4 ， xue3 shen1 mei2 an4 xiang1 。

## 注释

## 译文

## 赏析
