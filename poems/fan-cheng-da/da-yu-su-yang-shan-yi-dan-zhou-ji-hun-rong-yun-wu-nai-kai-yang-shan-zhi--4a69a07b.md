---
id: fan-cheng-da-da-yu-su-yang-shan-yi-dan-zhou-ji-hun-rong-yun-wu-nai-kai-yang-shan-zhi--4a69a07b
title: 大雨宿仰山翌旦骤霁混融云无乃开仰山之云乎出山道中作此寄混融
titlePinyin: da4 yu3 su4 yang3 shan1 yi4 dan4 zhou4 ji4 hun4 rong2 yun2 wu2 nai3 kai1 yang3 shan1 zhi1 yun2 hu1 chu1 shan1 dao4 zhong1 zuo4 ci3 ji4 hun4 rong2
titleSlug: da-yu-su-yang-shan-yi-dan-zhou-ji-hun-rong-yun-wu-nai-kai-yang-shan-zhi--4a69a07b
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谁开大仰云，此岂吾力及。
- 日光千丈毫，弹指众峰立。
- 衡山卷阴气，海市发冬蛰。
- 韩苏两枯鱼，出语自濡湿。
- 人厄与天穷，底用苦封执。
- 但喜拄杖俊，仍欣芒𪨗涩。
- 向来三尺泥，有足似羁馽。
- 龙渊古桥皴，獭径寒溜泣。
- 春浅山容瘦，风饕涧声急。
- 一箪寄前村，野䔩旋收拾。
- 猫头髠笋尖，雀舌剥茶粒。
- 土毛冠江西，斗酒况可挹。
- 聊同一笑粲，缓赋百忧集。

## 拼音
- shui2 kai1 da4 yang3 yun2 ， ci3 qi3 wu2 li4 ji2 。
- ri4 guang1 qian1 zhang4 hao2 ， tan2 zhi3 zhong4 feng1 li4 。
- heng2 shan1 juan4 yin1 qi4 ， hai3 shi4 fa1 dong1 zhe2 。
- han2 su1 liang3 ku1 yu2 ， chu1 yu3 zi4 ru2 shi1 。
- ren2 e4 yu3 tian1 qiong2 ， di3 yong4 ku3 feng1 zhi2 。
- dan4 xi3 zhu3 zhang4 jun4 ， reng2 xin1 mang2 𪨗 se4 。
- xiang4 lai2 san1 chi3 ni2 ， you3 zu2 si4 ji1 zhi2 。
- long2 yuan1 gu3 qiao2 cun1 ， ta3 jing4 han2 liu1 qi4 。
- chun1 qian3 shan1 rong2 shou4 ， feng1 tao1 jian4 sheng1 ji2 。
- yi4 dan1 ji4 qian2 cun1 ， ye3 䔩 xuan2 shou1 shi2 。
- mao1 tou2 kun1 sun3 jian1 ， que4 she2 bao1 cha2 li4 。
- tu3 mao2 guan1 jiang1 xi1 ， dou4 jiu3 kuang4 ke3 yi4 。
- liao2 tong2 yi2 xiao4 can4 ， huan3 fu4 bai3 you1 ji2 。

## 注释

## 译文

## 赏析
