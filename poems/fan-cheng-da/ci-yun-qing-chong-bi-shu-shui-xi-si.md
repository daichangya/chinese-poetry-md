---
id: fan-cheng-da-ci-yun-qing-chong-bi-shu-shui-xi-si
title: 次韵庆充避暑水西寺
titlePinyin: ci4 yun4 qing4 chong1 bi4 shu3 shui3 xi1 si4
titleSlug: ci-yun-qing-chong-bi-shu-shui-xi-si
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 佳晨出西郭，仰视天宇清。
- 乐哉旷士怀，浩浩吞四溟。
- 新涨忽勇退，篱落粘枯萍。
- 风幡招客游，旷望隔苹汀。
- 仆夫厉清深，竹舆竦亭亭。
- 波翻石凿落，尚带蛟龙腥。
- 华堂入松竹，德人占聚星。
- 脱帽飞羽觞，颓放解天刑。
- 时当行火令，草腐亦化萤。
- 炎官纷陆梁，空飞赤云𫐌。
- 遥知陇上耘，暴背愁白丁。
- 兹游岂易得，未用叹沉冥。

## 拼音
- jia1 chen2 chu1 xi1 guo1 ， yang3 shi4 tian1 yu3 qing1 。
- le4 zai1 kuang4 shi4 huai2 ， hao4 hao4 tun1 si4 ming2 。
- xin1 zhang3 hu1 yong3 tui4 ， li2 luo4 nian2 ku1 ping2 。
- feng1 fan1 zhao1 ke4 you2 ， kuang4 wang4 ge2 ping2 ting1 。
- pu2 fu1 li4 qing1 shen1 ， zhu2 yu2 song3 ting2 ting2 。
- bo1 fan1 shi2 zao2 luo4 ， shang4 dai4 jiao1 long2 xing1 。
- hua2 tang2 ru4 song1 zhu2 ， de2 ren2 zhan4 ju4 xing1 。
- tuo1 mao4 fei1 yu3 shang1 ， tui2 fang4 jie3 tian1 xing2 。
- shi2 dang1 xing2 huo3 ling4 ， cao3 fu3 yi4 hua4 ying2 。
- yan2 guan1 fen1 lu4 liang2 ， kong1 fei1 chi4 yun2 𫐌 。
- yao2 zhi1 long3 shang4 yun2 ， bao4 bei4 chou2 bai2 ding1 。
- zi1 you2 qi3 yi4 de2 ， wei4 yong4 tan4 chen2 ming2 。

## 注释

## 译文

## 赏析
