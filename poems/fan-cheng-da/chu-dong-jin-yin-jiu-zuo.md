---
id: fan-cheng-da-chu-dong-jin-yin-jiu-zuo
title: 初冬近饮酒作
titlePinyin: chu1 dong1 jin4 yin3 jiu3 zuo4
titleSlug: chu-dong-jin-yin-jiu-zuo
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天水边陲南接蜀，秦山翠照峨峨绿。
- 世间岂有粪金牛，枉使五丁斧山玉。
- 罢侯置守自蜀始，监郡东来两成毂。
- 至今芙蓉城上土，邦人犹记张仪筑。
- 偏方远僻坐井底，岂知东国穷锋镞。
- 十月为正布时令，方验水行改周木。
- 南征北戍幸息肩，洒酒炰豚贺新属。
- 祖龙妄意一至万，当道已闻神妪哭。
- 炎家天子起编户，政患嬴皇威令酷。
- 急于恩纪缓文法，正岁尚犹传五六。
- 吾民久已作秦民，迄今十月犹遗俗。
- 野人何暇论年代，但忆每逢多稼熟。
- 青裾女子翻茜袖，抽镰获稻腰如束。
- 三时勤苦一时好，自古有年非汝独。
- 七雄争战已遥远，万代兴亡真返复。
- 洛诵徒劳口嗫嚅，不如屡把壶中醁。

## 拼音
- tian1 shui3 bian1 chui2 nan2 jie1 shu3 ， qin2 shan1 cui4 zhao4 e2 e2 lü4 。
- shi4 jian1 qi3 you3 fen4 jin1 niu2 ， wang3 shi3 wu3 ding1 fu3 shan1 yu4 。
- ba4 hou2 zhi4 shou3 zi4 shu3 shi3 ， jian1 jun4 dong1 lai2 liang3 cheng2 gu1 。
- zhi4 jin1 fu2 rong2 cheng2 shang4 tu3 ， bang1 ren2 you2 ji4 zhang1 yi2 zhu4 。
- pian1 fang1 yuan3 pi4 zuo4 jing3 di3 ， qi3 zhi1 dong1 guo2 qiong2 feng1 zu2 。
- shi2 yue4 wei4 zheng4 bu4 shi2 ling4 ， fang1 yan4 shui3 xing2 gai3 zhou1 mu4 。
- nan2 zheng1 bei3 shu4 xing4 xi1 jian1 ， sa3 jiu3 pao2 tun2 he4 xin1 shu3 。
- zu3 long2 wang4 yi4 yi2 zhi4 wan4 ， dang1 dao4 yi3 wen2 shen2 yu4 ku1 。
- yan2 jia1 tian1 zi3 qi3 bian1 hu4 ， zheng4 huan4 ying2 huang2 wei1 ling4 ku4 。
- ji2 yu2 en1 ji4 huan3 wen2 fa3 ， zheng4 sui4 shang4 you2 chuan2 wu3 liu4 。
- wu2 min2 jiu3 yi3 zuo4 qin2 min2 ， qi4 jin1 shi2 yue4 you2 yi2 su2 。
- ye3 ren2 he2 xia2 lun4 nian2 dai4 ， dan4 yi4 mei3 feng2 duo1 jia4 shu2 。
- qing1 ju1 nü3 zi3 fan1 qian4 xiu4 ， chou1 lian2 huo4 dao4 yao1 ru2 shu4 。
- san1 shi2 qin2 ku3 yi4 shi2 hao3 ， zi4 gu3 you3 nian2 fei1 ru3 du2 。
- qi1 xiong2 zheng1 zhan4 yi3 yao2 yuan3 ， wan4 dai4 xing1 wang2 zhen1 fan3 fu4 。
- luo4 song4 tu2 lao2 kou3 nie4 ru2 ， bu4 ru2 lü3 ba3 hu2 zhong1 lu4 。

## 注释

## 译文

## 赏析
