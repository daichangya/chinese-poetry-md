---
id: fan-cheng-da-chan-ju-jiu-bu-jian-shan-huo-quan-zuo-xiao-lou-yi-zhu-deng-lan-you-li-bu-247612a2
title: 廛居久不见山或劝作小楼以助登览又力不能办今年益衰此兴亦阑矣
titlePinyin: chan2 ju1 jiu3 bu2 jian4 shan1 huo4 quan4 zuo4 xiao3 lou2 yi3 zhu4 deng1 lan3 you4 li4 bu4 neng2 ban4 jin1 nian2 yi4 shuai1 ci3 xing1 yi4 lan2 yi3
titleSlug: chan-ju-jiu-bu-jian-shan-huo-quan-zuo-xiao-lou-yi-zhu-deng-lan-you-li-bu-247612a2
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 结庐占城市，初岂卜云吉。
- 谒医并治庖，二事便衰疾。
- 乘除徐自笑，翻觉此计失。
- 经年不见山，无异处暗室。
- 平生痼烟霞，岁晚成俗物。
- 安得百尺楼，屋上高突兀。
- 列岫拥青来，爽气助占毕。
- 尝试与匠谋，工费猬毛出。
- 俸余强弩末，家事空囊涩。
- 经营十年余，高兴竟萧瑟。
- 人生不如意，十事常六七。
- 身今况迟暮，长算屈短日。
- 纵成此段奇，发白何由漆。
- 且学商山翁，弯跧蛰霜橘。

## 拼音
- jie2 lu2 zhan4 cheng2 shi4 ， chu1 qi3 bu3 yun2 ji2 。
- ye4 yi1 bing4 zhi4 pao2 ， er4 shi4 bian4 shuai1 ji2 。
- cheng2 chu2 xu2 zi4 xiao4 ， fan1 jue2 ci3 ji4 shi1 。
- jing1 nian2 bu2 jian4 shan1 ， wu2 yi4 chu4 an4 shi4 。
- ping2 sheng1 gu4 yan1 xia2 ， sui4 wan3 cheng2 su2 wu4 。
- an1 de2 bai3 chi3 lou2 ， wu1 shang4 gao1 tu1 wu4 。
- lie4 xiu4 yong1 qing1 lai2 ， shuang3 qi4 zhu4 zhan4 bi4 。
- chang2 shi4 yu3 jiang4 mou2 ， gong1 fei4 wei4 mao2 chu1 。
- feng4 yu2 qiang2 nu3 mo4 ， jia1 shi4 kong1 nang2 se4 。
- jing1 ying2 shi2 nian2 yu2 ， gao1 xing4 jing4 xiao1 se4 。
- ren2 sheng1 bu4 ru2 yi4 ， shi2 shi4 chang2 liu4 qi1 。
- shen1 jin1 kuang4 chi2 mu4 ， chang2 suan4 qu1 duan3 ri4 。
- zong4 cheng2 ci3 duan4 qi2 ， fa1 bai2 he2 you2 qi1 。
- qie3 xue2 shang1 shan1 weng1 ， wan1 quan2 zhe2 shuang1 ju2 。

## 注释

## 译文

## 赏析
