---
id: fan-cheng-da-ci-wen-bo-yong-lin-gong-zheng-liu-qing-chong-chang-he-yun
title: 次温伯用林公正刘庆充倡和韵
titlePinyin: ci4 wen1 bo2 yong4 lin2 gong1 zheng4 liu2 qing4 chong1 chang4 he2 yun4
titleSlug: ci-wen-bo-yong-lin-gong-zheng-liu-qing-chong-chang-he-yun
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前山后山梅子雨，屯云日夜相吞吐。
- 长林绝壑望不到，时有樵归说逢虎。
- 奔溪朝来忽怒涨，夹岸柳梢余尺许。
- 屋头未放浓岚散，苦忆清风泛琼宇。
- 客行落此乱山中，但欲寻人诉羁旅。
- 比邻邂逅得清士，眉宇津津佳笑语。
- 杯行起舞出新句，我气已衰聊复鼓。
- 明年与君杭太湖，扁舟踏浪不踏土。
- 沉沉玉柱閟仙扃，矫矫虹梁浮水府。
- 目力无穷天不尽，却笑向来谁缚汝。

## 拼音
- qian2 shan1 hou4 shan1 mei2 zi3 yu3 ， tun2 yun2 ri4 ye4 xiang1 tun1 tu3 。
- chang2 lin2 jue2 he4 wang4 bu2 dao4 ， shi2 you3 qiao2 gui1 shuo1 feng2 hu3 。
- ben1 xi1 chao2 lai2 hu1 nu4 zhang3 ， jia2 an4 liu3 shao1 yu2 chi3 xu3 。
- wu1 tou2 wei4 fang4 nong2 lan2 san4 ， ku3 yi4 qing1 feng1 fan4 qiong2 yu3 。
- ke4 xing2 luo4 ci3 luan4 shan1 zhong1 ， dan4 yu4 xun2 ren2 su4 ji1 lü3 。
- bi3 lin2 xie4 hou4 de2 qing1 shi4 ， mei2 yu3 jin1 jin1 jia1 xiao4 yu3 。
- bei1 xing2 qi3 wu3 chu1 xin1 ju4 ， wo3 qi4 yi3 shuai1 liao2 fu4 gu3 。
- ming2 nian2 yu3 jun1 hang2 tai4 hu2 ， pian1 zhou1 ta4 lang4 bu2 ta4 tu3 。
- chen2 chen2 yu4 zhu4 bi4 xian1 jiong1 ， jiao3 jiao3 hong2 liang2 fu2 shui3 fu3 。
- mu4 li4 wu2 qiong2 tian1 bu2 jin4 ， que4 xiao4 xiang4 lai2 shui2 fu4 ru3 。

## 注释

## 译文

## 赏析
