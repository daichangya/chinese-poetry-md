---
id: fan-cheng-da-chang-men-chu-fan-er-shi-si-yun
title: 阊门初泛二十四韵
titlePinyin: chang1 men2 chu1 fan4 er4 shi2 si4 yun4
titleSlug: chang-men-chu-fan-er-shi-si-yun
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 好在驰烟路，平生载酒行。
- 摧藏身久病，契阔岁频更。
- 昨夜灯花绕，今朝稻把晴。
- 出门新梦境，触目旧诗情。
- 水远推篷眩，天宽倚柁惊。
- 转湾添𫄴挽，罨岸并篙撑。
- 舫后装儿女，舻前酌弟兄。
- 醅香新曲嫩，茗味小春轻。
- 红皱分霜果，黄蔫撚夕英。
- 缬林疎露屋，朱阁静临城。
- 桃坞论今昔，枫桥管送迎。
- 山腰樵担动，木末酒旗明。
- 竟日窑烟直，中流塔影横。
- 数帆残照满，一笛暮江平。
- 晒网枫边桁，牵罾柳际棚。
- 岫云萦石住，田水穴堤鸣。
- 过渡牛归速，穿篱犬吠狞。
- 鱼寒犹作阵，鴈远更闻声。
- 急橹潮痕出，疎钟暝色生。
- 邻翁欣问讯，逋客愧寒盟。
- 一昨成归卧，于今负耦耕。
- 生涯都塌飒，心曲漫峥嵘。
- 猿鹤休多怨，菰莼尚可羹。
- 药囊吾厌苦，扶惫且班荆。

## 拼音
- hao3 zai4 chi2 yan1 lu4 ， ping2 sheng1 zai3 jiu3 xing2 。
- cui1 cang2 shen1 jiu3 bing4 ， qi4 kuo4 sui4 pin2 geng4 。
- zuo2 ye4 deng1 hua1 rao4 ， jin1 chao2 dao4 ba3 qing2 。
- chu1 men2 xin1 meng4 jing4 ， chu4 mu4 jiu4 shi1 qing2 。
- shui3 yuan3 tui1 peng2 xuan4 ， tian1 kuan1 yi3 tuo2 jing1 。
- zhuan3 wan1 tian1 𫄴 wan3 ， yan3 an4 bing4 gao1 cheng1 。
- fang3 hou4 zhuang1 er2 nü3 ， lu2 qian2 zhuo2 di4 xiong0 。
- pei1 xiang1 xin1 qu3 nen4 ， ming2 wei4 xiao3 chun1 qing1 。
- hong2 zhou4 fen1 shuang1 guo3 ， huang2 nian1 nian3 xi1 ying1 。
- xie2 lin2 shu1 lu4 wu1 ， zhu1 ge2 jing4 lin2 cheng2 。
- tao2 wu4 lun4 jin1 xi1 ， feng1 qiao2 guan3 song4 ying2 。
- shan1 yao1 qiao2 dan1 dong4 ， mu4 mo4 jiu3 qi2 ming2 。
- jing4 ri4 yao2 yan1 zhi2 ， zhong1 liu2 ta3 ying3 heng2 。
- shu4 fan1 can2 zhao4 man3 ， yi4 di2 mu4 jiang1 ping2 。
- shai4 wang3 feng1 bian1 heng2 ， qian1 zeng1 liu3 ji4 peng2 。
- xiu4 yun2 ying2 shi2 zhu4 ， tian2 shui3 xue2 di1 ming2 。
- guo4 du4 niu2 gui1 su4 ， chuan1 li2 quan3 fei4 ning2 。
- yu2 han2 you2 zuo4 zhen4 ， yan4 yuan3 geng4 wen2 sheng1 。
- ji2 lu3 chao2 hen2 chu1 ， shu1 zhong1 ming2 se4 sheng1 。
- lin2 weng1 xin1 wen4 xun4 ， bu1 ke4 kui4 han2 meng2 。
- yi4 zuo2 cheng2 gui1 wo4 ， yu2 jin1 fu4 ou3 geng1 。
- sheng1 ya2 dou1 ta1 sa4 ， xin1 qu3 man4 zheng1 rong2 。
- yuan2 he4 xiu1 duo1 yuan4 ， gu1 chun2 shang4 ke3 geng1 。
- yao4 nang2 wu2 yan4 ku3 ， fu2 bei4 qie3 ban1 jing1 。

## 注释

## 译文

## 赏析
