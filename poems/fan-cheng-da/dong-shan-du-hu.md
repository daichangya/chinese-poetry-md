---
id: fan-cheng-da-dong-shan-du-hu
title: 东山渡湖
titlePinyin: dong1 shan1 du4 hu2
titleSlug: dong-shan-du-hu
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渡船帆饱如张弓，倏忽世界寒浺瀜。
- 堪舆无垠日夜泛，浩浩元气蓬蓬风。
- 湖光日色不可辨，但见水精火齐合集成虚空。
- 波臣川后敬爱客，约束秘怪驱鱼龙。
- 大千总作大圆镜，光中飞度迷西东。
- 苍茫一身无四壁，八方上下惟孤篷。
- 毛仙出迎笑相问，何乃自苦荒寒中。
- 吾生盖头乏片瓦，到处漂摇称寓公。
- 犹嫌尘土碍人眼，兹游胜绝余难同。
- 九衢车马恍昨梦，付与一笑随飞鸿。

## 拼音
- du4 chuan2 fan1 bao3 ru2 zhang1 gong1 ， shu1 hu1 shi4 jie4 han2 chong1 rong2 。
- kan1 yu2 wu2 yin2 ri4 ye4 fan4 ， hao4 hao4 yuan2 qi4 peng2 peng2 feng1 。
- hu2 guang1 ri4 se4 bu4 ke3 bian4 ， dan4 jian4 shui3 jing1 huo3 qi2 he2 ji2 cheng2 xu1 kong1 。
- bo1 chen2 chuan1 hou4 jing4 ai4 ke4 ， yue1 shu4 mi4 guai4 qu1 yu2 long2 。
- da4 qian1 zong3 zuo4 da4 yuan2 jing4 ， guang1 zhong1 fei1 du4 mi2 xi1 dong1 。
- cang1 mang2 yi4 shen1 wu2 si4 bi4 ， ba1 fang1 shang4 xia4 wei2 gu1 peng2 。
- mao2 xian1 chu1 ying2 xiao4 xiang1 wen4 ， he2 nai3 zi4 ku3 huang1 han2 zhong1 。
- wu2 sheng1 gai4 tou0 fa2 pian4 wa3 ， dao4 chu4 piao1 yao2 cheng1 yu4 gong1 。
- you2 xian2 chen2 tu3 ai4 ren2 yan3 ， zi1 you2 sheng4 jue2 yu2 nan2 tong2 。
- jiu3 qu2 che1 ma3 huang3 zuo2 meng4 ， fu4 yu3 yi2 xiao4 sui2 fei1 hong2 。

## 注释

## 译文

## 赏析
