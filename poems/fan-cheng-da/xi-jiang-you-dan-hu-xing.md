---
id: fan-cheng-da-xi-jiang-you-dan-hu-xing
title: 西江有单鹄行
titlePinyin: xi1 jiang1 you3 dan1 hu2 xing2
titleSlug: xi-jiang-you-dan-hu-xing
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西江有单鹄，托身万里云。
- 猥为稻粱谋，堕此鸥鹭群。
- 朝游枫叶杪，暮宿芦花根。
- 怀安浦溆暖，忘记云海宽。
- 忽有孤征鸿，惊飞落江滨。
- 眼明见黄鹄，邂逅倾情真。
- 羽毛虽不同，意气颇相亲。
- 言鹄有六翮，何不高飞翾。
- 水鸟不足群，朝暮徒嘲喧。
- 相将乘风去，一上盘秋旻。
- 渴饮颢露滋，饥吸晴霞暾。
- 方知翅翎俊，可以凌埃尘。
- 东风昨解冻，春光暖如薰。
- 阳鸟当北乡，行止倏已分。
- 傥欲相逐去，关山隔吴秦。
- 两鸟竟分飞，鸣声动行人。
- 岂不有岁晚，鸿当复来宾。
- 但愁山海阔，岐路多纠纷。
- 复来失故道，那得相知闻。
- 鸿归有俦侣，鹄住长悲辛。

## 拼音
- xi1 jiang1 you3 dan1 hu2 ， tuo1 shen1 wan4 li3 yun2 。
- wei3 wei4 dao4 liang2 mou2 ， duo4 ci3 ou1 lu4 qun2 。
- chao2 you2 feng1 ye4 miao3 ， mu4 su4 lu2 hua1 gen1 。
- huai2 an1 pu3 xu4 nuan3 ， wang4 ji4 yun2 hai3 kuan1 。
- hu1 you3 gu1 zheng1 hong2 ， jing1 fei1 luo4 jiang1 bin1 。
- yan3 ming2 jian4 huang2 hu2 ， xie4 hou4 qing1 qing2 zhen1 。
- yu3 mao2 sui1 bu4 tong2 ， yi4 qi4 po1 xiang1 qin1 。
- yan2 hu2 you3 liu4 he2 ， he2 bu4 gao1 fei1 xuan1 。
- shui3 niao3 bu4 zu2 qun2 ， chao2 mu4 tu2 chao2 xuan1 。
- xiang1 jiang1 cheng2 feng1 qu4 ， yi2 shang4 pan2 qiu1 min2 。
- ke3 yin3 hao4 lu4 zi1 ， ji1 xi1 qing2 xia2 tun1 。
- fang1 zhi1 chi4 ling2 jun4 ， ke3 yi3 ling2 ai1 chen2 。
- dong1 feng1 zuo2 jie3 dong4 ， chun1 guang1 nuan3 ru2 xun1 。
- yang2 niao3 dang1 bei3 xiang1 ， xing2 zhi3 shu1 yi3 fen1 。
- tang3 yu4 xiang1 zhu2 qu4 ， guan1 shan1 ge2 wu2 qin2 。
- liang3 niao3 jing4 fen1 fei1 ， ming2 sheng1 dong4 xing2 ren2 。
- qi3 bu4 you3 sui4 wan3 ， hong2 dang1 fu4 lai2 bin1 。
- dan4 chou2 shan1 hai3 kuo4 ， qi2 lu4 duo1 jiu1 fen1 。
- fu4 lai2 shi1 gu4 dao4 ， na4 de2 xiang1 zhi1 wen2 。
- hong2 gui1 you3 chou2 lü3 ， hu2 zhu4 chang2 bei1 xin1 。

## 注释

## 译文

## 赏析
