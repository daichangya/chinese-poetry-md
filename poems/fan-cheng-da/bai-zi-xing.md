---
id: fan-cheng-da-bai-zi-xing
title: 白髭行
titlePinyin: bai2 zi1 xing2
titleSlug: bai-zi-xing
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四十逾四髭始黄，手持汉节临大荒。
- 舆疾归来皮骨在，两鬓尚作青丝光。
- 俛仰行年四十九，万里南驰复西走。
- 斑斑颔下点吴霜，犹可芟夷诳宾友。
- 屈指如今又十年，两年惫卧秋风前。
- 人生血气能几许，不待览镜知皤然。
- 长安后辈轻前辈，百方染药千金卖。
- 烦撋包裹夜不眠，无奈露头出光怪。
- 病翁高卧门长扃，垂雪毵毵骨更清。
- 儿童不作居士唤，唤作堂中老寿星。

## 拼音
- si4 shi2 yu2 si4 zi1 shi3 huang2 ， shou3 chi2 han4 jie2 lin2 da4 huang1 。
- yu2 ji2 gui1 lai2 pi2 gu3 zai4 ， liang3 bin4 shang4 zuo4 qing1 si1 guang1 。
- fu3 yang3 xing2 nian2 si4 shi2 jiu3 ， wan4 li3 nan2 chi2 fu4 xi1 zou3 。
- ban1 ban1 han4 xia4 dian3 wu2 shuang1 ， you2 ke3 shan1 yi2 kuang2 bin1 you3 。
- qu1 zhi3 ru2 jin1 you4 shi2 nian2 ， liang3 nian2 bei4 wo4 qiu1 feng1 qian2 。
- ren2 sheng1 xue4 qi4 neng2 ji3 xu3 ， bu2 dai4 lan3 jing4 zhi1 po2 ran2 。
- chang2 an1 hou4 bei4 qing1 qian2 bei4 ， bai3 fang1 ran3 yao4 qian1 jin1 mai4 。
- fan2 ruan2 bao1 guo3 ye4 bu4 mian2 ， wu2 nai4 lu4 tou2 chu1 guang1 guai4 。
- bing4 weng1 gao1 wo4 men2 chang2 jiong1 ， chui2 xue3 san1 san1 gu3 geng4 qing1 。
- er2 tong2 bu2 zuo4 ju1 shi4 huan4 ， huan4 zuo4 tang2 zhong1 lao3 shou4 xing1 。

## 注释

## 译文

## 赏析
