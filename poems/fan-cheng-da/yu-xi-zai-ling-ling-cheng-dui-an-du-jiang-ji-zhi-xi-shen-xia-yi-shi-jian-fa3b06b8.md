---
id: fan-cheng-da-yu-xi-zai-ling-ling-cheng-dui-an-du-jiang-ji-zhi-xi-shen-xia-yi-shi-jian-fa3b06b8
title: 愚溪在零陵城对岸渡江即至溪甚狭一石涧耳盖众山之水流出湘中
titlePinyin: yu2 xi1 zai4 ling2 ling2 cheng2 dui4 an4 du4 jiang1 ji2 zhi4 xi1 shen4 xia2 yi4 shi2 jian4 er3 gai4 zhong4 shan1 zhi1 shui3 liu2 chu1 xiang1 zhong1
titleSlug: yu-xi-zai-ling-ling-cheng-dui-an-du-jiang-ji-zhi-xi-shen-xia-yi-shi-jian-fa3b06b8
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一水弯环罗带阔，千古零陵擅风月。
- 取名如许安得愚，因病成妍却奇绝。
- 至今镜浄不可唾，犹恐先生遗翰墨。
- 泽及溪流不庇身，付与后来商巧拙。
- 我欲扁舟穷石涧，春涨未生寒濑咽。
- 纷红骇绿四山空，惟有风篁韵骚屑。
- 清溪东去客西征，钴𬭁潭边聊驻节。
- 何时随汝下潇湘，归路三千橹伊轧。

## 拼音
- yi4 shui3 wan1 huan2 luo2 dai4 kuo4 ， qian1 gu3 ling2 ling2 shan4 feng1 yue4 。
- qu3 ming2 ru2 xu3 an1 de2 yu2 ， yin1 bing4 cheng2 yan2 que4 qi2 jue2 。
- zhi4 jin1 jing4 jing4 bu4 ke3 tuo4 ， you2 kong3 xian1 sheng1 yi2 han4 mo4 。
- ze2 ji2 xi1 liu2 bu2 bi4 shen1 ， fu4 yu3 hou4 lai2 shang1 qiao3 zhuo1 。
- wo3 yu4 pian1 zhou1 qiong2 shi2 jian4 ， chun1 zhang3 wei4 sheng1 han2 lai4 yan4 。
- fen1 hong2 hai4 lü4 si4 shan1 kong1 ， wei2 you3 feng1 huang2 yun4 sao1 xie4 。
- qing1 xi1 dong1 qu4 ke4 xi1 zheng1 ， gu3 mu3 tan2 bian1 liao2 zhu4 jie2 。
- he2 shi2 sui2 ru3 xia4 xiao1 xiang1 ， gui1 lu4 san1 qian1 lu3 yi1 ya4 。

## 注释

## 译文

## 赏析
