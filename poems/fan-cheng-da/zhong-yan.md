---
id: fan-cheng-da-zhong-yan
title: 中岩
titlePinyin: zhong1 yan2
titleSlug: zhong-yan
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赤岩倚竛竮，翠逻森戌削。
- 岑蔚岚气重，稀间暑光薄。
- 聊寻大士处，往扣洞门钥。
- 双撑紫玉关，中矗翠云幄。
- 应供华藏海，归坐宝楼阁。
- 无法可示人，但见雨花落。
- 不知龙湫胜，何似鱼潭乐。
- 夜深山四来，人静天一握。
- 惊看松桂白，月影到林壑。
- 门前六月江，世界尘漠漠。
- 宝瓶有甘露，一滴洗烦浊。
- 扪天援斗杓，请为诸君酌。

## 拼音
- chi4 yan2 yi3 ling2 ping2 ， cui4 luo2 sen1 xu1 xiao1 。
- cen2 wei4 lan2 qi4 zhong4 ， xi1 jian1 shu3 guang1 bao2 。
- liao2 xun2 da4 shi4 chu4 ， wang3 kou4 dong4 men2 yao4 。
- shuang1 cheng1 zi3 yu4 guan1 ， zhong1 chu4 cui4 yun2 wo4 。
- ying4 gong4 hua2 cang2 hai3 ， gui1 zuo4 bao3 lou2 ge2 。
- wu2 fa3 ke3 shi4 ren2 ， dan4 jian4 yu3 hua1 luo4 。
- bu4 zhi1 long2 qiu1 sheng4 ， he2 si4 yu2 tan2 le4 。
- ye4 shen1 shan1 si4 lai2 ， ren2 jing4 tian1 yi2 wo4 。
- jing1 kan4 song1 gui4 bai2 ， yue4 ying3 dao4 lin2 he4 。
- men2 qian2 liu4 yue4 jiang1 ， shi4 jie4 chen2 mo4 mo4 。
- bao3 ping2 you3 gan1 lu4 ， yi4 di1 xi3 fan2 zhuo2 。
- men2 tian1 yuan2 dou4 shao2 ， qing3 wei4 zhu1 jun1 zhuo2 。

## 注释

## 译文

## 赏析
