---
id: fan-cheng-da-chang-an-zha
title: 长安闸
titlePinyin: chang2 an1 zha2
titleSlug: chang-an-zha
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 斗门贮浄练，悬板淙惊雷。
- 黄沙古岸转，白屋飞檐开。
- 是间袤丈许，舳舻蔽川来。
- 千车拥孤隧，万马盘一坏。
- 篙尾乱若雨，樯竿束如堆。
- 摧摧势排轧，汹汹声喧豗。
- 偪仄复偪仄，谁肯少徘徊。
- 传呼津吏至，弊盖凌高埃。
- 嗫嚅议讥征，叫怒不可裁。
- 吾观舟中子，一一皆可哀。
- 大为声利驱，小者饥寒催。
- 古今共来往，所得随飞灰。
- 我乃畸于人，胡为乎来哉。

## 拼音
- dou4 men2 zhu4 jing4 lian4 ， xuan2 ban3 cong2 jing1 lei2 。
- huang2 sha1 gu3 an4 zhuan3 ， bai2 wu1 fei1 yan2 kai1 。
- shi4 jian1 mao4 zhang4 xu3 ， zhu2 lu2 bi4 chuan1 lai2 。
- qian1 che1 yong1 gu1 sui4 ， wan4 ma3 pan2 yi2 huai4 。
- gao1 wei3 luan4 ruo4 yu3 ， qiang2 gan1 shu4 ru2 dui1 。
- cui1 cui1 shi4 pai2 ya4 ， xiong1 xiong1 sheng1 xuan1 hui1 。
- bi1 ze4 fu4 bi1 ze4 ， shui2 ken3 shao3 pai2 huai2 。
- chuan2 hu1 jin1 li4 zhi4 ， bi4 gai4 ling2 gao1 ai1 。
- nie4 ru2 yi4 ji1 zheng1 ， jiao4 nu4 bu4 ke3 cai2 。
- wu2 guan1 zhou1 zhong1 zi3 ， yi1 yi1 jie1 ke3 ai1 。
- da4 wei4 sheng1 li4 qu1 ， xiao3 zhe3 ji1 han2 cui1 。
- gu3 jin1 gong4 lai2 wang3 ， suo3 de2 sui2 fei1 hui1 。
- wo3 nai3 ji1 yu2 ren2 ， hu2 wei4 hu1 lai2 zai1 。

## 注释

## 译文

## 赏析
