---
id: fan-cheng-da-qian-dao-gui-si-la-hou-er-ri-gui-lin-da-xue-chi-yu-jun-ren-yun-qian-ci-w-2de810a3
title: 乾道癸巳腊后二日桂林大雪尺余郡人云前此未省见也郭季勇机宜赋古风为贺次其韵
titlePinyin: qian2 dao4 gui3 si4 la4 hou4 er4 ri4 gui4 lin2 da4 xue3 chi3 yu2 jun4 ren2 yun2 qian2 ci3 wei4 sheng3 jian4 ye3 guo1 ji4 yong3 ji1 yi2 fu4 gu3 feng1 wei4 he4 ci4 qi2 yun4
titleSlug: qian-dao-gui-si-la-hou-er-ri-gui-lin-da-xue-chi-yu-jun-ren-yun-qian-ci-w-2de810a3
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔北征秋遇雪，穹庐苦寒不堪说。
- 飞花如席暗燕然，把酒悲歌度佳节。
- 胡儿馆客类西河，𫔎户不容浮蚁泄。
- 当时已分餐毡莩，宁复梦游炎岭热。
- 忽逐梅花行万里，又与故山轻话别。
- 天公恐我愁瘴雾，十日号风吹石裂。
- 同云乃肯度严关，一夜玉峰高嶻嵲。
- 老榕蓊密最先缟，穉竹枵虚时一折。
- 须知桂海接蓬瀛，满目三山白银阙。
- 不管楼高翠袖单，但嫌酒浅金杯凸。
- 东郭先生履虽敝，诗情却鬭冰壶洁。
- 归撚冻髭搜好句，山馆青灯对明灭。
- 为怜叶气到黄茅，何止森森松柏悦。
- 丰年作守会饱暖，羁宦思归自愁绝。
- 岂无菊径乐琴书，亦有秫田供曲糵。
- 东冈雪后一犁春，谁在陂头忆调燮。

## 拼音
- yi4 xi1 bei3 zheng1 qiu1 yu4 xue3 ， qiong2 lu2 ku3 han2 bu4 kan1 shuo1 。
- fei1 hua1 ru2 xi2 an4 yan4 ran2 ， ba3 jiu3 bei1 ge1 du4 jia1 jie2 。
- hu2 er2 guan3 ke4 lei4 xi1 he2 ， jue2 hu4 bu4 rong2 fu2 yi3 xie4 。
- dang1 shi2 yi3 fen1 can1 zhan1 piao3 ， ning2 fu4 meng4 you2 yan2 ling3 re4 。
- hu1 zhu2 mei2 hua1 xing2 wan4 li3 ， you4 yu3 gu4 shan1 qing1 hua4 bie2 。
- tian1 gong1 kong3 wo3 chou2 zhang4 wu4 ， shi2 ri4 hao4 feng1 chui1 shi2 lie4 。
- tong2 yun2 nai3 ken3 du4 yan2 guan1 ， yi2 ye4 yu4 feng1 gao1 jie2 nie4 。
- lao3 rong2 weng3 mi4 zui4 xian1 gao3 ， zhi4 zhu2 xiao1 xu1 shi2 yi4 zhe2 。
- xu1 zhi1 gui4 hai3 jie1 peng2 ying2 ， man3 mu4 san1 shan1 bai2 yin2 que1 。
- bu4 guan3 lou2 gao1 cui4 xiu4 dan1 ， dan4 xian2 jiu3 qian3 jin1 bei1 tu1 。
- dong1 guo1 xian1 sheng1 lü3 sui1 bi4 ， shi1 qing2 que4 dou4 bing1 hu2 jie2 。
- gui1 nian3 dong4 zi1 sou1 hao3 ju4 ， shan1 guan3 qing1 deng1 dui4 ming2 mie4 。
- wei4 lian2 ye4 qi4 dao4 huang2 mao2 ， he2 zhi3 sen1 sen1 song1 bai3 yue4 。
- feng1 nian2 zuo4 shou3 hui4 bao3 nuan3 ， ji1 huan4 si1 gui1 zi4 chou2 jue2 。
- qi3 wu2 ju2 jing4 le4 qin2 shu1 ， yi4 you3 shu2 tian2 gong4 qu3 nie4 。
- dong1 gang1 xue3 hou4 yi4 li2 chun1 ， shui2 zai4 bei1 tou2 yi4 tiao2 xie4 。

## 注释

## 译文

## 赏析
