---
id: fan-cheng-da-chong-you-nan-yue
title: 重游南岳
titlePinyin: chong2 you2 nan2 yue4
titleSlug: chong-you-nan-yue
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舍舟得马如驭气，步入青松三十里。
- 我从蛮岭瘴烟来，不怕雨云埋岳趾。
- 忆昔南征款庙庭，往来无恙神所祉。
- 当时已有归田愿，帝临此心如白水。
- 煌煌南正馆于东，手握八觚温玉玺。
- 骏奔灊霍左右辅，好生不杀扶炎纪。
- 崇禋竣事晓坛空，跻攀小试青鞋底。
- 不知云磴几千丈，但见漫山白龙尾。
- 石头招我上南台，瑞应阑干天半倚。
- 福严钟声过桥来，仿佛三生如梦里。
- 堂中尊者已先去，苔锁岩扉何日启。
- 竹嫌硗确老逾瘦，松畏高寒蟠不起。
- 癯儒尚病怕深登，幽讨未穷行且止。
- 我评七十二高峰，鬰律穹窿少观美。
- 俨然可瞻不可玩，往往雄尊如负扆。
- 乃知岳镇盖深厚，不与他山争秀伟。
- 区区献状眩儿童，乳洞淡岩真戏耳。

## 拼音
- she4 zhou1 de2 ma3 ru2 yu4 qi4 ， bu4 ru4 qing1 song1 san1 shi2 li3 。
- wo3 cong2 man2 ling3 zhang4 yan1 lai2 ， bu2 pa4 yu3 yun2 mai2 yue4 zhi3 。
- yi4 xi1 nan2 zheng1 kuan3 miao4 ting2 ， wang3 lai2 wu2 yang4 shen2 suo3 zhi3 。
- dang1 shi2 yi3 you3 gui1 tian2 yuan4 ， di4 lin2 ci3 xin1 ru2 bai2 shui3 。
- huang2 huang2 nan2 zheng4 guan3 yu2 dong1 ， shou3 wo4 ba1 gu1 wen1 yu4 xi3 。
- jun4 ben1 qian2 huo4 zuo3 you4 fu3 ， hao3 sheng1 bu4 sha1 fu2 yan2 ji4 。
- chong2 yin1 jun4 shi4 xiao3 tan2 kong1 ， ji1 pan1 xiao3 shi4 qing1 xie2 di3 。
- bu4 zhi1 yun2 deng4 ji3 qian1 zhang4 ， dan4 jian4 man4 shan1 bai2 long2 wei3 。
- shi2 tou0 zhao1 wo3 shang4 nan2 tai2 ， rui4 ying4 lan2 gan1 tian1 ban4 yi3 。
- fu2 yan2 zhong1 sheng1 guo4 qiao2 lai2 ， fang3 fu2 san1 sheng1 ru2 meng4 li3 。
- tang2 zhong1 zun1 zhe3 yi3 xian1 qu4 ， tai2 suo3 yan2 fei1 he2 ri4 qi3 。
- zhu2 xian2 qiao1 que4 lao3 yu2 shou4 ， song1 wei4 gao1 han2 pan2 bu4 qi3 。
- qu2 ru2 shang4 bing4 pa4 shen1 deng1 ， you1 tao3 wei4 qiong2 xing2 qie3 zhi3 。
- wo3 ping2 qi1 shi2 er4 gao1 feng1 ， yu4 lü4 qiong2 long2 shao3 guan1 mei3 。
- yan3 ran2 ke3 zhan1 bu4 ke3 wan2 ， wang3 wang3 xiong2 zun1 ru2 fu4 yi3 。
- nai3 zhi1 yue4 zhen4 gai4 shen1 hou4 ， bu4 yu3 ta1 shan1 zheng1 xiu4 wei3 。
- qu1 qu1 xian4 zhuang4 xuan4 er2 tong2 ， ru3 dong4 dan4 yan2 zhen1 xi4 er3 。

## 注释

## 译文

## 赏析
