---
id: fan-cheng-da-ma-xian-dui
title: 麻线堆
titlePinyin: ma2 xian4 dui1
titleSlug: ma-xian-dui
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云木荡胸起，鬰峩一峰危。
- 上有路千折，𦈐缕如萦丝。
- 是为麻线堆，厥险天下稀。
- 偪仄容半足，颠坠宁复稽。
- 腾猱尚愁苦，游子将安之。
- 浮屠德宝者，悲智绪等慈。
- 随山刊古木，寻壑得长矶。
- 舆梁捷飞度，布石绵阶梯。
- 自从新路改，重趼无赍咨。
- 县有孙少府，琬琰劖文词。
- 勿云此事小，惟有行人知。
- 况观峡山路，由来欠平治。
- 官吏既弗迹，谁肯深长思。
- 天险固自若，当令略成蹊。
- 土工运畚锸，石工操凿椎。
- 烈火败硗确，筑沙填隙巇。
- 多用百夫力，远无五旬期。
- 但冀米盐给，不烦金币支。
- 非客敢窃议，道傍询旄倪。
- 身虽雪山戍，亦愿助毫厘。
- 工费嗟小哉，政须贤有司。
- 东有管夷陵，西有叶秭归。
- 上维沈隠侯，夔台今吏师。
- 下维熊绎孙，长材佐州麾。
- 岂吾金闺彦，不如林下缁。
- 悬知议克合，了此一段奇。
- 舟檝避潢潦，置邮疾飞驰。
- 憧憧吴蜀客，来往当无时。
- 仍磨钻天石，大书四贤诗。
- 不佞愿秉笔，远寄峡口碑。

## 拼音
- yun2 mu4 dang4 xiong1 qi3 ， yu4 e2 yi4 feng1 wei1 。
- shang4 you3 lu4 qian1 zhe2 ， 𦈐 lü3 ru2 ying2 si1 。
- shi4 wei4 ma2 xian4 dui1 ， jue2 xian3 tian1 xia4 xi1 。
- bi1 ze4 rong2 ban4 zu2 ， dian1 zhui4 ning2 fu4 ji1 。
- teng2 nao2 shang4 chou2 ku3 ， you2 zi3 jiang1 an1 zhi1 。
- fu2 tu2 de2 bao3 zhe3 ， bei1 zhi4 xu4 deng3 ci2 。
- sui2 shan1 kan1 gu3 mu4 ， xun2 he4 de2 chang2 ji1 。
- yu2 liang2 jie2 fei1 du4 ， bu4 shi2 mian2 jie1 ti1 。
- zi4 cong2 xin1 lu4 gai3 ， zhong4 jian3 wu2 ji1 zi1 。
- xian4 you3 sun1 shao4 fu3 ， wan3 yan3 chan2 wen2 ci2 。
- wu4 yun2 ci3 shi4 xiao3 ， wei2 you3 xing2 ren2 zhi1 。
- kuang4 guan1 xia2 shan1 lu4 ， you2 lai2 qian4 ping2 zhi4 。
- guan1 li4 ji4 fu2 ji4 ， shui2 ken3 shen1 chang2 si1 。
- tian1 xian3 gu4 zi4 ruo4 ， dang1 ling4 lüe4 cheng2 qi1 。
- tu3 gong1 yun4 ben3 cha1 ， shi2 gong1 cao1 zao2 zhui1 。
- lie4 huo3 bai4 qiao1 que4 ， zhu4 sha1 tian2 xi4 xi1 。
- duo1 yong4 bai3 fu1 li4 ， yuan3 wu2 wu3 xun2 qi1 。
- dan4 ji4 mi3 yan2 gei3 ， bu4 fan2 jin1 bi4 zhi1 。
- fei1 ke4 gan3 qie4 yi4 ， dao4 bang4 xun2 mao2 ni2 。
- shen1 sui1 xue3 shan1 shu4 ， yi4 yuan4 zhu4 hao2 li2 。
- gong1 fei4 jie1 xiao3 zai1 ， zheng4 xu1 xian2 you3 si1 。
- dong1 you3 guan3 yi2 ling2 ， xi1 you3 ye4 zi3 gui1 。
- shang4 wei2 shen3 yin3 hou2 ， kui2 tai2 jin1 li4 shi1 。
- xia4 wei2 xiong2 yi4 sun1 ， chang2 cai2 zuo3 zhou1 hui1 。
- qi3 wu2 jin1 gui1 yan4 ， bu4 ru2 lin2 xia4 zi1 。
- xuan2 zhi1 yi4 ke4 he2 ， liao3 ci3 yi2 duan4 qi2 。
- zhou1 ji2 bi4 huang2 liao2 ， zhi4 you2 ji2 fei1 chi2 。
- chong1 chong1 wu2 shu3 ke4 ， lai2 wang3 dang1 wu2 shi2 。
- reng2 mo2 zuan4 tian1 shi2 ， da4 shu1 si4 xian2 shi1 。
- bu2 ning4 yuan4 bing3 bi3 ， yuan3 ji4 xia2 kou3 bei1 。

## 注释

## 译文

## 赏析
