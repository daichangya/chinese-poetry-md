---
id: fan-cheng-da-zao-qing-fa-guang-an-jun-wan-su-ping-chi-cun-zhuang
title: 蚤晴发广安军晚宿萍池村庄
titlePinyin: zao3 qing2 fa1 guang3 an1 jun1 wan3 su4 ping2 chi2 cun1 zhuang1
titleSlug: zao-qing-fa-guang-an-jun-wan-su-ping-chi-cun-zhuang
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜雨洗烦蒸，晓风荐清穆。
- 云头𬯎铁山，日脚迸金瀑。
- 暑涂一日凉，远客万事足。
- 羁人正奔波，观者何陆续。
- 翠盖立严粧，青裙行跣足。
- 俗陋介南徼，物华入东蜀。
- 竹萌苦已青，荔子酸犹绿。
- 修芦密成篱，直柏森似纛。
- 泥干马蹄松，路坦亭堠速。
- 暮投何人庄，窗户暗修竹。

## 拼音
- ye4 yu3 xi3 fan2 zheng1 ， xiao3 feng1 jian4 qing1 mu4 。
- yun2 tou2 tui2 tie3 shan1 ， ri4 jiao3 beng4 jin1 pu4 。
- shu3 tu2 yi2 ri4 liang2 ， yuan3 ke4 wan4 shi4 zu2 。
- ji1 ren2 zheng4 ben1 bo1 ， guan1 zhe3 he2 lu4 xu4 。
- cui4 gai4 li4 yan2 zhuang1 ， qing1 qun2 xing2 xian3 zu2 。
- su2 lou4 jie4 nan2 jiao3 ， wu4 hua2 ru4 dong1 shu3 。
- zhu2 meng2 ku3 yi3 qing1 ， li4 zi3 suan1 you2 lü4 。
- xiu1 lu2 mi4 cheng2 li2 ， zhi2 bai3 sen1 si4 dao4 。
- ni2 gan1 ma3 ti2 song1 ， lu4 tan3 ting2 hou4 su4 。
- mu4 tou2 he2 ren2 zhuang1 ， chuang1 hu4 an4 xiu1 zhu2 。

## 注释

## 译文

## 赏析
