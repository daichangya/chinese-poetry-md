---
id: fan-cheng-da-hu-zong-wei-ba-guan-gai-zhi-ju-jiang-bu-ji-ge-wang-ye-jin-ling-dan-yang--51374bed
title: 胡宗伟罢官改秩举将不及格往谒金陵丹阳诸使者遂朝行在颇有倦游之叹作诗送之
titlePinyin: hu2 zong1 wei3 ba4 guan1 gai3 zhi4 ju3 jiang1 bu4 ji2 ge2 wang3 ye4 jin1 ling2 dan1 yang2 zhu1 shi3 zhe3 sui4 chao2 xing2 zai4 po1 you3 juan4 you2 zhi1 tan4 zuo4 shi1 song4 zhi1
titleSlug: hu-zong-wei-ba-guan-gai-zhi-ju-jiang-bu-ji-ge-wang-ye-jin-ling-dan-yang--51374bed
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冻云埋山天冥蒙，北风无情雪塞空。
- 道傍人稀鸟飞绝，问君东游何怱怱。
- 君言薄官淡无味，免俗未能聊复尔。
- 我评兹事一鸿毛，因行且看佳山水。
- 陵阳楼阁压高城，烟屏百叠双流横。
- 姑孰江亭更奇绝，浓黛两抹长眉青。
- 山形成龙复成虎，六代遗踪供吊古。
- 大荒莽苍江水黄，两涘风烟眇吴楚。
- 却浮一苇下长川，浮玉低昂波聒天。
- 梁溪南岸小停橹，一酌人间第二泉。
- 阊门峨峨过吾国，姑苏临波照金碧。
- 太湖三万六千顷，上有垂虹跨南极。
- 我家越相尚神游，试从烟浪访扁舟。
- 问讯白鸥相记否，谓言久客不胜愁。
- 软红三尺长安道，九重城阙乾坤绕。
- 西湖山寺浙江楼，君昔曾游今更好。
- 故人客馆中天开，非君谁上黄金台。
- 挽著天衢五云上，却望江湖如梦回。
- 万境何如一丘壑，几时定解冠裳缚。
- 幔亭山下桂丛深，清社向来都寂莫。

## 拼音
- dong4 yun2 mai2 shan1 tian1 ming2 meng2 ， bei3 feng1 wu2 qing2 xue3 sai1 kong1 。
- dao4 bang4 ren2 xi1 niao3 fei1 jue2 ， wen4 jun1 dong1 you2 he2 cong1 cong1 。
- jun1 yan2 bao2 guan1 dan4 wu2 wei4 ， mian3 su2 wei4 neng2 liao2 fu4 er3 。
- wo3 ping2 zi1 shi4 yi4 hong2 mao2 ， yin1 xing2 qie3 kan4 jia1 shan1 shui3 。
- ling2 yang2 lou2 ge2 ya1 gao1 cheng2 ， yan1 ping2 bai3 die2 shuang1 liu2 heng2 。
- gu1 shu2 jiang1 ting2 geng4 qi2 jue2 ， nong2 dai4 liang3 mo3 chang2 mei2 qing1 。
- shan1 xing2 cheng2 long2 fu4 cheng2 hu3 ， liu4 dai4 yi2 zong1 gong4 diao4 gu3 。
- da4 huang1 mang3 cang1 jiang1 shui3 huang2 ， liang3 si4 feng1 yan1 miao3 wu2 chu3 。
- que4 fu2 yi4 wei3 xia4 chang2 chuan1 ， fu2 yu4 di1 ang2 bo1 guo1 tian1 。
- liang2 xi1 nan2 an4 xiao3 ting2 lu3 ， yi4 zhuo2 ren2 jian1 di4 er4 quan2 。
- chang1 men2 e2 e2 guo4 wu2 guo2 ， gu1 su1 lin2 bo1 zhao4 jin1 bi4 。
- tai4 hu2 san1 wan4 liu4 qian1 qing3 ， shang4 you3 chui2 hong2 kua4 nan2 ji2 。
- wo3 jia1 yue4 xiang1 shang4 shen2 you2 ， shi4 cong2 yan1 lang4 fang3 pian1 zhou1 。
- wen4 xun4 bai2 ou1 xiang1 ji4 fou3 ， wei4 yan2 jiu3 ke4 bu2 sheng4 chou2 。
- ruan3 hong2 san1 chi3 chang2 an1 dao4 ， jiu3 chong2 cheng2 que1 qian2 kun1 rao4 。
- xi1 hu2 shan1 si4 zhe4 jiang1 lou2 ， jun1 xi1 ceng2 you2 jin1 geng4 hao3 。
- gu4 ren2 ke4 guan3 zhong1 tian1 kai1 ， fei1 jun1 shui2 shang4 huang2 jin1 tai2 。
- wan3 zhu4 tian1 qu2 wu3 yun2 shang4 ， que4 wang4 jiang1 hu2 ru2 meng4 hui2 。
- wan4 jing4 he2 ru2 yi1 qiu1 he4 ， ji3 shi2 ding4 jie3 guan1 shang0 fu4 。
- man4 ting2 shan1 xia4 gui4 cong2 shen1 ， qing1 she4 xiang4 lai2 dou1 ji4 mo4 。

## 注释

## 译文

## 赏析
