---
id: fan-cheng-da-du-shi
title: 读史
titlePinyin: du2 shi3
titleSlug: du-shi
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 登坛策刘项，卧庐料曹孙。
- 探怀取事业，一一如印圈。
- 英豪盖天资，八极入控抟。
- 由来事成毁，只系手覆翻。
- 玉虹朝贯日，剑气夜烛天。
- 虽欲避功名，何处蛰龙鸾。
- 我生后千载，愚暗难具言。
- 长大但食粟，闵凶不能文。
- 麦豆已难辨，楣棁固不分。
- 抱瓮灌圃畦，截竿避城门。
- 智略类如此，何以超篱籓。
- 龟刳始神䇲，木断方犠尊。
- 朝市有机穽，冠裳或钳髠。
- 兹事定不暗，吾其老泥蟠。
- 敢云善用短，聊复强自宽。

## 拼音
- deng1 tan2 ce4 liu2 xiang4 ， wo4 lu2 liao4 cao2 sun1 。
- tan4 huai2 qu3 shi4 ye4 ， yi1 yi1 ru2 yin4 quan1 。
- ying1 hao2 gai4 tian1 zi1 ， ba1 ji2 ru4 kong4 tuan2 。
- you2 lai2 shi4 cheng2 hui3 ， zhi1 xi4 shou3 fu4 fan1 。
- yu4 hong2 chao2 guan4 ri4 ， jian4 qi4 ye4 zhu2 tian1 。
- sui1 yu4 bi4 gong1 ming2 ， he2 chu4 zhe2 long2 luan2 。
- wo3 sheng1 hou4 qian1 zai3 ， yu2 an4 nan2 ju4 yan2 。
- zhang3 da4 dan4 shi2 su4 ， min3 xiong1 bu4 neng2 wen2 。
- mai4 dou4 yi3 nan2 bian4 ， mei2 zhuo1 gu4 bu4 fen1 。
- bao4 weng4 guan4 pu3 qi2 ， jie2 gan1 bi4 cheng2 men2 。
- zhi4 lüe4 lei4 ru2 ci3 ， he2 yi3 chao1 li2 fan1 。
- gui1 ku1 shi3 shen2 䇲 ， mu4 duan4 fang1 xi1 zun1 。
- chao2 shi4 you3 ji1 jing3 ， guan1 shang0 huo4 qian2 kun1 。
- zi1 shi4 ding4 bu2 an4 ， wu2 qi2 lao3 ni2 pan2 。
- gan3 yun2 shan4 yong4 duan3 ， liao2 fu4 qiang2 zi4 kuan1 。

## 注释

## 译文

## 赏析
