---
id: fan-cheng-da-zhong-song-bo-qing
title: 重送伯卿
titlePinyin: zhong4 song4 bo2 qing1
titleSlug: zhong-song-bo-qing
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雪花来无时，入春遂三作。
- 冰柱冻不解，去地才一握。
- 东风畏奇寒，未敢破梅萼。
- 已僵员峤蚕，那问纥干雀。
- 万径无行踪，扣户惊剥啄。
- 故人竹叶舟，岁晚梦漂泊。
- 自云饥所驱，岂不念丘壑。
- 经谊金华省，文采石渠阁。
- 平生百未试，墨绶吓猿鹤。
- 取舍一熊掌，得丧两蜗角。
- 不嫌干进钝，俯仰无愧怍。
- 低回簿书丛，万卷无处著。
- 惜哉小举袖，负此不龟药。
- 颇闻江臯县，讼简民气乐。
- 政成松竹林，诂训缉家学。
- 廼翁力菑畬，待子收播获。
- 三年此书出，众说眇萤爝。
- 持归许窥观，慰我久离索。
- 今朝云泼墨，霰雨纵横落。
- 樯竿挽不住，帆峭北风恶。
- 难忘昆弟语，易散清夜酌。
- 匆匆别知赋，掩涕倚郛郭。

## 拼音
- xue3 hua1 lai2 wu2 shi2 ， ru4 chun1 sui4 san1 zuo4 。
- bing1 zhu4 dong4 bu4 jie3 ， qu4 di4 cai2 yi2 wo4 。
- dong1 feng1 wei4 qi2 han2 ， wei4 gan3 po4 mei2 e4 。
- yi3 jiang1 yuan2 qiao2 can2 ， na4 wen4 he2 gan1 que4 。
- wan4 jing4 wu2 xing2 zong1 ， kou4 hu4 jing1 bao1 zhuo2 。
- gu4 ren2 zhu2 ye4 zhou1 ， sui4 wan3 meng4 piao1 bo2 。
- zi4 yun2 ji1 suo3 qu1 ， qi3 bu2 nian4 qiu1 he4 。
- jing1 yi4 jin1 hua2 sheng3 ， wen2 cai3 shi2 qu2 ge2 。
- ping2 sheng1 bai3 wei4 shi4 ， mo4 shou4 xia4 yuan2 he4 。
- qu3 she3 yi4 xiong2 zhang3 ， de2 sang4 liang3 wo1 jiao3 。
- bu4 xian2 gan1 jin4 dun4 ， fu3 yang3 wu2 kui4 zuo4 。
- di1 hui2 bo2 shu1 cong2 ， wan4 juan4 wu2 chu4 zhu4 。
- xi1 zai1 xiao3 ju3 xiu4 ， fu4 ci3 bu4 gui1 yao4 。
- po1 wen2 jiang1 gao1 xian4 ， song4 jian3 min2 qi4 le4 。
- zheng4 cheng2 song1 zhu2 lin2 ， gu3 xun4 ji1 jia1 xue2 。
- nai3 weng1 li4 zi1 she1 ， dai4 zi3 shou1 bo1 huo4 。
- san1 nian2 ci3 shu1 chu1 ， zhong4 shuo1 miao3 ying2 jue2 。
- chi2 gui1 xu3 kui1 guan1 ， wei4 wo3 jiu3 li2 suo3 。
- jin1 chao2 yun2 po1 mo4 ， xian4 yu3 zong4 heng2 luo4 。
- qiang2 gan1 wan3 bu2 zhu4 ， fan1 qiao4 bei3 feng1 e4 。
- nan2 wang4 kun1 di4 yu3 ， yi4 san4 qing1 ye4 zhuo2 。
- cong1 cong1 bie2 zhi1 fu4 ， yan3 ti4 yi3 fu2 guo1 。

## 注释

## 译文

## 赏析
