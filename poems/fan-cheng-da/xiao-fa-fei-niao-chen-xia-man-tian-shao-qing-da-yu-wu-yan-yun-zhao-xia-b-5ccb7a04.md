---
id: fan-cheng-da-xiao-fa-fei-niao-chen-xia-man-tian-shao-qing-da-yu-wu-yan-yun-zhao-xia-b-5ccb7a04
title: 晓发飞鸟晨霞满天少顷大雨吴谚云朝霞不出门暮霞行千里验之信然戏纪其事
titlePinyin: xiao3 fa1 fei1 niao3 chen2 xia2 man3 tian1 shao3 qing3 da4 yu3 wu2 yan4 yun2 zhao1 xia2 bu4 chu1 men2 mu4 xia2 xing2 qian1 li3 yan4 zhi1 xin4 ran2 xi4 ji4 qi2 shi4
titleSlug: xiao-fa-fei-niao-chen-xia-man-tian-shao-qing-da-yu-wu-yan-yun-zhao-xia-b-5ccb7a04
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝霞不出门，暮霞行千里。
- 今晨日未出，晓气散如绮。
- 心疑雨再作，眼转云四起。
- 我岂知天道，吴农谚云尔。
- 古来占滂沲，说者类恢诡。
- 飞云走群羊，停云浴三豨。
- 月当天毕宿，风自少女起。
- 烂石烧成香，汗础润如洗。
- 逐妇鸠能拙，穴居狸有智。
- 蜉蝣强知时，蜥蜴与闻计。
- 垤鸣东山鹳，堂审南柯蚁。
- 或加阴石鞭，或议阳门闭。
- 或云逢庚变，或自换甲始。
- 刑鹅与象龙，聚讼非一理。
- 不如老农谚，响应捷如鬼。
- 哦诗敢夸博，聊用醒午睡。

## 拼音
- zhao1 xia2 bu4 chu1 men2 ， mu4 xia2 xing2 qian1 li3 。
- jin1 chen2 ri4 wei4 chu1 ， xiao3 qi4 san4 ru2 qi3 。
- xin1 yi2 yu3 zai4 zuo4 ， yan3 zhuan3 yun2 si4 qi3 。
- wo3 qi3 zhi1 tian1 dao4 ， wu2 nong2 yan4 yun2 er3 。
- gu3 lai2 zhan4 pang1 duo4 ， shuo1 zhe3 lei4 hui1 gui3 。
- fei1 yun2 zou3 qun2 yang2 ， ting2 yun2 yu4 san1 xi1 。
- yue4 dang1 tian1 bi4 su4 ， feng1 zi4 shao4 nü3 qi3 。
- lan4 shi2 shao1 cheng2 xiang1 ， han4 chu3 run4 ru2 xi3 。
- zhu2 fu4 jiu1 neng2 zhuo1 ， xue2 ju1 li2 you3 zhi4 。
- fu2 you2 qiang2 zhi1 shi2 ， xi1 yi4 yu3 wen2 ji4 。
- die2 ming2 dong1 shan1 guan4 ， tang2 shen3 nan2 ke1 yi3 。
- huo4 jia1 yin1 shi2 bian1 ， huo4 yi4 yang2 men2 bi4 。
- huo4 yun2 feng2 geng1 bian4 ， huo4 zi4 huan4 jia3 shi3 。
- xing2 e2 yu3 xiang4 long2 ， ju4 song4 fei1 yi4 li3 。
- bu4 ru2 lao3 nong2 yan4 ， xiang3 ying4 jie2 ru2 gui3 。
- o4 shi1 gan3 kua1 bo2 ， liao2 yong4 xing3 wu3 shui4 。

## 注释

## 译文

## 赏析
