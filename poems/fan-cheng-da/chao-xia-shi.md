---
id: fan-cheng-da-chao-xia-shi
title: 嘲峡石
titlePinyin: chao2 xia2 shi2
titleSlug: chao-xia-shi
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峡山狠无情，其下多丑石。
- 顽质贾憎垂，傀状发笑哑。
- 粗类坟壤黄，沉渍铁矢黑。
- 或如沟泥涴，或似冻壁坼。
- 堆疑聚廪粟，陊若坏城甓。
- 槎牙镂朽木，狼籍委枯骼。
- 礧砢包蠃蚌，淋漓锢铅锡。
- 纵文瓦沟垅，横叠衣折襞。
- 鳞皴斧凿余，坎窞蹴踏力。
- 云何清淑气，孕此诡谲迹。
- 我本一丘壑，嗜石旧成癖。
- 端溪紫琳腴，洮河绿沉色。
- 阶册截肪腻，泗磬鸣球击。
- 嵌空太湖底，偶立韶江侧。
- 真阳劖千岩，营道铲寸碧。
- 倦游所阅多，未易一二籍。
- 朅来兹山下，刺眼昔未觌。
- 或云峡多材，奇秀鬰以积。
- 绝代昭君村，惊世屈原宅。
- 东家两儿女，气足豪万国。
- 山石何重轻，奚暇更融液。
- 我亦味其言，作诗晓行客。

## 拼音
- xia2 shan1 hen3 wu2 qing2 ， qi2 xia4 duo1 chou3 shi2 。
- wan2 zhi4 jia3 zeng1 chui2 ， kui3 zhuang4 fa1 xiao4 ya3 。
- cu1 lei4 fen2 rang3 huang2 ， chen2 zi4 tie3 shi3 hei1 。
- huo4 ru2 gou1 ni2 wo4 ， huo4 si4 dong4 bi4 che4 。
- dui1 yi2 ju4 lin3 su4 ， duo4 ruo4 huai4 cheng2 pi4 。
- cha2 ya2 lou4 xiu3 mu4 ， lang2 ji2 wei3 ku1 ge2 。
- lei2 luo3 bao1 luo3 bang4 ， lin2 li2 gu4 qian1 xi1 。
- zong4 wen2 wa3 gou1 long3 ， heng2 die2 yi1 zhe2 bi4 。
- lin2 cun1 fu3 zao2 yu2 ， kan3 dan4 cu4 ta4 li4 。
- yun2 he2 qing1 shu1 qi4 ， yun4 ci3 gui3 jue2 ji4 。
- wo3 ben3 yi4 qiu1 he4 ， shi4 shi2 jiu4 cheng2 pi3 。
- duan1 xi1 zi3 lin2 yu2 ， tao2 he2 lü4 chen2 se4 。
- jie1 ce4 jie2 fang2 ni4 ， si4 qing4 ming2 qiu2 ji1 。
- qian4 kong1 tai4 hu2 di3 ， ou3 li4 shao2 jiang1 ce4 。
- zhen1 yang2 chan2 qian1 yan2 ， ying2 dao4 chan3 cun4 bi4 。
- juan4 you2 suo3 yue4 duo1 ， wei4 yi4 yi1 er4 ji2 。
- qie4 lai2 zi1 shan1 xia4 ， ci4 yan3 xi1 wei4 di2 。
- huo4 yun2 xia2 duo1 cai2 ， qi2 xiu4 yu4 yi3 ji1 。
- jue2 dai4 zhao1 jun1 cun1 ， jing1 shi4 qu1 yuan2 zhai2 。
- dong1 jia1 liang3 er2 nü3 ， qi4 zu2 hao2 wan4 guo2 。
- shan1 shi2 he2 zhong4 qing1 ， xi1 xia2 geng4 rong2 ye4 。
- wo3 yi4 wei4 qi2 yan2 ， zuo4 shi1 xiao3 xing2 ke4 。

## 注释

## 译文

## 赏析
