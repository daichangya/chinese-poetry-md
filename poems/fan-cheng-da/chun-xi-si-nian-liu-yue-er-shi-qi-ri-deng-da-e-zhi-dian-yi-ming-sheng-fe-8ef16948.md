---
id: fan-cheng-da-chun-xi-si-nian-liu-yue-er-shi-qi-ri-deng-da-e-zhi-dian-yi-ming-sheng-fe-8ef16948
title: 淳熙四年六月二十七日登大峨之巅一名胜峰山佛书以为普贤大士所居连日光相大现赋诗纪实属印老刻之以为山中一重公案
titlePinyin: chun2 xi1 si4 nian2 liu4 yue4 er4 shi2 qi1 ri4 deng1 da4 e2 zhi1 dian1 yi4 ming2 sheng4 feng1 shan1 fo2 shu1 yi3 wei2 pu3 xian2 da4 shi4 suo3 ju1 lian2 ri4 guang1 xiang1 da4 xian4 fu4 shi1 ji4 shi2 shu3 yin4 lao3 ke4 zhi1 yi3 wei2 shan1 zhong1 yi4 chong2 gong1 an4
titleSlug: chun-xi-si-nian-liu-yue-er-shi-qi-ri-deng-da-e-zhi-dian-yi-ming-sheng-fe-8ef16948
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胜峰高哉摩紫青，白鹿导我登化城。
- 住山大士喜客至，兜罗布界缤相迎。
- 圆景明晖倚云立，艴如七宝庄严成。
- 一光未定一光发，中有墨像随心生。
- 白毫从地插空碧，散烛象纬天龙惊。
- 夜神受记亦修供，照世洞然千百灯。
- 明朝银界混一白，咫尺眩转寒凌兢。
- 天容野色鯈开闭，惨澹变化愁仙灵。
- 人言六通欲大现，洗山急雨如盆倾。
- 重轮叠采印岩腹，非烟非雾非丹青。
- 我与化人中共住，镜光觌面交相呈。
- 前山忽涌大圆相，日围月晕浮青冥。
- 林泉草木尽含裹，是则名为普光明。
- 言词海藏不胜赞，北峰复有金桥横。
- 众慈久立佛事竟，一尘不起山竛竮。
- 向来无法可宣说，为问有耳如何听。
- 我本三生同行愿，随缘一念犹相应。
- 此行且复印心地，衣有宝珠奚外营。
- 题诗说偈作公案，亦使来者知吾曾。
- 神通佛法须判断，一任热椀春雷鸣。

## 拼音
- sheng4 feng1 gao1 zai1 mo2 zi3 qing1 ， bai2 lu4 dao3 wo3 deng1 hua4 cheng2 。
- zhu4 shan1 da4 shi4 xi3 ke4 zhi4 ， dou1 luo2 bu4 jie4 bin1 xiang1 ying2 。
- yuan2 jing3 ming2 hui1 yi3 yun2 li4 ， fu2 ru2 qi1 bao3 zhuang1 yan2 cheng2 。
- yi4 guang1 wei4 ding4 yi4 guang1 fa1 ， zhong1 you3 mo4 xiang4 sui2 xin1 sheng1 。
- bai2 hao2 cong2 di4 cha1 kong1 bi4 ， san4 zhu2 xiang4 wei3 tian1 long2 jing1 。
- ye4 shen2 shou4 ji4 yi4 xiu1 gong4 ， zhao4 shi4 dong4 ran2 qian1 bai3 deng1 。
- ming2 chao2 yin2 jie4 hun4 yi4 bai2 ， zhi3 chi3 xuan4 zhuan3 han2 ling2 jing1 。
- tian1 rong2 ye3 se4 tiao2 kai1 bi4 ， can3 dan4 bian4 hua4 chou2 xian1 ling2 。
- ren2 yan2 liu4 tong1 yu4 da4 xian4 ， xi3 shan1 ji2 yu3 ru2 pen2 qing1 。
- zhong4 lun2 die2 cai3 yin4 yan2 fu4 ， fei1 yan1 fei1 wu4 fei1 dan1 qing1 。
- wo3 yu3 hua4 ren2 zhong1 gong4 zhu4 ， jing4 guang1 di2 mian4 jiao1 xiang1 cheng2 。
- qian2 shan1 hu1 yong3 da4 yuan2 xiang1 ， ri4 wei2 yue4 yun1 fu2 qing1 ming2 。
- lin2 quan2 cao3 mu4 jin4 han2 guo3 ， shi4 ze2 ming2 wei4 pu3 guang1 ming2 。
- yan2 ci2 hai3 cang2 bu2 sheng4 zan4 ， bei3 feng1 fu4 you3 jin1 qiao2 heng2 。
- zhong4 ci2 jiu3 li4 fo2 shi4 jing4 ， yi4 chen2 bu4 qi3 shan1 ling2 ping2 。
- xiang4 lai2 wu2 fa3 ke3 xuan1 shuo1 ， wei4 wen4 you3 er3 ru2 he2 ting1 。
- wo3 ben3 san1 sheng1 tong2 hang2 yuan4 ， sui2 yuan2 yi2 nian4 you2 xiang1 ying4 。
- ci3 xing2 qie3 fu4 yin4 xin1 di4 ， yi1 you3 bao3 zhu1 xi1 wai4 ying2 。
- ti2 shi1 shuo1 ji4 zuo4 gong1 an4 ， yi4 shi3 lai2 zhe3 zhi1 wu2 ceng2 。
- shen2 tong1 fo2 fa3 xu1 pan4 duan4 ， yi2 ren4 re4 wan3 chun1 lei2 ming2 。

## 注释

## 译文

## 赏析
