---
id: fan-cheng-da-ji-ti-tan-shuai-wang-shu-shi-yi-lao-tang
title: 寄题潭帅王枢使佚老堂
titlePinyin: ji4 ti2 tan2 shuai4 wang2 shu1 shi3 yi4 lao3 tang2
titleSlug: ji-ti-tan-shuai-wang-shu-shi-yi-lao-tang
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孺子沧浪濯缨处，千载新堂来卜邻。
- 潦收无波彻底静，东湖之水堂中人。
- 蒙阳花谱胜洛下，竹西药阑来海濒。
- 新篁绿沉桂丹渥，岳立奇石苍苔皴。
- 赏心满眼伴闭户，天风夜下扶车轮。
- 胸中种蠡妙经济，鬓须白雪朱颜春。
- 苍生未佚身未老，斯堂未可忘斯民。
- 四年西略可万世，孤撑独立扛千钧。
- 匹马幡幡恃天日，危言岌岌愁鬼神。
- 浮生蚤休信不恶，持此欲去非吾闻。
- 客游潇湘逢骑吹，知公已为苍生起。
- 公今少劳佚者多，湛辈乃可寒江蓑。

## 拼音
- ru2 zi3 cang1 lang4 zhuo2 ying1 chu4 ， qian1 zai3 xin1 tang2 lai2 bu3 lin2 。
- liao2 shou1 wu2 bo1 che4 di3 jing4 ， dong1 hu2 zhi1 shui3 tang2 zhong1 ren2 。
- meng2 yang2 hua1 pu3 sheng4 luo4 xia4 ， zhu2 xi1 yao4 lan2 lai2 hai3 bin1 。
- xin1 huang2 lü4 chen2 gui4 dan1 wo4 ， yue4 li4 qi2 shi2 cang1 tai2 cun1 。
- shang3 xin1 man3 yan3 ban4 bi4 hu4 ， tian1 feng1 ye4 xia4 fu2 che1 lun2 。
- xiong1 zhong1 zhong3 li2 miao4 jing1 ji4 ， bin4 xu1 bai2 xue3 zhu1 yan2 chun1 。
- cang1 sheng1 wei4 yi4 shen1 wei4 lao3 ， si1 tang2 wei4 ke3 wang4 si1 min2 。
- si4 nian2 xi1 lüe4 ke3 wan4 shi4 ， gu1 cheng1 du2 li4 kang2 qian1 jun1 。
- pi3 ma3 fan1 fan1 shi4 tian1 ri4 ， wei1 yan2 ji2 ji2 chou2 gui3 shen2 。
- fu2 sheng1 zao3 xiu1 xin4 bu2 e4 ， chi2 ci3 yu4 qu4 fei1 wu2 wen2 。
- ke4 you2 xiao1 xiang1 feng2 qi2 chui1 ， zhi1 gong1 yi3 wei4 cang1 sheng1 qi3 。
- gong1 jin1 shao3 lao2 yi4 zhe3 duo1 ， zhan4 bei4 nai3 ke3 han2 jiang1 suo1 。

## 注释

## 译文

## 赏析
