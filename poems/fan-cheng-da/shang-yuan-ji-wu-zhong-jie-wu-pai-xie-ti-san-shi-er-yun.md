---
id: fan-cheng-da-shang-yuan-ji-wu-zhong-jie-wu-pai-xie-ti-san-shi-er-yun
title: 上元纪吴中节物俳谐体三十二韵
titlePinyin: shang4 yuan2 ji4 wu2 zhong1 jie2 wu4 pai2 xie2 ti3 san1 shi2 er4 yun4
titleSlug: shang-yuan-ji-wu-zhong-jie-wu-pai-xie-ti-san-shi-er-yun
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 斗野丰年屡，吴台乐事并。
- 酒垆先叠鼓，灯市蚤投琼。
- 价喜膏油贱，祥占雨雪晴。
- 筼筜仙子洞，菡萏化人城。
- 樯炬疑龙见，桥星讶鹊成。
- 小家厖独踞，高闬鹿双撑。
- 屏展辉云母，帘垂晃水精。
- 万窗花眼密，千隙玉虹明。
- 薝卜丹房挂，葡萄绿蔓萦。
- 方缣繙史册，圆魄缀门衡。
- 掷烛腾空稳，推毬滚地轻。
- 映光鱼隠见，转影骑纵横。
- 轻薄行歌过，颠狂社舞呈。
- 村田蓑笠野，街市管弦清。
- 里巷分题句，官曹别扁门。
- 旱船遥似泛，水儡近如生。
- 钳赭装牢户，嘲嗤绘乐棚。
- 堵观瑶席隘，喝道绮丛争。
- 禁钥通三鼓，归鞭任五更。
- 桑蚕春茧劝，花蝶夜蛾迎。
- 凫子描丹笔，鹅毛剪雪英。
- 宝糖珍粔籹，乌腻美饴饧。
- 撚粉团栾意，熬稃腷膊声。
- 筳篿巫志怪，香火婢输诚。
- 箒卜拖裙验，箕诗落笔惊。
- 微如针属尾，贱及苇分茎。
- 末俗难诃止，佳辰且放行。
- 此时纷仆马，有客静柴荆。
- 幸甚归长铗，居然照短檠。
- 生涯惟病骨，节物尚乡情。
- 掎摭成徘体，咨询逮里甿。
- 谁修吴地志，聊以助讥评。

## 拼音
- dou4 ye3 feng1 nian2 lü3 ， wu2 tai2 le4 shi4 bing4 。
- jiu3 lu2 xian1 die2 gu3 ， deng1 shi4 zao3 tou2 qiong2 。
- jia4 xi3 gao1 you2 jian4 ， xiang2 zhan4 yu3 xue3 qing2 。
- yun2 dang1 xian1 zi3 dong4 ， han4 dan4 hua4 ren2 cheng2 。
- qiang2 ju4 yi2 long2 jian4 ， qiao2 xing1 ya4 que4 cheng2 。
- xiao3 jia1 mang2 du2 ju4 ， gao1 han4 lu4 shuang1 cheng1 。
- ping2 zhan3 hui1 yun2 mu3 ， lian2 chui2 huang4 shui3 jing1 。
- wan4 chuang1 hua1 yan3 mi4 ， qian1 xi4 yu4 hong2 ming2 。
- zhan1 bu3 dan1 fang2 gua4 ， pu2 tao2 lü4 man4 ying2 。
- fang1 jian1 fan1 shi3 ce4 ， yuan2 po4 zhui4 men2 heng2 。
- zhi4 zhu2 teng2 kong1 wen3 ， tui1 qiu2 gun3 di4 qing1 。
- ying4 guang1 yu2 yin3 jian4 ， zhuan3 ying3 qi2 zong4 heng2 。
- qing1 bo2 xing2 ge1 guo4 ， dian1 kuang2 she4 wu3 cheng2 。
- cun1 tian2 suo1 li4 ye3 ， jie1 shi4 guan3 xian2 qing1 。
- li3 xiang4 fen1 ti2 ju4 ， guan1 cao2 bie2 bian3 men2 。
- han4 chuan2 yao2 si4 fan4 ， shui3 lei3 jin4 ru2 sheng1 。
- qian2 zhe3 zhuang1 lao2 hu4 ， chao2 chi1 hui4 le4 peng2 。
- du3 guan1 yao2 xi2 ai4 ， he4 dao4 qi3 cong2 zheng1 。
- jin4 yao4 tong1 san1 gu3 ， gui1 bian1 ren4 wu3 geng1 。
- sang1 can2 chun1 jian3 quan4 ， hua1 die2 ye4 e2 ying2 。
- fu2 zi3 miao2 dan1 bi3 ， e2 mao2 jian3 xue3 ying1 。
- bao3 tang2 zhen1 ju4 nü3 ， wu1 ni4 mei3 yi2 tang2 。
- nian3 fen3 tuan2 luan2 yi4 ， ao2 fu1 bi4 bo2 sheng1 。
- ting2 tuan2 wu1 zhi4 guai4 ， xiang1 huo3 bi4 shu1 cheng2 。
- zhou3 bu3 tuo1 qun2 yan4 ， ji1 shi1 luo4 bi3 jing1 。
- wei1 ru2 zhen1 shu3 wei3 ， jian4 ji2 wei3 fen1 jing1 。
- mo4 su2 nan2 he1 zhi3 ， jia1 chen2 qie3 fang4 xing2 。
- ci3 shi2 fen1 pu2 ma3 ， you3 ke4 jing4 chai2 jing1 。
- xing4 shen4 gui1 chang2 jia2 ， ju1 ran2 zhao4 duan3 qing2 。
- sheng1 ya2 wei2 bing4 gu3 ， jie2 wu4 shang4 xiang1 qing2 。
- ji3 zhi2 cheng2 pai2 ti3 ， zi1 xun2 dai3 li3 meng2 。
- shui2 xiu1 wu2 di4 zhi4 ， liao2 yi3 zhu4 ji1 ping2 。

## 注释

## 译文

## 赏析
