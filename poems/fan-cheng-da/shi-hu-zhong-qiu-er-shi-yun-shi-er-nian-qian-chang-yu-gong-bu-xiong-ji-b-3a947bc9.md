---
id: fan-cheng-da-shi-hu-zhong-qiu-er-shi-yun-shi-er-nian-qian-chang-yu-gong-bu-xiong-ji-b-3a947bc9
title: 石湖中秋二十韵十二年前尝与工部兄及宾客为此游今有隔世者感今怀旧而作
titlePinyin: shi2 hu2 zhong1 qiu1 er4 shi2 yun4 shi2 er4 nian2 qian2 chang2 yu3 gong1 bu4 xiong1 ji2 bin1 ke4 wei4 ci3 you2 jin1 you3 ge2 shi4 zhe3 gan3 jin1 huai2 jiu4 er2 zuo4
titleSlug: shi-hu-zhong-qiu-er-shi-yun-shi-er-nian-qian-chang-yu-gong-bu-xiong-ji-b-3a947bc9
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 野外行吾意，城中寄却愁。
- 半秋三夜月，千古五湖舟。
- 涌地金芒发，行天玉镜流。
- 珠星沉不现，银汉黯如收。
- 高浪连三境，长风近十洲。
- 水天双对镜，身世一浮沤。
- 迥白包元气，空明慰病眸。
- 只怜心浩荡，不管鬓飕飗。
- 放棹真狂矣，关门有此不。
- 四并非易事，一笑亦难谋。
- 急管参渔笛，清歌间棹讴。
- 逢迎成邂逅，啸咏劝绸缪。
- 女撷苹花献，妻倾竹叶酬。
- 今宵如不饮，何处可忘忧。
- 忆昔谁同赏，于今岁恰周。
- 陟冈睽鲁卫，伐木怆应刘。
- 独叹灵光在，能追汗漫游。
- 大都缘未尽，岂是病都瘳。
- 纵意褰篷席，轻生倚柁楼。
- 节宣诚小爽，犹胜赋悲秋。

## 拼音
- ye3 wai4 hang2 wu2 yi4 ， cheng2 zhong1 ji4 que4 chou2 。
- ban4 qiu1 san1 ye4 yue4 ， qian1 gu3 wu3 hu2 zhou1 。
- yong3 di4 jin1 mang2 fa1 ， xing2 tian1 yu4 jing4 liu2 。
- zhu1 xing1 chen2 bu2 xian4 ， yin2 han4 an4 ru2 shou1 。
- gao1 lang4 lian2 san1 jing4 ， chang2 feng1 jin4 shi2 zhou1 。
- shui3 tian1 shuang1 dui4 jing4 ， shen1 shi4 yi4 fu2 ou1 。
- jiong3 bai2 bao1 yuan2 qi4 ， kong1 ming2 wei4 bing4 mou2 。
- zhi1 lian2 xin1 hao4 dang4 ， bu4 guan3 bin4 sou1 liu2 。
- fang4 zhao4 zhen1 kuang2 yi3 ， guan1 men2 you3 ci3 bu4 。
- si4 bing4 fei1 yi4 shi4 ， yi2 xiao4 yi4 nan2 mou2 。
- ji2 guan3 can1 yu2 di2 ， qing1 ge1 jian1 zhao4 ou1 。
- feng2 ying2 cheng2 xie4 hou4 ， xiao4 yong3 quan4 chou2 mou2 。
- nü3 xie2 ping2 hua1 xian4 ， qi1 qing1 zhu2 ye4 chou2 。
- jin1 xiao1 ru2 bu4 yin3 ， he2 chu4 ke3 wang4 you1 。
- yi4 xi1 shui2 tong2 shang3 ， yu2 jin1 sui4 qia4 zhou1 。
- zhi4 gang1 kui2 lu3 wei4 ， fa2 mu4 chuang4 ying4 liu2 。
- du2 tan4 ling2 guang1 zai4 ， neng2 zhui1 han4 man4 you2 。
- da4 dou1 yuan2 wei4 jin4 ， qi3 shi4 bing4 dou1 chou1 。
- zong4 yi4 qian1 peng2 xi2 ， qing1 sheng1 yi3 tuo2 lou2 。
- jie2 xuan1 cheng2 xiao3 shuang3 ， you2 sheng4 fu4 bei1 qiu1 。

## 注释

## 译文

## 赏析
