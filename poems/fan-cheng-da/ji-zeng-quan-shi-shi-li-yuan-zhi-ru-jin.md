---
id: fan-cheng-da-ji-zeng-quan-shi-shi-li-yuan-zhi-ru-jin
title: 寄赠泉石使李元直入觐
titlePinyin: ji4 zeng4 quan2 shi2 shi3 li3 yuan2 zhi2 ru4 jin4
titleSlug: ji-zeng-quan-shi-shi-li-yuan-zhi-ru-jin
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉图昔中天，百六启真主。
- 当时邓高密，徒步赴光武。
- 诸公上云台，一叶渺湘浦。
- 声名三十年，玉气贯晴宇。
- 向来宣室问，天语道旧故。
- 不图太平日，复见起兵簿。
- 双旌奠侯服，三节临江浒。
- 垂欲大用公，少驻议圜府。
- 人言山泽官，底用庙廊具。
- 果闻一乘传，已踵追锋去。
- 翔凤览辉来，风采照鸳鹭。
- 平生经济心，十不一二吐。
- 兹行公勿逊，安国如鼎吕。

## 拼音
- han4 tu2 xi1 zhong1 tian1 ， bai3 liu4 qi3 zhen1 zhu3 。
- dang1 shi2 deng4 gao1 mi4 ， tu2 bu4 fu4 guang1 wu3 。
- zhu1 gong1 shang4 yun2 tai2 ， yi2 ye4 miao3 xiang1 pu3 。
- sheng1 ming2 san1 shi2 nian2 ， yu4 qi4 guan4 qing2 yu3 。
- xiang4 lai2 xuan1 shi4 wen4 ， tian1 yu3 dao4 jiu4 gu4 。
- bu4 tu2 tai4 ping2 ri4 ， fu4 jian4 qi3 bing1 bo2 。
- shuang1 jing1 dian4 hou2 fu2 ， san1 jie2 lin2 jiang1 hu3 。
- chui2 yu4 da4 yong4 gong1 ， shao3 zhu4 yi4 huan2 fu3 。
- ren2 yan2 shan1 ze2 guan1 ， di3 yong4 miao4 lang2 ju4 。
- guo3 wen2 yi1 cheng2 chuan2 ， yi3 zhong3 zhui1 feng1 qu4 。
- xiang2 feng4 lan3 hui1 lai2 ， feng1 cai3 zhao4 yuan1 lu4 。
- ping2 sheng1 jing1 ji4 xin1 ， shi2 bu4 yi1 er4 tu3 。
- zi1 xing2 gong1 wu4 xun4 ， an1 guo2 ru2 ding3 lü3 。

## 注释

## 译文

## 赏析
