---
id: fan-cheng-da-qi-yue-wu-ri-ye-yu-kuai-qing
title: 七月五日夜雨快晴
titlePinyin: qi1 yue4 wu3 ri4 ye4 yu3 kuai4 qing2
titleSlug: qi-yue-wu-ri-ye-yu-kuai-qing
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丰隆坎坎夜伐鼓，灵湫老龙撇波舞。
- 褰云掣电上清空，倒卷天潢作飞雨。
- 向来炎官作夏旱，万里彤霞烘玉宇。
- 岂惟牛马困蚊蝱，垅上行人口生土。
- 我从雪浪叶舟来，不谓山城热如许。
- 天公知我愁欲病，施与一凉苏逆旅。
- 稍闻水绕屋除鸣，不觉星从云罅吐。
- 千山濯濯浄鬟髻，缺月娟娟炯眉妩。
- 浮生此景万事足，但欠清歌对芳醑。
- 天上秋期正多事，趣驾星桥跨银渚。
- 人间四者自难并，莫妒黄姑迎织女。

## 拼音
- feng1 long2 kan3 kan3 ye4 fa2 gu3 ， ling2 qiu1 lao3 long2 pie3 bo1 wu3 。
- qian1 yun2 che4 dian4 shang4 qing1 kong1 ， dao3 juan4 tian1 huang2 zuo4 fei1 yu3 。
- xiang4 lai2 yan2 guan1 zuo4 xia4 han4 ， wan4 li3 tong2 xia2 hong1 yu4 yu3 。
- qi3 wei2 niu2 ma3 kun4 wen2 meng2 ， long3 shang4 xing2 ren2 kou3 sheng1 tu3 。
- wo3 cong2 xue3 lang4 ye4 zhou1 lai2 ， bu2 wei4 shan1 cheng2 re4 ru2 xu3 。
- tian1 gong1 zhi1 wo3 chou2 yu4 bing4 ， shi1 yu3 yi4 liang2 su1 ni4 lü3 。
- shao1 wen2 shui3 rao4 wu1 chu2 ming2 ， bu4 jue2 xing1 cong2 yun2 xia4 tu3 。
- qian1 shan1 zhuo2 zhuo2 jing4 huan2 ji4 ， que1 yue4 juan1 juan1 jiong3 mei2 wu3 。
- fu2 sheng1 ci3 jing3 wan4 shi4 zu2 ， dan4 qian4 qing1 ge1 dui4 fang1 xu3 。
- tian1 shang4 qiu1 qi1 zheng4 duo1 shi4 ， qu4 jia4 xing1 qiao2 kua4 yin2 zhu3 。
- ren2 jian1 si4 zhe3 zi4 nan2 bing4 ， mo4 du4 huang2 gu1 ying2 zhi1 nü3 。

## 注释

## 译文

## 赏析
