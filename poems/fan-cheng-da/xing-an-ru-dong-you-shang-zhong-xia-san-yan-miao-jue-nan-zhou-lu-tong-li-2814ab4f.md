---
id: fan-cheng-da-xing-an-ru-dong-you-shang-zhong-xia-san-yan-miao-jue-nan-zhou-lu-tong-li-2814ab4f
title: 兴安乳洞有上中下三岩妙绝南州率同僚饯别者二十一人游之
titlePinyin: xing1 an1 ru3 dong4 you3 shang4 zhong1 xia4 san1 yan2 miao4 jue2 nan2 zhou1 lü4 tong2 liao2 jian4 bie2 zhe3 er4 shi2 yi1 ren2 you2 zhi1
titleSlug: xing-an-ru-dong-you-shang-zhong-xia-san-yan-miao-jue-nan-zhou-lu-tong-li-2814ab4f
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山水敦夙好，烟霞痼奇怀。
- 向闻乳洞胜，出岭更徘徊。
- 雪林缟万李，东风知我来。
- 华裾绣高原，故人纷后陪。
- 系马玉溪桥，嵌根豁崔嵬。
- 荡荡碧瑶宫，冰泉漱墙隈。
- 芝田溉石液，深畦龙所开。
- 丐我一掬悭，颒此炎州埃。
- 仍呼轮袍舞，醉倒瑞露杯。
- 但恐惊山灵，腰鼓轰春雷。
- 薪翁杂饷妇，圜视欢以咍。
- 兹岩何时凿，阅世几劫灰。
- 始有此客狂，后会真悠哉。
- 南游冠平生，已去首犹回。
- 岁月可无纪，三洞俱磨崖。
- 会有好事者，摩挲读苍苔。

## 拼音
- shan1 shui3 dun1 su4 hao3 ， yan1 xia2 gu4 qi2 huai2 。
- xiang4 wen2 ru3 dong4 sheng4 ， chu1 ling3 geng4 pai2 huai2 。
- xue3 lin2 gao3 wan4 li3 ， dong1 feng1 zhi1 wo3 lai2 。
- hua2 ju1 xiu4 gao1 yuan2 ， gu4 ren2 fen1 hou4 pei2 。
- xi4 ma3 yu4 xi1 qiao2 ， qian4 gen1 huo1 cui1 wei2 。
- dang4 dang4 bi4 yao2 gong1 ， bing1 quan2 shu4 qiang2 wei1 。
- zhi1 tian2 gai4 shi2 ye4 ， shen1 qi2 long2 suo3 kai1 。
- gai4 wo3 yi4 ju1 qian1 ， hui4 ci3 yan2 zhou1 ai1 。
- reng2 hu1 lun2 pao2 wu3 ， zui4 dao3 rui4 lu4 bei1 。
- dan4 kong3 jing1 shan1 ling2 ， yao1 gu3 hong1 chun1 lei2 。
- xin1 weng1 za2 xiang3 fu4 ， huan2 shi4 huan1 yi3 hai1 。
- zi1 yan2 he2 shi2 zao2 ， yue4 shi4 ji3 jie2 hui1 。
- shi3 you3 ci3 ke4 kuang2 ， hou4 hui4 zhen1 you1 zai1 。
- nan2 you2 guan1 ping2 sheng1 ， yi3 qu4 shou3 you2 hui2 。
- sui4 yue4 ke3 wu2 ji4 ， san1 dong4 ju4 mo2 ya2 。
- hui4 you3 hao3 shi4 zhe3 ， mo2 suo1 du2 cang1 tai2 。

## 注释

## 译文

## 赏析
