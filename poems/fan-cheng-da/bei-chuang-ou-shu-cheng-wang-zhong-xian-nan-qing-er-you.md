---
id: fan-cheng-da-bei-chuang-ou-shu-cheng-wang-zhong-xian-nan-qing-er-you
title: 北窗偶书呈王仲显南卿二友
titlePinyin: bei3 chuang1 ou3 shu1 cheng2 wang2 zhong4 xian3 nan2 qing1 er4 you3
titleSlug: bei-chuang-ou-shu-cheng-wang-zhong-xian-nan-qing-er-you
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 官居故偪仄，北窗谁所开。
- 胡床憩午暑，帘影久徘徊。
- 高槐忽低昂，知有好风来。
- 须臾堕几席，篆香小飞灰。
- 病翁亦披襟，月露装奇怀。
- 垅头暴背耘，永昼妇子偕。
- 不辞梦山裂，田水如泼醅。
- 去年岂堪说，稻根已浮埃。
- 使君坐侯宅，窗间即凉台。
- 何敢诉苦热，洒然助心斋。

## 拼音
- guan1 ju1 gu4 bi1 ze4 ， bei3 chuang1 shui2 suo3 kai1 。
- hu2 chuang2 qi4 wu3 shu3 ， lian2 ying3 jiu3 pai2 huai2 。
- gao1 huai2 hu1 di1 ang2 ， zhi1 you3 hao3 feng1 lai2 。
- xu1 yu2 duo4 ji3 xi2 ， zhuan4 xiang1 xiao3 fei1 hui1 。
- bing4 weng1 yi4 pi1 jin1 ， yue4 lu4 zhuang1 qi2 huai2 。
- long3 tou2 bao4 bei4 yun2 ， yong3 zhou4 fu4 zi3 xie2 。
- bu4 ci2 meng4 shan1 lie4 ， tian2 shui3 ru2 po1 pei1 。
- qu4 nian2 qi3 kan1 shuo1 ， dao4 gen1 yi3 fu2 ai1 。
- shi3 jun1 zuo4 hou2 zhai2 ， chuang1 jian1 ji2 liang2 tai2 。
- he2 gan3 su4 ku3 re4 ， sa3 ran2 zhu4 xin1 zhai1 。

## 注释

## 译文

## 赏析
