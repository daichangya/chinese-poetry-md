---
id: fan-cheng-da-you-yang-shan-ye-xiao-shi-jia-ta-fang-fu-hui-er-wang-yi-ji-zeng-zhang-la-293388a6
title: 游仰山谒小释迦塔访孚惠二王遗迹赠长老混融
titlePinyin: you2 yang3 shan1 ye4 xiao3 shi4 jia1 ta3 fang3 fu2 hui4 er4 wang2 yi2 ji4 zeng4 zhang3 lao3 hun4 rong2
titleSlug: you-yang-shan-ye-xiao-shi-jia-ta-fang-fu-hui-er-wang-yi-ji-zeng-zhang-la-293388a6
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 堵田溪渊清洄洄，梅洲问路寒云堆。
- 连空磴道虬尾滑，竹舆直上无梯阶。
- 苍官来迎夹道立，相逢无言心眼开。
- 翠微中断雪磵吼，两耳不办供喧豗。
- 林间静极成断相，政要万壑号风雷。
- 山如莲盆绕金地，龙官避席余苍崖。
- 祖师抱膝坐古塔，大禅海浪翻天来。
- 腾空狡狯我未暇，拄杖踏湿撞莓苔。
- 问龙亦借一席地，解包听雨眠西斋。
- 当年公案忌错举，神通佛法同坑埋。
- 混融庵中的的意，笑我舌本空崔巍。
- 兹事且置饱吃饭，稊田米贱如黄埃。

## 拼音
- du3 tian2 xi1 yuan1 qing1 hui2 hui2 ， mei2 zhou1 wen4 lu4 han2 yun2 dui1 。
- lian2 kong1 deng4 dao4 qiu2 wei3 hua2 ， zhu2 yu2 zhi2 shang4 wu2 ti1 jie1 。
- cang1 guan1 lai2 ying2 jia1 dao4 li4 ， xiang1 feng2 wu2 yan2 xin1 yan3 kai1 。
- cui4 wei1 zhong1 duan4 xue3 jian4 hou3 ， liang3 er3 bu2 ban4 gong4 xuan1 hui1 。
- lin2 jian1 jing4 ji2 cheng2 duan4 xiang1 ， zheng4 yao4 wan4 he4 hao4 feng1 lei2 。
- shan1 ru2 lian2 pen2 rao4 jin1 di4 ， long2 guan1 bi4 xi2 yu2 cang1 ya2 。
- zu3 shi1 bao4 xi1 zuo4 gu3 ta3 ， da4 chan2 hai3 lang4 fan1 tian1 lai2 。
- teng2 kong1 jiao3 kuai4 wo3 wei4 xia2 ， zhu3 zhang4 ta4 shi1 zhuang4 mei2 tai2 。
- wen4 long2 yi4 jie4 yi4 xi2 di4 ， jie3 bao1 ting1 yu3 mian2 xi1 zhai1 。
- dang1 nian2 gong1 an4 ji4 cuo4 ju3 ， shen2 tong1 fo2 fa3 tong2 keng1 mai2 。
- hun4 rong2 an1 zhong1 de0 de0 yi4 ， xiao4 wo3 she2 ben3 kong1 cui1 wei1 。
- zi1 shi4 qie3 zhi4 bao3 chi1 fan4 ， ti2 tian2 mi3 jian4 ru2 huang2 ai1 。

## 注释

## 译文

## 赏析
