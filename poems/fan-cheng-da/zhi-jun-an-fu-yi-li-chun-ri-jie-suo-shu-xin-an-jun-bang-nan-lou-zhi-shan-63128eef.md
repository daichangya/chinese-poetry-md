---
id: fan-cheng-da-zhi-jun-an-fu-yi-li-chun-ri-jie-suo-shu-xin-an-jun-bang-nan-lou-zhi-shan-63128eef
title: 知郡安抚以立春日揭所书新安郡榜南楼之上晓雪纷集邦人以为善祥遂开宴以落之辄赋长句一篇以附风谣之末
titlePinyin: zhi1 jun4 an1 fu3 yi3 li4 chun1 ri4 jie1 suo3 shu1 xin1 an1 jun4 bang3 nan2 lou2 zhi1 shang4 xiao3 xue3 fen1 ji2 bang1 ren2 yi3 wei2 shan4 xiang2 sui4 kai1 yan4 yi3 luo4 zhi1 zhe2 fu4 chang2 ju4 yi4 pian1 yi3 fu4 feng1 yao2 zhi1 mo4
titleSlug: zhi-jun-an-fu-yi-li-chun-ri-jie-suo-shu-xin-an-jun-bang-nan-lou-zhi-shan-63128eef
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 碧瓦朱甍上牛斗，妙墨新题森锁钮。
- 使君笔力挽春来，一夜飞花暗梅柳。
- 南山与楼相对高，向来千载争雄豪。
- 八分三字一弹压，众峰戢戢如儿曹。
- 人间盛事天不隔，急催此雪成三白。
- 未论千古福邦人，先卜明年满冈麦。
- 东风酒面吹凝酥，不辞醉倒归相扶。
- 短歌万一传乐府，湛辈亦与公名俱。

## 拼音
- bi4 wa3 zhu1 meng2 shang4 niu2 dou4 ， miao4 mo4 xin1 ti2 sen1 suo3 niu3 。
- shi3 jun1 bi3 li4 wan3 chun1 lai2 ， yi2 ye4 fei1 hua1 an4 mei2 liu3 。
- nan2 shan1 yu3 lou2 xiang1 dui4 gao1 ， xiang4 lai2 qian1 zai3 zheng1 xiong2 hao2 。
- ba1 fen1 san1 zi4 yi4 tan2 ya1 ， zhong4 feng1 ji2 ji2 ru2 er2 cao2 。
- ren2 jian1 sheng4 shi4 tian1 bu4 ge2 ， ji2 cui1 ci3 xue3 cheng2 san1 bai2 。
- wei4 lun4 qian1 gu3 fu2 bang1 ren2 ， xian1 bu3 ming2 nian2 man3 gang1 mai4 。
- dong1 feng1 jiu3 mian4 chui1 ning2 su1 ， bu4 ci2 zui4 dao3 gui1 xiang1 fu2 。
- duan3 ge1 wan4 yi1 chuan2 yue4 fu3 ， zhan4 bei4 yi4 yu3 gong1 ming2 ju4 。

## 注释

## 译文

## 赏析
