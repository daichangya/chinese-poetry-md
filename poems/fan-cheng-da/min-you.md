---
id: fan-cheng-da-min-you
title: 愍游
titlePinyin: min3 you2
titleSlug: min-you
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君胡为兮远游，蹇行迷兮路阻修。
- 朝予济兮沧海，灵胥怒兮蛟跞舟。
- 暮予略兮太行，车堕辐兮骖决。
- 攀援怪蔓兮一息，雷昼阚兮山裂。
- 四无人兮又风雨，灵幽幽兮为予愁绝。
- 君胡为兮远道，委玉躬兮荒草。
- 与魑魅兮争光，与虎兕兮群嘷。
- 君之居兮社木苍然，衡门之下兮可以休老。
- 归来兮婆娑，芳满堂兮儛歌。
- 奉君子兮眉寿，光风荡兮酒生波。
- 云日兮同社，月星兮偕夜。
- 千秋兮岁华，弭予盖兮绁予马。
- 悲莫悲兮天涯，乐莫乐兮还家。

## 拼音
- jun1 hu2 wei4 xi1 yuan3 you2 ， jian3 xing2 mi2 xi1 lu4 zu3 xiu1 。
- chao2 yu3 ji4 xi1 cang1 hai3 ， ling2 xu1 nu4 xi1 jiao1 luo4 zhou1 。
- mu4 yu3 lüe4 xi1 tai4 hang2 ， che1 duo4 fu2 xi1 can1 jue2 。
- pan1 yuan2 guai4 man4 xi1 yi4 xi1 ， lei2 zhou4 kan4 xi1 shan1 lie4 。
- si4 wu2 ren2 xi1 you4 feng1 yu3 ， ling2 you1 you1 xi1 wei4 yu3 chou2 jue2 。
- jun1 hu2 wei4 xi1 yuan3 dao4 ， wei3 yu4 gong1 xi1 huang1 cao3 。
- yu3 chi1 mei4 xi1 zheng1 guang1 ， yu3 hu3 si4 xi1 qun2 hao2 。
- jun1 zhi1 ju1 xi1 she4 mu4 cang1 ran2 ， heng2 men2 zhi1 xia4 xi1 ke3 yi3 xiu1 lao3 。
- gui1 lai2 xi1 po2 suo1 ， fang1 man3 tang2 xi1 wu3 ge1 。
- feng4 jun1 zi3 xi1 mei2 shou4 ， guang1 feng1 dang4 xi1 jiu3 sheng1 bo1 。
- yun2 ri4 xi1 tong2 she4 ， yue4 xing1 xi1 xie2 ye4 。
- qian1 qiu1 xi1 sui4 hua2 ， mi3 yu3 gai4 xi1 xie4 yu3 ma3 。
- bei1 mo4 bei1 xi1 tian1 ya2 ， le4 mo4 le4 xi1 hai2 jia1 。

## 注释

## 译文

## 赏析
