---
id: zhu-shu-zhen-qiu-ri-xing
title: 秋日行
titlePinyin: qiu1 ri4 xing2
titleSlug: qiu-ri-xing
author: 朱淑真
authorPinyin: zhu1 shu1 zhen1
authorSlug: zhu-shu-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 萧瑟西风起何处，庭前叶叶惊梧树。
- 万物收成天地肃，田家芋栗初登圃。
- 杳杳高穹片水清，一点秋雕翥云路。
- 凄凄空旷雨初晴，凉飇动地收残暑。
- 高楼玉笛应清商，天外数声新雁度。
- 园林草木半含黄，篱菊黄金花正吐。
- 池上枯杨噪晚蝉，愁莲蔌蔌啼残露。
- 可怜秋色与春风，几度荣枯新复故。

## 拼音
- xiao1 se4 xi1 feng1 qi3 he2 chu4 ， ting2 qian2 ye4 ye4 jing1 wu2 shu4 。
- wan4 wu4 shou1 cheng2 tian1 di4 su4 ， tian2 jia1 yu4 li4 chu1 deng1 pu3 。
- yao3 yao3 gao1 qiong2 pian4 shui3 qing1 ， yi4 dian3 qiu1 diao1 zhu4 yun2 lu4 。
- qi1 qi1 kong1 kuang4 yu3 chu1 qing2 ， liang2 biao1 dong4 di4 shou1 can2 shu3 。
- gao1 lou2 yu4 di2 ying4 qing1 shang1 ， tian1 wai4 shu4 sheng1 xin1 yan4 du4 。
- yuan2 lin2 cao3 mu4 ban4 han2 huang2 ， li2 ju2 huang2 jin1 hua1 zheng4 tu3 。
- chi2 shang4 ku1 yang2 zao4 wan3 chan2 ， chou2 lian2 su4 su4 ti2 can2 lu4 。
- ke3 lian2 qiu1 se4 yu3 chun1 feng1 ， ji3 du4 rong2 ku1 xin1 fu4 gu4 。

## 注释

## 译文

## 赏析
