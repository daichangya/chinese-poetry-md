---
id: zhu-shu-zhen-xi-yu
title: 喜雨
titlePinyin: xi3 yu3
titleSlug: xi-yu
author: 朱淑真
authorPinyin: zhu1 shu1 zhen1
authorSlug: zhu-shu-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赤日炎炎烧八荒，田中无雨苗半黄。
- 天工不放老龙懒，赤电驱雷云四方。
- 琼瑰万斛写碧落，陂塘池沼皆泱泱。
- 高田低田尽沾泽，农喜禾无可槁伤。
- 我皇圣德布寰宇，六月青天降甘雨。
- 四海咸蒙滂沛恩，九州尽解焦熬苦。
- 倾盆势歇尘点无，衣袂生凉罢挥羽。
- 江上数峰天外青，眼界增明快心腑。
- 炎热一洗无留迹，顿觉好风生雨腋。
- 纱厨湘簟爽气新，沉李削瓜浮玉液。
- 傍池占得秋意多，尚余珠点缀圆荷。
- 楼头月上云散尽，远水连天天接波。

## 拼音
- chi4 ri4 yan2 yan2 shao1 ba1 huang1 ， tian2 zhong1 wu2 yu3 miao2 ban4 huang2 。
- tian1 gong1 bu2 fang4 lao3 long2 lan3 ， chi4 dian4 qu1 lei2 yun2 si4 fang1 。
- qiong2 gui1 wan4 hu2 xie3 bi4 luo4 ， bei1 tang2 chi2 zhao3 jie1 yang1 yang1 。
- gao1 tian2 di1 tian2 jin4 zhan1 ze2 ， nong2 xi3 he2 wu2 ke3 gao3 shang1 。
- wo3 huang2 sheng4 de2 bu4 huan2 yu3 ， liu4 yue4 qing1 tian1 jiang4 gan1 yu3 。
- si4 hai3 xian2 meng2 pang1 pei4 en1 ， jiu3 zhou1 jin4 jie3 jiao1 ao2 ku3 。
- qing1 pen2 shi4 xie1 chen2 dian3 wu2 ， yi1 mei4 sheng1 liang2 ba4 hui1 yu3 。
- jiang1 shang4 shu4 feng1 tian1 wai4 qing1 ， yan3 jie4 zeng1 ming2 kuai4 xin1 fu3 。
- yan2 re4 yi4 xi3 wu2 liu2 ji4 ， dun4 jue2 hao3 feng1 sheng1 yu3 ye4 。
- sha1 chu2 xiang1 dian4 shuang3 qi4 xin1 ， chen2 li3 xiao1 gua1 fu2 yu4 ye4 。
- bang4 chi2 zhan4 de2 qiu1 yi4 duo1 ， shang4 yu2 zhu1 dian3 zhui4 yuan2 he2 。
- lou2 tou2 yue4 shang4 yun2 san4 jin4 ， yuan3 shui3 lian2 tian1 tian1 jie1 bo1 。

## 注释

## 译文

## 赏析
