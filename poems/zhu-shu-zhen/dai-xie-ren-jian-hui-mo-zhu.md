---
id: zhu-shu-zhen-dai-xie-ren-jian-hui-mo-zhu
title: 代谢人见惠墨竹
titlePinyin: dai4 xie4 ren2 jian4 hui4 mo4 zhu2
titleSlug: dai-xie-ren-jian-hui-mo-zhu
author: 朱淑真
authorPinyin: zhu1 shu1 zhen1
authorSlug: zhu-shu-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 纷纷桃李皆凡俗，四时之中惟有竹。
- 非惟苍翠列风轻，对之自觉清人肉。
- 羡君年少多才艺，笔墨潜偷造化力。
- 扫出一枝爰惠我，清阴翠色惊满幅。
- 嗟我得之喜何以，贪夫忽获珠盈斛。
- 朝夕捧玩不知疲，如在太白楼上宿。
- 遽令标轴挂壁间，劲节直日长目前。
- 不必溪边寻六逸，不必林间访七贤。
- 岂使阎本与王维，独擅古念称神师。
- 又有屏间名浪得，误墨成形何足奇。
- 未若一笔扫一枝，渭川移来人莫疑。
- 珍藏欲默默不得，命牋索笔成新诗。
- 诗穷纸满意不尽，阁笔无语愧才稀。

## 拼音
- fen1 fen1 tao2 li3 jie1 fan2 su2 ， si4 shi2 zhi1 zhong1 wei2 you3 zhu2 。
- fei1 wei2 cang1 cui4 lie4 feng1 qing1 ， dui4 zhi1 zi4 jue2 qing1 ren2 rou4 。
- xian4 jun1 nian2 shao4 duo1 cai2 yi4 ， bi3 mo4 qian2 tou1 zao4 hua4 li4 。
- sao3 chu1 yi4 zhi1 yuan2 hui4 wo3 ， qing1 yin1 cui4 se4 jing1 man3 fu2 。
- jie1 wo3 de2 zhi1 xi3 he2 yi3 ， tan1 fu1 hu1 huo4 zhu1 ying2 hu2 。
- zhao1 xi1 peng3 wan2 bu4 zhi1 pi2 ， ru2 zai4 tai4 bai2 lou2 shang4 su4 。
- ju4 ling4 biao1 zhou2 gua4 bi4 jian1 ， jin4 jie2 zhi2 ri4 chang2 mu4 qian2 。
- bu2 bi4 xi1 bian1 xun2 liu4 yi4 ， bu2 bi4 lin2 jian1 fang3 qi1 xian2 。
- qi3 shi3 yan2 ben3 yu3 wang2 wei2 ， du2 shan4 gu3 nian4 cheng1 shen2 shi1 。
- you4 you3 ping2 jian1 ming2 lang4 de2 ， wu4 mo4 cheng2 xing2 he2 zu2 qi2 。
- wei4 ruo4 yi4 bi3 sao3 yi4 zhi1 ， wei4 chuan1 yi2 lai2 ren2 mo4 yi2 。
- zhen1 cang2 yu4 mo4 mo4 bu4 de2 ， ming4 jian1 suo3 bi3 cheng2 xin1 shi1 。
- shi1 qiong2 zhi3 man3 yi4 bu2 jin4 ， ge2 bi3 wu2 yu3 kui4 cai2 xi1 。

## 注释

## 译文

## 赏析
