---
title: 释延寿
---
释延寿（九○四～九七五），俗姓王，字仲玄（又作冲玄、冲立），号抱一子。余杭（今浙江杭州）人。年二十八为华亭镇将时，弃吏出家。初礼龙册寺翠岩参禅师，寻谒天台山德韶国师，德韶一见而深器之。先住明州雪窦山。太祖建隆元年（九六○），吴越王钱俶请入居灵隠山新寺。明年，迁永明寺，居十五载。著述颇丰，有诗偈赋咏凡千万言，流播海外。高丽国王遣使赍书，叙弟子之礼。开宝八年卒，年七十二。赐号智觉禅师。徽宗崇宁间追谥宗照（《咸淳临安志》卷七○）。《景德传灯录》卷二六、《宋高僧传》卷二八、《禅林僧宝传》卷九、《五灯会元》卷一○、《佛祖统纪》卷二六、《释氏稽古略》卷三、《咸淳临安志》卷七○有传。　延寿诗，以《慧日永明智觉寿禅师山居诗》（清光绪十一年江北刻经处本）为底本，参校明释正勉、释性𣻢合辑之《古今禅藻集》（简称《禅藻集》）。另从《景德传灯录》、《五灯会元》、《增广圣宋高僧诗选》、《嘉泰会稽志续志》等书辑得诗、偈若干，附于卷末。
