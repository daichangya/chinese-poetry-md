---
id: shu-dan-he-ma-cui-lao-xiu-guang-de-hu
title: 和马粹老修广德湖
titlePinyin: he2 ma3 cui4 lao3 xiu1 guang3 de2 hu2
titleSlug: he-ma-cui-lao-xiu-guang-de-hu
author: 舒亶
authorPinyin: shu1 dan3
authorSlug: shu-dan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古作重虑始，功利故能永。
- 末俗分锥刀，往往附光影。
- 此几百岁余，兴废屡动静。
- 七乡十万家，利害寄俄顷。
- 诪张好恶曹，聒乱剧池黾。
- 使君武陵孙，明洁水中荇。
- 坐啸黄堂春，独得意外景。
- 登临莽芜没，叹息民不幸。
- 一日山水光，荡漾出荒梗。
- 黍禾杂菰鱼，狼籍被他境。
- 人指白鹤祠，慇懃窃有请。
- 衣冠俨郡公，一一画真鲠。
- 斯人岂可作，庶用荐遗秉。
- 公乎且勿去，何以慰乡井。
- 愿属丹青手，千载共观省。

## 拼音
- gu3 zuo4 zhong4 lü4 shi3 ， gong1 li4 gu4 neng2 yong3 。
- mo4 su2 fen1 zhui1 dao1 ， wang3 wang3 fu4 guang1 ying3 。
- ci3 ji3 bai3 sui4 yu2 ， xing1 fei4 lü3 dong4 jing4 。
- qi1 xiang1 shi2 wan4 jia1 ， li4 hai4 ji4 e2 qing3 。
- zhou1 zhang1 hao4 wu4 cao2 ， guo1 luan4 ju4 chi2 mian3 。
- shi3 jun1 wu3 ling2 sun1 ， ming2 jie2 shui3 zhong1 xing4 。
- zuo4 xiao4 huang2 tang2 chun1 ， du2 de2 yi4 wai4 jing3 。
- deng1 lin2 mang3 wu2 mei2 ， tan4 xi1 min2 bu2 xing4 。
- yi2 ri4 shan1 shui3 guang1 ， dang4 yang4 chu1 huang1 geng3 。
- shu3 he2 za2 gu1 yu2 ， lang2 ji2 bei4 ta1 jing4 。
- ren2 zhi3 bai2 he4 ci2 ， yin1 qin2 qie4 you3 qing3 。
- yi1 guan1 yan3 jun4 gong1 ， yi1 yi1 hua4 zhen1 geng3 。
- si1 ren2 qi3 ke3 zuo4 ， shu4 yong4 jian4 yi2 bing3 。
- gong1 hu1 qie3 wu4 qu4 ， he2 yi3 wei4 xiang1 jing3 。
- yuan4 shu3 dan1 qing1 shou3 ， qian1 zai3 gong4 guan1 sheng3 。

## 注释

## 译文

## 赏析
