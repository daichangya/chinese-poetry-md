---
id: chen-de-wu-yu-hu-die
title: 玉蝴蝶
titlePinyin: yu4 hu2 die2
titleSlug: yu-hu-die
author: 陈德武
authorPinyin: chen2 de2 wu3
authorSlug: chen-de-wu
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 玉蝴蝶
---
## 正文
- 金井梧桐飞报，秋期近也，乌鹊成桥。
- 为问双星何事，长待今宵。
- 别今年、新歌暂展，更五鼓、旧恨重摇。
- 黯魂销。
- 两情脉脉，一水迢迢。
- 寂寥。
- 寄言儿女，纵能多巧笑，奚暇相调。
- 暗想离愁，人间天上古来饶。
- 但心坚、天长地久，何意在、雨暮云朝。
- 宝香烧。
- 无缘驾海，有分吹箫。

## 拼音
- jin1 jing3 wu2 tong2 fei1 bao4 ， qiu1 qi1 jin4 ye3 ， wu1 que4 cheng2 qiao2 。
- wei4 wen4 shuang1 xing1 he2 shi4 ， chang2 dai4 jin1 xiao1 。
- bie2 jin1 nian2 、 xin1 ge1 zan4 zhan3 ， geng4 wu3 gu3 、 jiu4 hen4 zhong4 yao2 。
- an4 hun2 xiao1 。
- liang3 qing2 mo4 mo4 ， yi4 shui3 tiao2 tiao2 。
- ji4 liao2 。
- ji4 yan2 er2 nü3 ， zong4 neng2 duo1 qiao3 xiao4 ， xi1 xia2 xiang1 tiao2 。
- an4 xiang3 li2 chou2 ， ren2 jian1 tian1 shang4 gu3 lai2 rao2 。
- dan4 xin1 jian1 、 tian1 chang2 di4 jiu3 ， he2 yi4 zai4 、 yu3 mu4 yun2 chao2 。
- bao3 xiang1 shao1 。
- wu2 yuan2 jia4 hai3 ， you3 fen1 chui1 xiao1 。

## 注释

## 译文

## 赏析
