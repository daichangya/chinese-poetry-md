---
id: hong-shi-shi-gu-shi
title: 石鼓诗
titlePinyin: shi2 gu3 shi1
titleSlug: shi-gu-shi
author: 洪适
authorPinyin: hong2 shi4
authorSlug: hong-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天作高山太王荒，𬸚𬸦一鸣周翦商。
- 郏鄏卜年大搜讲，诸侯歛衽尊天王。
- 六月中兴绳祖武，平荡犬戎恢境土。
- 石崖可凿诗可镌，千载神光薄西浒。
- 橐驼挽入大梁都，璧水湛湛河出图。
- 中间两鼓备章句，日惟丙申不模糊。
- 左骖秀弓射麋豕，有鳑有□君子渔。
- 光和石经屹相望，诅楚登峄非吾徒。
- 辛壬癸甲雁分翅，桥门观者堵墙如。
- 星沉东壁干戈起，首下足上天倒置。
- 景钟糜碎九鼎飞，王迹皇风吁扫地。
- 群胡扛石徙幽燕，兵车乱载包无毡。
- 敲火砺角小小尔，为础为砧多历年。
- 宣和殿中图复古，冠以车攻次十鼓。
- 韩诗欧跋尽兼收，云章剖判定鱼鲁。
- 先君辛苦朔方归，文犀拱璧弃弗携。
- 一编十袭自𫔎秘，更有司马凤翔碑。
- 我生不辰今已老，岐阳三雍身不到。
- 匆匆使虏接淅行，在耶亡耶问无报。
- 整齐篆籀饰牙签，简撮篇咏劳穷探。
- 致主有心歌小雅，汗颜无术下登三。

## 拼音
- tian1 zuo4 gao1 shan1 tai4 wang2 huang1 ， yue4 zhuo2 yi4 ming2 zhou1 jian3 shang1 。
- jia2 ru3 bu3 nian2 da4 sou1 jiang3 ， zhu1 hou2 lian3 ren4 zun1 tian1 wang2 。
- liu4 yue4 zhong1 xing1 sheng2 zu3 wu3 ， ping2 dang4 quan3 rong2 hui1 jing4 tu3 。
- shi2 ya2 ke3 zao2 shi1 ke3 juan1 ， qian1 zai3 shen2 guang1 bao2 xi1 hu3 。
- tuo2 tuo2 wan3 ru4 da4 liang2 dou1 ， bi4 shui3 zhan4 zhan4 he2 chu1 tu2 。
- zhong1 jian1 liang3 gu3 bei4 zhang1 ju4 ， ri4 wei2 bing3 shen1 bu4 mo2 hu0 。
- zuo3 can1 xiu4 gong1 she4 mi2 shi3 ， you3 pang2 you3 □ jun1 zi3 yu2 。
- guang1 he2 shi2 jing1 yi4 xiang1 wang4 ， zu3 chu3 deng1 yi4 fei1 wu2 tu2 。
- xin1 ren2 gui3 jia3 yan4 fen1 chi4 ， qiao2 men2 guan1 zhe3 du3 qiang2 ru2 。
- xing1 chen2 dong1 bi4 gan1 ge1 qi3 ， shou3 xia4 zu2 shang4 tian1 dao3 zhi4 。
- jing3 zhong1 mi2 sui4 jiu3 ding3 fei1 ， wang2 ji4 huang2 feng1 xu1 sao3 di4 。
- qun2 hu2 kang2 shi2 xi3 you1 yan4 ， bing1 che1 luan4 zai3 bao1 wu2 zhan1 。
- qiao1 huo3 li4 jiao3 xiao3 xiao3 er3 ， wei4 chu3 wei4 zhen1 duo1 li4 nian2 。
- xuan1 he2 dian4 zhong1 tu2 fu4 gu3 ， guan1 yi3 che1 gong1 ci4 shi2 gu3 。
- han2 shi1 ou1 ba2 jin4 jian1 shou1 ， yun2 zhang1 pou1 pan4 ding4 yu2 lu3 。
- xian1 jun1 xin1 ku3 shuo4 fang1 gui1 ， wen2 xi1 gong3 bi4 qi4 fu2 xie2 。
- yi4 bian1 shi2 xi2 zi4 jue2 mi4 ， geng4 you3 si1 ma3 feng4 xiang2 bei1 。
- wo3 sheng1 bu4 chen2 jin1 yi3 lao3 ， qi2 yang2 san1 yong1 shen1 bu2 dao4 。
- cong1 cong1 shi3 lu3 jie1 xi1 xing2 ， zai4 ye1 wang2 ye1 wen4 wu2 bao4 。
- zheng3 qi2 zhuan4 zhou4 shi4 ya2 qian1 ， jian3 cuo1 pian1 yong3 lao2 qiong2 tan4 。
- zhi4 zhu3 you3 xin1 ge1 xiao3 ya3 ， han4 yan2 wu2 shu4 xia4 deng1 san1 。

## 注释

## 译文

## 赏析
