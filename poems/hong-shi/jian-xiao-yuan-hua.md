---
id: hong-shi-jian-xiao-yuan-hua
title: 检校园花
titlePinyin: jian3 xiao4 yuan2 hua1
titleSlug: jian-xiao-yuan-hua
author: 洪适
authorPinyin: hong2 shi4
authorSlug: hong-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 往夏新阁成，拔去园中葵。
- 万花间千蕊，十夫劳徙移。
- 群香颇猗狔，密影初参差。
- 烈日吁可畏，时雨不能滋。
- 未秋叶先陨，欲冬柯已萎。
- 虚蒙灌溉恩，无复嫣然姿。
- 啅雀飞且止，不肯登空枝。
- 寒螀守枯荄，未忍相弃离。
- 永怀斩新日，岂料憔悴期。
- 谁呼殷七七，来伴红裳儿。
- 金鼎一剂药，返魂庸可追。
- 春来作高亭，绿沼扬清漪。
- 旧蹊类陈迹，远圃分芳蕤。
- 结根旬浃间，生意浑熙熙。
- 微白李赋质，小红桃入肌。
- 柳条无颜色，已含烟雨眉。
- 游蜂相召引，有底渠先知。
- 地力固自若，大钧不偏私。
- 竞秀非机巧，向衰非钝迟。
- 万物理固然，飏芬须得时。

## 拼音
- wang3 xia4 xin1 ge2 cheng2 ， ba2 qu4 yuan2 zhong1 kui2 。
- wan4 hua1 jian1 qian1 rui3 ， shi2 fu1 lao2 xi3 yi2 。
- qun2 xiang1 po1 yi1 ni3 ， mi4 ying3 chu1 cen1 ci1 。
- lie4 ri4 xu1 ke3 wei4 ， shi2 yu3 bu4 neng2 zi1 。
- wei4 qiu1 ye4 xian1 yun3 ， yu4 dong1 ke1 yi3 wei3 。
- xu1 meng2 guan4 gai4 en1 ， wu2 fu4 yan1 ran2 zi1 。
- zhuo2 que4 fei1 qie3 zhi3 ， bu4 ken3 deng1 kong1 zhi1 。
- han2 jiang1 shou3 ku1 gai1 ， wei4 ren3 xiang1 qi4 li2 。
- yong3 huai2 zhan3 xin1 ri4 ， qi3 liao4 qiao2 cui4 qi1 。
- shui2 hu1 yin1 qi1 qi1 ， lai2 ban4 hong2 shang0 er2 。
- jin1 ding3 yi2 ji4 yao4 ， fan3 hun2 yong1 ke3 zhui1 。
- chun1 lai2 zuo4 gao1 ting2 ， lü4 zhao3 yang2 qing1 yi1 。
- jiu4 qi1 lei4 chen2 ji4 ， yuan3 pu3 fen1 fang1 rui2 。
- jie2 gen1 xun2 jia1 jian1 ， sheng1 yi4 hun2 xi1 xi1 。
- wei1 bai2 li3 fu4 zhi4 ， xiao3 hong2 tao2 ru4 ji1 。
- liu3 tiao2 wu2 yan2 se4 ， yi3 han2 yan1 yu3 mei2 。
- you2 feng1 xiang1 zhao4 yin3 ， you3 di3 qu2 xian1 zhi1 。
- di4 li4 gu4 zi4 ruo4 ， da4 jun1 bu4 pian1 si1 。
- jing4 xiu4 fei1 ji1 qiao3 ， xiang4 shuai1 fei1 dun4 chi2 。
- wan4 wu4 li3 gu4 ran2 ， yang2 fen1 xu1 de2 shi2 。

## 注释

## 译文

## 赏析
