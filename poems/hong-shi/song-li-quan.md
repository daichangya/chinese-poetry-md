---
id: hong-shi-song-li-quan
title: 送李泉
titlePinyin: song4 li3 quan2
titleSlug: song-li-quan
author: 洪适
authorPinyin: hong2 shi4
authorSlug: hong-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 周人九府有圜法，汉京金布在令甲。
- 炊炭冶镕多乱真，纷纷轻薄如榆荚。
- 即山不复私下臣，张官置吏几王春。
- 君子谓之阿堵物，方兄不知何许人。
- 十羊九牧其弊近，谈何容易趣销印。
- 事权顿使归民曹，鼓铸伊谁察诸郡。
- 诏书恳恳修废官，诸公争言隃度难。
- 向来矫枉亦太过，畴咨英俊乘𬨎轩。
- 鼎新能事推心计，贯朽不须夸古始。
- 共瞻使者振绣衣，曾见真人兴白水。
- 荀卿自有富国篇，高视管萧宜并肩。
- 钱流地上小小尔，便合论思雨露边。

## 拼音
- zhou1 ren2 jiu3 fu3 you3 huan2 fa3 ， han4 jing1 jin1 bu4 zai4 ling4 jia3 。
- chui1 tan4 ye3 rong2 duo1 luan4 zhen1 ， fen1 fen1 qing1 bo2 ru2 yu2 jia2 。
- ji2 shan1 bu2 fu4 si1 xia4 chen2 ， zhang1 guan1 zhi4 li4 ji3 wang2 chun1 。
- jun1 zi3 wei4 zhi1 a1 du3 wu4 ， fang1 xiong1 bu4 zhi1 he2 xu3 ren2 。
- shi2 yang2 jiu3 mu4 qi2 bi4 jin4 ， tan2 he2 rong2 yi4 qu4 xiao1 yin4 。
- shi4 quan2 dun4 shi3 gui1 min2 cao2 ， gu3 zhu4 yi1 shui2 cha2 zhu1 jun4 。
- zhao4 shu1 ken3 ken3 xiu1 fei4 guan1 ， zhu1 gong1 zheng1 yan2 yu2 du4 nan2 。
- xiang4 lai2 jiao3 wang3 yi4 tai4 guo4 ， chou2 zi1 ying1 jun4 cheng2 you2 xuan1 。
- ding3 xin1 neng2 shi4 tui1 xin1 ji4 ， guan4 xiu3 bu4 xu1 kua1 gu3 shi3 。
- gong4 zhan1 shi3 zhe3 zhen4 xiu4 yi1 ， ceng2 jian4 zhen1 ren2 xing1 bai2 shui3 。
- xun2 qing1 zi4 you3 fu4 guo2 pian1 ， gao1 shi4 guan3 xiao1 yi2 bing4 jian1 。
- qian2 liu2 di4 shang4 xiao3 xiao3 er3 ， bian4 he2 lun4 si1 yu3 lu4 bian1 。

## 注释

## 译文

## 赏析
