---
id: hong-shi-shan-zhong-zu-yu-yu-deng-hua-ding-feng-er-bu-guo
title: 山中阻雨欲登华顶峰而不果
titlePinyin: shan1 zhong1 zu3 yu3 yu4 deng1 hua2 ding3 feng1 er2 bu4 guo3
titleSlug: shan-zhong-zu-yu-yu-deng-hua-ding-feng-er-bu-guo
author: 洪适
authorPinyin: hong2 shi4
authorSlug: hong-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔闻天台山，一万八千丈。
- 层峰目华顶，魂梦几驰想。
- 朅来乘清秋，明发将独往。
- 小雨巧作难，祥云约仍爽。
- 风磴渍苔藓，霜崖乱榛莽。
- 峥嵘一何峻，梯空不可上。
- 便思捐竹舆，徐行倩藤杖。
- 老僧挹而言，兹山韬万象。
- 举头天宇逼，寓目岩扉敞。
- 重溟倒寒影，万壑振幽响。
- 峡迥啼猱猿，林高陨楂橡。
- 仙袂挹浮丘，飘然顿尘网。
- 今兹风雨时，烟雾接穹壤。
- 劲寒或薄人，跬步迷俯仰。
- 不如游石梁，重来事真赏。
- 斯言既𫄥𫄥，诚哉非我诳。
- 俗驾为之回，芜音不堪榜。
- 寄声山中灵，心期空鞅鞅。

## 拼音
- xi1 wen2 tian1 tai2 shan1 ， yi2 wan4 ba1 qian1 zhang4 。
- ceng2 feng1 mu4 hua2 ding3 ， hun2 meng4 ji3 chi2 xiang3 。
- qie4 lai2 cheng2 qing1 qiu1 ， ming2 fa1 jiang1 du2 wang3 。
- xiao3 yu3 qiao3 zuo4 nan2 ， xiang2 yun2 yue1 reng2 shuang3 。
- feng1 deng4 zi4 tai2 xian3 ， shuang1 ya2 luan4 zhen1 mang3 。
- zheng1 rong2 yi4 he2 jun4 ， ti1 kong1 bu4 ke3 shang4 。
- bian4 si1 juan1 zhu2 yu2 ， xu2 xing2 qian4 teng2 zhang4 。
- lao3 seng1 yi4 er2 yan2 ， zi1 shan1 tao1 wan4 xiang4 。
- ju3 tou2 tian1 yu3 bi1 ， yu4 mu4 yan2 fei1 chang3 。
- zhong4 ming2 dao3 han2 ying3 ， wan4 he4 zhen4 you1 xiang3 。
- xia2 jiong3 ti2 nao2 yuan2 ， lin2 gao1 yun3 zha1 xiang4 。
- xian1 mei4 yi4 fu2 qiu1 ， piao1 ran2 dun4 chen2 wang3 。
- jin1 zi1 feng1 yu3 shi2 ， yan1 wu4 jie1 qiong2 rang3 。
- jin4 han2 huo4 bao2 ren2 ， kui3 bu4 mi2 fu3 yang3 。
- bu4 ru2 you2 shi2 liang2 ， chong2 lai2 shi4 zhen1 shang3 。
- si1 yan2 ji4 𫄥 𫄥 ， cheng2 zai1 fei1 wo3 kuang2 。
- su2 jia4 wei4 zhi1 hui2 ， wu2 yin1 bu4 kan1 bang3 。
- ji4 sheng1 shan1 zhong1 ling2 ， xin1 qi1 kong1 yang1 yang1 。

## 注释

## 译文

## 赏析
