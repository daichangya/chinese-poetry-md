---
id: hong-shi-ti-xin-zhou-wu-fu-peng-lang-zhong-you-si-shu
title: 题信州吴傅朋郎中游丝书
titlePinyin: ti2 xin4 zhou1 wu2 fu4 peng2 lang2 zhong1 you2 si1 shu1
titleSlug: ti-xin-zhou-wu-fu-peng-lang-zhong-you-si-shu
author: 洪适
authorPinyin: hong2 shi4
authorSlug: hong-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上饶甿俗醇且古，千室鸣弦方按堵。
- 黄堂丈人今循良，河南治平追鼻祖。
- 讼棠留景分清阴，炉篆方羊燕寝深。
- 笑谈了却邦人事，游戏翰墨惟书林。
- 自从真行易篆隶，草圣书绝驰极挚。
- 游云惊龙初振奇，渴骥怒猊争作势。
- 臣中第一兹谓谁，寥寥典则其几希。
- 丈人尺牍妙天下，臧去收拾生光辉。
- 作古要须从我始，直欲名家自成体。
- 手追心摹前无人，一扫尘踪有新意。
- 纵横经纬生胸中，落纸便与游丝同。
- 缲瓮茧车飞白雪，织簷蛛网破清风。
- 一行一笔相联属，姿态规抚骇凡目。
- 临池漫劳三十年，千兔从教后人秃。
- 旧闻吕向连锦书，百字环写萦发如。
- 惜哉淟汩已无考，盍使北面称台舆。
- 独步不复名相甲，端恨二王无此法。
- 只今四海书同文，使者来求至将押。

## 拼音
- shang4 rao2 meng2 su2 chun2 qie3 gu3 ， qian1 shi4 ming2 xian2 fang1 an4 du3 。
- huang2 tang2 zhang4 ren2 jin1 xun2 liang2 ， he2 nan2 zhi4 ping2 zhui1 bi2 zu3 。
- song4 tang2 liu2 jing3 fen1 qing1 yin1 ， lu2 zhuan4 fang1 yang2 yan4 qin3 shen1 。
- xiao4 tan2 liao3 que4 bang1 ren2 shi4 ， you2 xi4 han4 mo4 wei2 shu1 lin2 。
- zi4 cong2 zhen1 xing2 yi4 zhuan4 li4 ， cao3 sheng4 shu1 jue2 chi2 ji2 zhi4 。
- you2 yun2 jing1 long2 chu1 zhen4 qi2 ， ke3 ji4 nu4 ni2 zheng1 zuo4 shi4 。
- chen2 zhong1 di4 yi1 zi1 wei4 shui2 ， liao2 liao2 dian3 ze2 qi2 ji3 xi1 。
- zhang4 ren2 chi3 du2 miao4 tian1 xia4 ， zang1 qu4 shou1 shi2 sheng1 guang1 hui1 。
- zuo4 gu3 yao4 xu1 cong2 wo3 shi3 ， zhi2 yu4 ming2 jia1 zi4 cheng2 ti3 。
- shou3 zhui1 xin1 mo2 qian2 wu2 ren2 ， yi4 sao3 chen2 zong1 you3 xin1 yi4 。
- zong4 heng2 jing1 wei3 sheng1 xiong1 zhong1 ， luo4 zhi3 bian4 yu3 you2 si1 tong2 。
- qiao1 weng4 jian3 che1 fei1 bai2 xue3 ， zhi1 yan2 zhu1 wang3 po4 qing1 feng1 。
- yi4 hang2 yi4 bi3 xiang1 lian2 shu3 ， zi1 tai4 gui1 fu3 hai4 fan2 mu4 。
- lin2 chi2 man4 lao2 san1 shi2 nian2 ， qian1 tu4 cong2 jiao4 hou4 ren2 tu1 。
- jiu4 wen2 lü3 xiang4 lian2 jin3 shu1 ， bai3 zi4 huan2 xie3 ying2 fa1 ru2 。
- xi1 zai1 tian3 gu3 yi3 wu2 kao3 ， he2 shi3 bei3 mian4 cheng1 tai2 yu2 。
- du2 bu4 bu2 fu4 ming2 xiang1 jia3 ， duan1 hen4 er4 wang2 wu2 ci3 fa3 。
- zhi1 jin1 si4 hai3 shu1 tong2 wen2 ， shi3 zhe3 lai2 qiu2 zhi4 jiang1 ya1 。

## 注释

## 译文

## 赏析
