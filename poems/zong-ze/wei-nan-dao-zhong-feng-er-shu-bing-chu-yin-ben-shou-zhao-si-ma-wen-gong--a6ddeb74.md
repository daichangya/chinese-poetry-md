---
id: zong-ze-wei-nan-dao-zhong-feng-er-shu-bing-chu-yin-ben-shou-zhao-si-ma-wen-gong--a6ddeb74
title: 渭南道中逢二蜀兵出印本手诏司马温公范文正公赠太师外祖丞相赠太保悲喜交集慨然赋诗
titlePinyin: wei4 nan2 dao4 zhong1 feng2 er4 shu3 bing1 chu1 yin4 ben3 shou3 zhao4 si1 ma3 wen1 gong1 fan4 wen2 zheng4 gong1 zeng4 tai4 shi1 wai4 zu3 cheng2 xiang4 zeng4 tai4 bao3 bei1 xi3 jiao1 ji2 kai3 ran2 fu4 shi1
titleSlug: wei-nan-dao-zhong-feng-er-shu-bing-chu-yin-ben-shou-zhao-si-ma-wen-gong--a6ddeb74
author: 宗泽
authorPinyin: zong1 ze2
authorSlug: zong-ze
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我君肇当阳，𪫺佞毕退听。
- 示民以好恶，观此第一政。
- 恭惟司马范，二老文且正。
- 堂堂外王父，九牧称无尽。
- 宸章粲褒贲，倬彼云汉盛。
- 昭回天下来，光生万象俊。
- 小臣行抱忧，中路得此庆。
- 慨然夷望归，欣闻比干赠。
- 伤心外王父，三黜坐谏争。
- 未为召公保，亟上丞相印。
- 群邪肆欺诬，不死仗元圣。
- 阉童裂茅土，儇子执魁柄。
- 十载卧江湖，赍志目不瞑。
- 谁言堕黄壤，庙象饰绣衮。
- 石椁安用营，金縢渠不信。
- 因知日月星，虽晦终不泯。
- 一旦遇雷风，浮云岂能病。

## 拼音
- wo3 jun1 zhao4 dang1 yang2 ， 𪫺 ning4 bi4 tui4 ting1 。
- shi4 min2 yi3 hao4 wu4 ， guan1 ci3 di4 yi1 zheng4 。
- gong1 wei2 si1 ma3 fan4 ， er4 lao3 wen2 qie3 zheng4 。
- tang2 tang2 wai4 wang2 fu4 ， jiu3 mu4 cheng1 wu2 jin4 。
- chen2 zhang1 can4 bao1 ben1 ， zhuo1 bi3 yun2 han4 sheng4 。
- zhao1 hui2 tian1 xia4 lai2 ， guang1 sheng1 wan4 xiang4 jun4 。
- xiao3 chen2 xing2 bao4 you1 ， zhong1 lu4 de2 ci3 qing4 。
- kai3 ran2 yi2 wang4 gui1 ， xin1 wen2 bi3 gan1 zeng4 。
- shang1 xin1 wai4 wang2 fu4 ， san1 chu4 zuo4 jian4 zheng1 。
- wei4 wei4 zhao4 gong1 bao3 ， ji2 shang4 cheng2 xiang4 yin4 。
- qun2 xie2 si4 qi1 wu1 ， bu4 si3 zhang4 yuan2 sheng4 。
- yan1 tong2 lie4 mao2 tu3 ， xuan1 zi3 zhi2 kui2 bing3 。
- shi2 zai3 wo4 jiang1 hu2 ， ji1 zhi4 mu4 bu4 ming2 。
- shui2 yan2 duo4 huang2 rang3 ， miao4 xiang4 shi4 xiu4 gun3 。
- shi2 guo3 an1 yong4 ying2 ， jin1 teng2 qu2 bu2 xin4 。
- yin1 zhi1 ri4 yue4 xing1 ， sui1 hui4 zhong1 bu4 min3 。
- yi2 dan4 yu4 lei2 feng1 ， fu2 yun2 qi3 neng2 bing4 。

## 注释

## 译文

## 赏析
