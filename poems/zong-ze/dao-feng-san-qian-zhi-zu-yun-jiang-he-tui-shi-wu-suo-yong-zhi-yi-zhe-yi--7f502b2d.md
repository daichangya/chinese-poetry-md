---
id: zong-ze-dao-feng-san-qian-zhi-zu-yun-jiang-he-tui-shi-wu-suo-yong-zhi-yi-zhe-yi--7f502b2d
title: 道逢散遣之卒云讲和退师无所用之矣辄以二十六句道胸臆
titlePinyin: dao4 feng2 san4 qian3 zhi1 zu2 yun2 jiang3 he2 tui4 shi1 wu2 suo3 yong4 zhi1 yi3 zhe2 yi3 er4 shi2 liu4 ju4 dao4 xiong1 yi4
titleSlug: dao-feng-san-qian-zhi-zu-yun-jiang-he-tui-shi-wu-suo-yong-zhi-yi-zhe-yi--7f502b2d
author: 宗泽
authorPinyin: zong1 ze2
authorSlug: zong-ze
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翁拥麾幢我为儿，剽闻窃睹皆兵机。
- 其中袭击不容瞬，飙行电掣犹逶迤。
- 戎人长驱越大河，天下震惊观阙危。
- 肉食之谋殊未臧，我愤切骨其谁知。
- 慨然奏疏金马门，力陈盟赂损国威。
- 严尤下策尤可笑，晁错上书亦奚为。
- 道路荆棘初剪除，花如步障吾东之。
- 八年闭户尺蠖屈，一旦渡关匹马驰。
- 行行侧身听戎捷，忽闻募士诏遣归。
- 浓书大墨榜教诏，曰敌悔过今退师。
- 羽檄向来召貔虎，乃咏出车歌杕杜。
- 櫜兵销刃兵犹怒，却把鉏犁农歌舞。
- 君王神武今艺祖，尔如不归污我斧。

## 拼音
- weng1 yong1 hui1 zhuang4 wo3 wei4 er2 ， piao1 wen2 qie4 du3 jie1 bing1 ji1 。
- qi2 zhong1 xi2 ji1 bu4 rong2 shun4 ， biao1 xing2 dian4 che4 you2 wei1 yi2 。
- rong2 ren2 chang2 qu1 yue4 da4 he2 ， tian1 xia4 zhen4 jing1 guan1 que1 wei1 。
- rou4 shi2 zhi1 mou2 shu1 wei4 zang1 ， wo3 fen4 qie4 gu3 qi2 shui2 zhi1 。
- kai3 ran2 zou4 shu1 jin1 ma3 men2 ， li4 chen2 meng2 lu4 sun3 guo2 wei1 。
- yan2 you2 xia4 ce4 you2 ke3 xiao4 ， chao2 cuo4 shang4 shu1 yi4 xi1 wei4 。
- dao4 lu4 jing1 ji2 chu1 jian3 chu2 ， hua1 ru2 bu4 zhang4 wu2 dong1 zhi1 。
- ba1 nian2 bi4 hu4 chi3 huo4 qu1 ， yi2 dan4 du4 guan1 pi3 ma3 chi2 。
- xing2 xing2 ce4 shen1 ting1 rong2 jie2 ， hu1 wen2 mu4 shi4 zhao4 qian3 gui1 。
- nong2 shu1 da4 mo4 bang3 jiao4 zhao4 ， yue1 di2 hui3 guo4 jin1 tui4 shi1 。
- yu3 xi2 xiang4 lai2 zhao4 pi2 hu3 ， nai3 yong3 chu1 che1 ge1 di4 du4 。
- gao1 bing1 xiao1 ren4 bing1 you2 nu4 ， que4 ba3 chu2 li2 nong2 ge1 wu3 。
- jun1 wang2 shen2 wu3 jin1 yi4 zu3 ， er3 ru2 bu4 gui1 wu1 wo3 fu3 。

## 注释

## 译文

## 赏析
