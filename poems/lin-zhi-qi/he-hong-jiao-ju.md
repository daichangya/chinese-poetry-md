---
id: lin-zhi-qi-he-hong-jiao-ju
title: 和洪教菊
titlePinyin: he2 hong2 jiao4 ju2
titleSlug: he-hong-jiao-ju
author: 林之奇
authorPinyin: lin2 zhi1 qi2
authorSlug: lin-zhi-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陶令遗世情，尚余爱菊念。
- 菊亦有可爱，爱之苦不厌。
- 我观傲霜枝，真金赴烈焰。
- 道韵轻园绮，孤标敌针奄。
- 配以靖节名，万古不为忝。
- 况兹中央色，独许此君占。
- 凝然端正姿，不受红紫艳。
- 草木吾味同，世情那得染。
- 璀璨归来辞，斯言了无玷。
- 偶亦爱此花，秋来朝暮餍。
- 富贵两浮云，天地一旅店。
- 是中论饥饱，本自无赢欠。
- 便拟学渊明，奈此才不赡。
- 菊资三径荒，酒须十分滟。
- 待读悠然句，乃无雍彻僭。
- 但论广文诗，疟愈不须砭。

## 拼音
- tao2 ling4 yi2 shi4 qing2 ， shang4 yu2 ai4 ju2 nian4 。
- ju2 yi4 you3 ke3 ai4 ， ai4 zhi1 ku3 bu2 yan4 。
- wo3 guan1 ao4 shuang1 zhi1 ， zhen1 jin1 fu4 lie4 yan4 。
- dao4 yun4 qing1 yuan2 qi3 ， gu1 biao1 di2 zhen1 yan3 。
- pei4 yi3 jing4 jie2 ming2 ， wan4 gu3 bu2 wei4 tian3 。
- kuang4 zi1 zhong1 yang1 se4 ， du2 xu3 ci3 jun1 zhan4 。
- ning2 ran2 duan1 zheng4 zi1 ， bu2 shou4 hong2 zi3 yan4 。
- cao3 mu4 wu2 wei4 tong2 ， shi4 qing2 na4 de2 ran3 。
- cui3 can4 gui1 lai2 ci2 ， si1 yan2 le0 wu2 dian4 。
- ou3 yi4 ai4 ci3 hua1 ， qiu1 lai2 chao2 mu4 yan4 。
- fu4 gui4 liang3 fu2 yun2 ， tian1 di4 yi4 lü3 dian4 。
- shi4 zhong1 lun4 ji1 bao3 ， ben3 zi4 wu2 ying2 qian4 。
- bian4 ni3 xue2 yuan1 ming2 ， nai4 ci3 cai2 bu2 shan4 。
- ju2 zi1 san1 jing4 huang1 ， jiu3 xu1 shi2 fen1 yan4 。
- dai4 du2 you1 ran2 ju4 ， nai3 wu2 yong1 che4 jian4 。
- dan4 lun4 guang3 wen2 shi1 ， nüe4 yu4 bu4 xu1 bian1 。

## 注释

## 译文

## 赏析
