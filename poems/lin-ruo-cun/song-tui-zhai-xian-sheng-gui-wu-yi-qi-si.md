---
id: lin-ruo-cun-song-tui-zhai-xian-sheng-gui-wu-yi-qi-si
title: 送退斋先生归武夷  其四
titlePinyin: song4 tui4 zhai1 xian1 sheng1 gui1 wu3 yi2     qi2 si4
titleSlug: song-tui-zhai-xian-sheng-gui-wu-yi-qi-si
author: 林若存
authorPinyin: lin2 ruo4 cun2
authorSlug: lin-ruo-cun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大运何茫茫，海桑逝不留。
- 武夷有乔木，虬枝尚相樛。
- 自昔擢巍科，为今阐大猷。
- 万里惮北上，三年喜南游。
- 长身古衣冠，庞眉瞭双眸。
- 虽与今人居，不与今人俦。
- 和风颜子春，泰山邹孟秋。
- 一双忧世泪，溅入银河流。
- 相期入圣域，舍子谁当优。
- 奈何弃我去，荦确归途修。
- 我欲断中流，去棹何悠悠。
- 我欲息天风，别袂何飕飕。
- 明晨君已远，晚岁吾何求。
- 恐无后会期，笑作来生谋。

## 拼音
- da4 yun4 he2 mang2 mang2 ， hai3 sang1 shi4 bu4 liu2 。
- wu3 yi2 you3 qiao2 mu4 ， qiu2 zhi1 shang4 xiang1 jiu1 。
- zi4 xi1 zhuo2 wei1 ke1 ， wei4 jin1 chan3 da4 you2 。
- wan4 li3 dan4 bei3 shang4 ， san1 nian2 xi3 nan2 you2 。
- chang2 shen1 gu3 yi1 guan1 ， pang2 mei2 liao4 shuang1 mou2 。
- sui1 yu3 jin1 ren2 ju1 ， bu4 yu3 jin1 ren2 chou2 。
- he2 feng1 yan2 zi3 chun1 ， tai4 shan1 zou1 meng4 qiu1 。
- yi4 shuang1 you1 shi4 lei4 ， jian4 ru4 yin2 he2 liu2 。
- xiang1 qi1 ru4 sheng4 yu4 ， she4 zi3 shui2 dang1 you1 。
- nai4 he2 qi4 wo3 qu4 ， luo4 que4 gui1 tu2 xiu1 。
- wo3 yu4 duan4 zhong1 liu2 ， qu4 zhao4 he2 you1 you1 。
- wo3 yu4 xi1 tian1 feng1 ， bie2 mei4 he2 sou1 sou1 。
- ming2 chen2 jun1 yi3 yuan3 ， wan3 sui4 wu2 he2 qiu2 。
- kong3 wu2 hou4 hui4 qi1 ， xiao4 zuo4 lai2 sheng1 mou2 。

## 注释

## 译文

## 赏析
