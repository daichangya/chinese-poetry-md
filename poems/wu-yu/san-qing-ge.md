---
id: wu-yu-san-qing-ge
title: 三清阁
titlePinyin: san1 qing1 ge2
titleSlug: san-qing-ge
author: 吴愈
authorPinyin: wu2 yu4
authorSlug: wu-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庐山之胜，秀出斗旁。
- 参于衡岳，镇东南方。
- 民人所瞻，神天攸宅。
- 赍梦之祥，乃兴自昔。
- 惟天聪明，矜此下民。
- 监求其莫，恐有不闻。
- 惟神司之，云轺风马。
- 乃诹乃访，周游天下。
- 不疾不速，不察而明。
- 天何言哉，民无嚬呻。
- 是为福庭，列圣祗敬。
- 锡羡𬯎祉，有感斯应。
- 明明我圣，惟一乃心。
- 不显亦临，敢有弗钦。
- 宝画金扁，徽称明诏。
- 日月之揭，山川有耀。
- 邃殿在后，新阁在前。
- 如君当御，而臣仰焉。
- 时节冠珮，会朝帝所。
- 达民之情，佑我圣主。
- 民戴我圣，与天无极。
- 天佑我宋，子孙千亿。
- 民拜稽首，愿垂表经。
- 从臣刻辞，永锡休声。

## 拼音
- lu2 shan1 zhi1 sheng4 ， xiu4 chu1 dou4 pang2 。
- can1 yu2 heng2 yue4 ， zhen4 dong1 nan2 fang1 。
- min2 ren2 suo3 zhan1 ， shen2 tian1 you1 zhai2 。
- ji1 meng4 zhi1 xiang2 ， nai3 xing1 zi4 xi1 。
- wei2 tian1 cong1 ming0 ， jin1 ci3 xia4 min2 。
- jian1 qiu2 qi2 mo4 ， kong3 you3 bu4 wen2 。
- wei2 shen2 si1 zhi1 ， yun2 yao2 feng1 ma3 。
- nai3 zou1 nai3 fang3 ， zhou1 you2 tian1 xia4 。
- bu4 ji2 bu2 su4 ， bu4 cha2 er2 ming2 。
- tian1 he2 yan2 zai1 ， min2 wu2 pin2 shen1 。
- shi4 wei4 fu2 ting2 ， lie4 sheng4 zhi1 jing4 。
- xi1 xian4 tui2 zhi3 ， you3 gan3 si1 ying4 。
- ming2 ming2 wo3 sheng4 ， wei2 yi4 nai3 xin1 。
- bu4 xian3 yi4 lin2 ， gan3 you3 fu2 qin1 。
- bao3 hua4 jin1 bian3 ， hui1 cheng1 ming2 zhao4 。
- ri4 yue4 zhi1 jie1 ， shan1 chuan1 you3 yao4 。
- sui4 dian4 zai4 hou4 ， xin1 ge2 zai4 qian2 。
- ru2 jun1 dang1 yu4 ， er2 chen2 yang3 yan1 。
- shi2 jie2 guan1 pei4 ， hui4 chao2 di4 suo3 。
- da2 min2 zhi1 qing2 ， you4 wo3 sheng4 zhu3 。
- min2 dai4 wo3 sheng4 ， yu3 tian1 wu2 ji2 。
- tian1 you4 wo3 song4 ， zi3 sun1 qian1 yi4 。
- min2 bai4 qi3 shou3 ， yuan4 chui2 biao3 jing1 。
- cong2 chen2 ke4 ci2 ， yong3 xi1 xiu1 sheng1 。

## 注释

## 译文

## 赏析
