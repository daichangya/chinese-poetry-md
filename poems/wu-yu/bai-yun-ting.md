---
id: wu-yu-bai-yun-ting
title: 白云亭
titlePinyin: bai2 yun2 ting2
titleSlug: bai-yun-ting
author: 吴与
authorPinyin: wu2 yu3
authorSlug: wu-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高城顿崇冈，上与白云遇。
- 昔贤此登临，怀古得佳句。
- 结亭自何人，岁月更已屡。
- 古篆仅存名，颓簷飒将仆。
- 我来访遗踪，环赏惬幽趣。
- 鸠工扶垫陧，选木换隳蠹。
- 津梁五道人，悉力愿相赴。
- 经营未终月，突兀见翚翥。
- 英英苍梧云，朝莫此屯聚。
- 时从南山来，倏向高岩去。
- 去来本无心，虚亭日新故。
- 因之望故乡，更识亲闱处。
- 南山互牵情，凭阑目空注。

## 拼音
- gao1 cheng2 dun4 chong2 gang1 ， shang4 yu3 bai2 yun2 yu4 。
- xi1 xian2 ci3 deng1 lin2 ， huai2 gu3 de2 jia1 ju4 。
- jie2 ting2 zi4 he2 ren2 ， sui4 yue4 geng4 yi3 lü3 。
- gu3 zhuan4 jin3 cun2 ming2 ， tui2 yan2 sa4 jiang1 pu2 。
- wo3 lai2 fang3 yi2 zong1 ， huan2 shang3 qie4 you1 qu4 。
- jiu1 gong1 fu2 dian4 nie4 ， xuan3 mu4 huan4 hui1 du4 。
- jin1 liang2 wu3 dao4 ren2 ， xi1 li4 yuan4 xiang1 fu4 。
- jing1 ying2 wei4 zhong1 yue4 ， tu1 wu4 jian4 hui1 zhu4 。
- ying1 ying1 cang1 wu2 yun2 ， chao2 mo4 ci3 tun2 ju4 。
- shi2 cong2 nan2 shan1 lai2 ， shu1 xiang4 gao1 yan2 qu4 。
- qu4 lai2 ben3 wu2 xin1 ， xu1 ting2 ri4 xin1 gu4 。
- yin1 zhi1 wang4 gu4 xiang1 ， geng4 shi2 qin1 wei2 chu4 。
- nan2 shan1 hu4 qian1 qing2 ， ping2 lan2 mu4 kong1 zhu4 。

## 注释

## 译文

## 赏析
