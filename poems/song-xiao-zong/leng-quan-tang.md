---
id: song-xiao-zong-leng-quan-tang
title: 冷泉堂
titlePinyin: leng3 quan2 tang2
titleSlug: leng-quan-tang
author: 宋孝宗
authorPinyin: song4 xiao4 zong1
authorSlug: song-xiao-zong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山中秀色何佳哉，一峰独立名飞来。
- 参差翠麓俨如画，石骨苍润神所开。
- 忽开彷像来宫囿，指顾已惊成列岫。
- 规模绝似灵隠前，面势恍疑天竺后。
- 孰云人力非自然，千岩万壑藏云烟。
- 上有峥嵘倚空之翠岭，下有潺湲漱玉之飞泉。
- 一堂虚敞临清沼，密荫交加森羽葆。
- 山头草木四时春，阅尽岁寒人不老。
- 圣心仁智情幽闲，壶中天地非人间。
- 蓬莱方丈渺空阔，岂若坐对三神山。
- 日长雅趣超尘俗，散步逍遥快心目。
- 山光水色无尽时，长将挹向杯中渌。

## 拼音
- shan1 zhong1 xiu4 se4 he2 jia1 zai1 ， yi4 feng1 du2 li4 ming2 fei1 lai2 。
- cen1 ci1 cui4 lu4 yan3 ru2 hua4 ， shi2 gu3 cang1 run4 shen2 suo3 kai1 。
- hu1 kai1 pang2 xiang4 lai2 gong1 you4 ， zhi3 gu4 yi3 jing1 cheng2 lie4 xiu4 。
- gui1 mo2 jue2 si4 ling2 yin3 qian2 ， mian4 shi4 huang3 yi2 tian1 zhu2 hou4 。
- shu2 yun2 ren2 li4 fei1 zi4 ran2 ， qian1 yan2 wan4 he4 cang2 yun2 yan1 。
- shang4 you3 zheng1 rong2 yi3 kong1 zhi1 cui4 ling3 ， xia4 you3 chan2 yuan2 shu4 yu4 zhi1 fei1 quan2 。
- yi4 tang2 xu1 chang3 lin2 qing1 zhao3 ， mi4 yin4 jiao1 jia1 sen1 yu3 bao3 。
- shan1 tou2 cao3 mu4 si4 shi2 chun1 ， yue4 jin4 sui4 han2 ren2 bu4 lao3 。
- sheng4 xin1 ren2 zhi4 qing2 you1 xian2 ， hu2 zhong1 tian1 di4 fei1 ren2 jian1 。
- peng2 lai2 fang1 zhang4 miao3 kong1 kuo4 ， qi3 ruo4 zuo4 dui4 san1 shen2 shan1 。
- ri4 chang2 ya3 qu4 chao1 chen2 su2 ， san4 bu4 xiao1 yao2 kuai4 xin1 mu4 。
- shan1 guang1 shui3 se4 wu2 jin4 shi2 ， chang2 jiang1 yi4 xiang4 bei1 zhong1 lu4 。

## 注释

## 译文

## 赏析
