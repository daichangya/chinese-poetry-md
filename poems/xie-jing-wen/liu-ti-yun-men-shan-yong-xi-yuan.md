---
id: xie-jing-wen-liu-ti-yun-men-shan-yong-xi-yuan
title: 留题云门山雍熙院
titlePinyin: liu2 ti2 yun2 men2 shan1 yong1 xi1 yuan4
titleSlug: liu-ti-yun-men-shan-yong-xi-yuan
author: 谢景温
authorPinyin: xie4 jing3 wen1
authorSlug: xie-jing-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 耶溪欲尽山转青，中有三寺山为屏。
- 秦峰表里植苍翠，仰视万木相峥嵘。
- 雪霜洗尽尘土迹，龙蛇蛰处烟氛生。
- 我携宾友事登览，穿径已觉毛骨轻。
- 穷幽陟险兴不尽，岩房留宿神逾清。
- 寒随阴谷一夜来，酒力半酣如不胜。
- 狂歌出门步竹迳，正见溪桥双月明。
- 幽泉乱出石窦响，松风远送哀猿声。
- 凌晨后岭纵俯仰，长林翠阜何纵横。
- 献之旧地不可辨，悬崖欲断石作坑。
- 五云散尽遗迹灭，老僧至今传此名。
- 凭高览古复太息，翻嗟万事多废兴。
- 丈夫出处固未测，我于山水心难萦。
- 区区世路虽可厌，脱身向此诚独醒。
- 岂知乘兴事兹乐，赏心不系穷与亨。
- 昔人避世非获已，我今安学禽鸟情。

## 拼音
- ye1 xi1 yu4 jin4 shan1 zhuan3 qing1 ， zhong1 you3 san1 si4 shan1 wei4 ping2 。
- qin2 feng1 biao3 li3 zhi2 cang1 cui4 ， yang3 shi4 wan4 mu4 xiang1 zheng1 rong2 。
- xue3 shuang1 xi3 jin4 chen2 tu3 ji4 ， long2 she2 zhe2 chu4 yan1 fen1 sheng1 。
- wo3 xie2 bin1 you3 shi4 deng1 lan3 ， chuan1 jing4 yi3 jue2 mao2 gu3 qing1 。
- qiong2 you1 zhi4 xian3 xing1 bu2 jin4 ， yan2 fang2 liu2 su4 shen2 yu2 qing1 。
- han2 sui2 yin1 gu3 yi2 ye4 lai2 ， jiu3 li4 ban4 han1 ru2 bu2 sheng4 。
- kuang2 ge1 chu1 men2 bu4 zhu2 jing4 ， zheng4 jian4 xi1 qiao2 shuang1 yue4 ming2 。
- you1 quan2 luan4 chu1 shi2 dou4 xiang3 ， song1 feng1 yuan3 song4 ai1 yuan2 sheng1 。
- ling2 chen2 hou4 ling3 zong4 fu3 yang3 ， chang2 lin2 cui4 fu4 he2 zong4 heng2 。
- xian4 zhi1 jiu4 di4 bu4 ke3 bian4 ， xuan2 ya2 yu4 duan4 shi2 zuo4 keng1 。
- wu3 yun2 san4 jin4 yi2 ji4 mie4 ， lao3 seng1 zhi4 jin1 chuan2 ci3 ming2 。
- ping2 gao1 lan3 gu3 fu4 tai4 xi1 ， fan1 jie1 wan4 shi4 duo1 fei4 xing1 。
- zhang4 fu0 chu1 chu4 gu4 wei4 ce4 ， wo3 yu2 shan1 shui3 xin1 nan2 ying2 。
- qu1 qu1 shi4 lu4 sui1 ke3 yan4 ， tuo1 shen1 xiang4 ci3 cheng2 du2 xing3 。
- qi3 zhi1 cheng2 xing4 shi4 zi1 le4 ， shang3 xin1 bu2 xi4 qiong2 yu3 heng1 。
- xi1 ren2 bi4 shi4 fei1 huo4 yi3 ， wo3 jin1 an1 xue2 qin2 niao3 qing2 。

## 注释

## 译文

## 赏析
