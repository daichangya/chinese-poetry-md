---
id: zhao-ru-ji-chen-lao-hua-niu
title: 陈老画牛
titlePinyin: chen2 lao3 hua4 niu2
titleSlug: chen-lao-hua-niu
author: 赵汝绩
authorPinyin: zhao4 ru3 ji4
authorSlug: zhao-ru-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老融弃发逃于禅，胸藏丘壑身林泉。
- 时拈寸草幻墨汁，惨淡咫尺生风烟。
- 尤工画牛古绝比，不特形似真神全。
- 平生知己一攻媿，惜墨如命诗犹传。
- 至今鄞人怀片纸，如护圭璧珠玑然。
- 陈生少壮曾入室，妙处已觉墙及肩。
- 岸痕树影仿佛地，云阴雨气冥蒙天。
- 寒禽立背渡浅水，野葑没足行淤田。
- 砺角思鬭力居尾，倚木揩痒势拥前。
- 或沿草径逐群去，或傍茅簷抱犊眠。
- 如何尽得此态度，前身想住桃林边。
- 世人贵耳不贵目，呜呼此画空尔妍。
- 我方求之不论钱，卷收更阅三十年。
- 欲寻此老不可得，摩挲陈迹方争怜。

## 拼音
- lao3 rong2 qi4 fa1 tao2 yu2 chan2 ， xiong1 cang2 qiu1 he4 shen1 lin2 quan2 。
- shi2 nian1 cun4 cao3 huan4 mo4 zhi1 ， can3 dan4 zhi3 chi3 sheng1 feng1 yan1 。
- you2 gong1 hua4 niu2 gu3 jue2 bi3 ， bu2 te4 xing2 si4 zhen1 shen2 quan2 。
- ping2 sheng1 zhi1 ji3 yi4 gong1 kui4 ， xi1 mo4 ru2 ming4 shi1 you2 chuan2 。
- zhi4 jin1 yin2 ren2 huai2 pian4 zhi3 ， ru2 hu4 gui1 bi4 zhu1 ji1 ran2 。
- chen2 sheng1 shao4 zhuang4 ceng2 ru4 shi4 ， miao4 chu4 yi3 jue2 qiang2 ji2 jian1 。
- an4 hen2 shu4 ying3 fang3 fu2 di4 ， yun2 yin1 yu3 qi4 ming2 meng2 tian1 。
- han2 qin2 li4 bei4 du4 qian3 shui3 ， ye3 feng1 mei2 zu2 xing2 yu1 tian2 。
- li4 jiao3 si1 dou4 li4 ju1 wei3 ， yi3 mu4 kai1 yang3 shi4 yong1 qian2 。
- huo4 yan2 cao3 jing4 zhu2 qun2 qu4 ， huo4 bang4 mao2 yan2 bao4 du2 mian2 。
- ru2 he2 jin4 de2 ci3 tai4 du4 ， qian2 shen1 xiang3 zhu4 tao2 lin2 bian1 。
- shi4 ren2 gui4 er3 bu2 gui4 mu4 ， wu1 hu1 ci3 hua4 kong1 er3 yan2 。
- wo3 fang1 qiu2 zhi1 bu2 lun4 qian2 ， juan4 shou1 geng4 yue4 san1 shi2 nian2 。
- yu4 xun2 ci3 lao3 bu4 ke3 de2 ， mo2 suo1 chen2 ji4 fang1 zheng1 lian2 。

## 注释

## 译文

## 赏析
