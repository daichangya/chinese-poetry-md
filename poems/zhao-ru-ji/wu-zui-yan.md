---
id: zhao-ru-ji-wu-zui-yan
title: 无罪言
titlePinyin: wu2 zui4 yan2
titleSlug: wu-zui-yan
author: 赵汝绩
authorPinyin: zhao4 ru3 ji4
authorSlug: zhao-ru-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 哀哀民何辜，遭此凶歉厄。
- 初闻数米炊，次复并日食。
- 草根掘欲尽，木皮屑不给。
- 疲老就枯僵，少壮作捐瘠。
- 千百存什一，乌喙仍菜色。
- 朝忧夕恐惧，不得见新麦。
- 城市逐末徒，奔走困贵籴。
- 剥床遂及肤，近半死于疫。
- 吾皇素仁惠，一念轸饥溺。
- 发粟通有无，宽逋已征索。
- 郡县乏宣化，鞭扑庭下赤。
- 贪官猴而冠，健吏虎而翼。
- 天灾偶参会，人意莫致诘。
- 淮楚困烽尘，荆蜀毙锋镝。
- 湘潭烦调戍，洪赣事供亿。
- 昔闻惟内地，可以称乐国。
- 岂料一年饥，狼狈如此极。
- 公卿饱舆台，王侯罗第宅。
- 私财足苞苴，公帑罄符籍。
- 匪难活民命，何以寿国脉。
- 子牟心徒劳，之武壮自惜。
- 安得扣九关，玉阶面咫尺。
- 天地本至仁，君臣愿一德。
- 贤人斯在位，能者各效职。
- 太守务循良，监司去姑息。
- 智则谋朝野，勇则卫疆埸。
- 自然风雨时，自然稼穑植。
- 自然至龢生，自然元气实。
- 何忧乎驩兜，何畏乎强敌。
- 勿罪狂斐言，斯言定金石。

## 拼音
- ai1 ai1 min2 he2 gu1 ， zao1 ci3 xiong1 qian4 e4 。
- chu1 wen2 shu4 mi3 chui1 ， ci4 fu4 bing4 ri4 shi2 。
- cao3 gen1 jue2 yu4 jin4 ， mu4 pi2 xie4 bu4 gei3 。
- pi2 lao3 jiu4 ku1 jiang1 ， shao4 zhuang4 zuo4 juan1 ji2 。
- qian1 bai3 cun2 shen2 yi1 ， wu1 hui4 reng2 cai4 se4 。
- chao2 you1 xi1 kong3 ju4 ， bu4 de2 jian4 xin1 mai4 。
- cheng2 shi4 zhu2 mo4 tu2 ， ben1 zou3 kun4 gui4 di2 。
- bao1 chuang2 sui4 ji2 fu1 ， jin4 ban4 si3 yu2 yi4 。
- wu2 huang2 su4 ren2 hui4 ， yi2 nian4 zhen3 ji1 ni4 。
- fa1 su4 tong1 you3 wu2 ， kuan1 bu1 yi3 zheng1 suo3 。
- jun4 xian4 fa2 xuan1 hua4 ， bian1 pu1 ting2 xia4 chi4 。
- tan1 guan1 hou2 er2 guan1 ， jian4 li4 hu3 er2 yi4 。
- tian1 zai1 ou3 can1 hui4 ， ren2 yi4 mo4 zhi4 jie2 。
- huai2 chu3 kun4 feng1 chen2 ， jing1 shu3 bi4 feng1 di2 。
- xiang1 tan2 fan2 tiao2 shu4 ， hong2 gan4 shi4 gong4 yi4 。
- xi1 wen2 wei2 nei4 di4 ， ke3 yi3 cheng1 le4 guo2 。
- qi3 liao4 yi4 nian2 ji1 ， lang2 bei4 ru2 ci3 ji2 。
- gong1 qing1 bao3 yu2 tai2 ， wang2 hou2 luo2 di4 zhai2 。
- si1 cai2 zu2 bao1 ju1 ， gong1 tang3 qing4 fu2 ji2 。
- fei3 nan2 huo2 min2 ming4 ， he2 yi3 shou4 guo2 mai4 。
- zi3 mu4 xin1 tu2 lao2 ， zhi1 wu3 zhuang4 zi4 xi1 。
- an1 de2 kou4 jiu3 guan1 ， yu4 jie1 mian4 zhi3 chi3 。
- tian1 di4 ben3 zhi4 ren2 ， jun1 chen2 yuan4 yi4 de2 。
- xian2 ren2 si1 zai4 wei4 ， neng2 zhe3 ge4 xiao4 zhi2 。
- tai4 shou3 wu4 xun2 liang2 ， jian1 si1 qu4 gu1 xi1 。
- zhi4 ze2 mou2 chao2 ye3 ， yong3 ze2 wei4 jiang1 yi4 。
- zi4 ran2 feng1 yu3 shi2 ， zi4 ran2 jia4 se4 zhi2 。
- zi4 ran2 zhi4 he2 sheng1 ， zi4 ran2 yuan2 qi4 shi2 。
- he2 you1 hu1 huan1 dou1 ， he2 wei4 hu1 qiang2 di2 。
- wu4 zui4 kuang2 fei3 yan2 ， si1 yan2 ding4 jin1 shi2 。

## 注释

## 译文

## 赏析
