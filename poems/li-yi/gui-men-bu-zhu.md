---
id: li-yi-gui-men-bu-zhu
title: 贵门卜筑
titlePinyin: gui4 men2 bu3 zhu4
titleSlug: gui-men-bu-zhu
author: 李易
authorPinyin: li3 yi4
authorSlug: li-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乱后亦择居，筮山山輙许。
- 居民百余家，喜甚手欲舞。
- 云久闻公名，此幸殆天与。
- 感兹郑重意，时节共鸡黍。
- 剡川非沃野，地僻民更窭。
- 趁时务撷茗，余力工捣楮。
- 寡妇念遗秉，洿池怜数罟。
- 我欲教耦耕，尽力循南亩。
- 桃杏种连山，深居可长处。
- 东邻有节士，酒酣乃发语。
- 公昔起布衣，高谊掩前古。
- 亲擢类平津，决见逢真主。
- 两宫伫六飞，万乘思一举。
- 交侵正倔强，蠭起益旁午。
- 浩然公独归，偶出宁有补。
- 默塞复何言，长叹汗如雨。

## 拼音
- luan4 hou4 yi4 ze2 ju1 ， shi4 shan1 shan1 zhe2 xu3 。
- ju1 min2 bai3 yu2 jia1 ， xi3 shen4 shou3 yu4 wu3 。
- yun2 jiu3 wen2 gong1 ming2 ， ci3 xing4 dai4 tian1 yu3 。
- gan3 zi1 zheng4 zhong4 yi4 ， shi2 jie2 gong4 ji1 shu3 。
- yan3 chuan1 fei1 wo4 ye3 ， di4 pi4 min2 geng4 ju4 。
- chen4 shi2 wu4 xie2 ming2 ， yu2 li4 gong1 dao3 chu3 。
- gua3 fu4 nian4 yi2 bing3 ， wu1 chi2 lian2 shu4 gu3 。
- wo3 yu4 jiao4 ou3 geng1 ， jin4 li4 xun2 nan2 mu3 。
- tao2 xing4 zhong3 lian2 shan1 ， shen1 ju1 ke3 chang2 chu4 。
- dong1 lin2 you3 jie2 shi4 ， jiu3 han1 nai3 fa1 yu3 。
- gong1 xi1 qi3 bu4 yi1 ， gao1 yi4 yan3 qian2 gu3 。
- qin1 zhuo2 lei4 ping2 jin1 ， jue2 jian4 feng2 zhen1 zhu3 。
- liang3 gong1 zhu4 liu4 fei1 ， wan4 sheng4 si1 yi4 ju3 。
- jiao1 qin1 zheng4 jue2 jiang4 ， feng1 qi3 yi4 pang2 wu3 。
- hao4 ran2 gong1 du2 gui1 ， ou3 chu1 ning2 you3 bu3 。
- mo4 sai1 fu4 he2 yan2 ， chang2 tan4 han4 ru2 yu3 。

## 注释

## 译文

## 赏析
