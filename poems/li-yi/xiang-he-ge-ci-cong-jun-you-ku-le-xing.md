---
id: li-yi-xiang-he-ge-ci-cong-jun-you-ku-le-xing
title: 相和歌辞：从军有苦乐行
titlePinyin: xiang1 he2 ge1 ci2 ： cong2 jun1 you3 ku3 le4 xing2
titleSlug: xiang-he-ge-ci-cong-jun-you-ku-le-xing
author: 李益
authorPinyin: li3 yi4
authorSlug: li-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 劳者且勿歌，我欲送君觞。从军有苦乐，此曲乐未央。
- 仆本居陇上，陇水断人肠。东过秦宫路，宫路入咸阳。
- 时逢汉帝出，谏猎至长杨。讵驰游侠窟，非结少年场。
- 一旦承嘉惠，轻命重恩光。秉笔参帷帟，从军至朔方。
- 边地多阴风，草木自凄凉。断绝海云去，出没胡沙长。
- 参差引雁翼，隐辚腾军装。剑文夜如水，马汗冻成霜。
- 侠气五都少，矜功六郡良。山河起目前，睚眦死路傍。
- 北逐驱獯虏，西临复旧疆。昔还赋余资，今出乃赢粮。
- 一矢弢夏服，我弓不再张。寄言丈夫雄，苦乐身自当。

## 拼音
- lao2 zhe3 qie3 wu4 ge1 ， wo3 yu4 song4 jun1 shang1 。 cong2 jun1 you3 ku3 le4 ， ci3 qu3 le4 wei4 yang1 。
- pu2 ben3 ju1 long3 shang4 ， long3 shui3 duan4 ren2 chang2 。 dong1 guo4 qin2 gong1 lu4 ， gong1 lu4 ru4 xian2 yang2 。
- shi2 feng2 han4 di4 chu1 ， jian4 lie4 zhi4 chang2 yang2 。 ju4 chi2 you2 xia2 ku1 ， fei1 jie2 shao4 nian2 chang3 。
- yi2 dan4 cheng2 jia1 hui4 ， qing1 ming4 zhong4 en1 guang1 。 bing3 bi3 can1 wei2 yi4 ， cong2 jun1 zhi4 shuo4 fang1 。
- bian1 di4 duo1 yin1 feng1 ， cao3 mu4 zi4 qi1 liang2 。 duan4 jue2 hai3 yun2 qu4 ， chu1 mo4 hu2 sha1 chang2 。
- cen1 ci1 yin3 yan4 yi4 ， yin3 lin2 teng2 jun1 zhuang1 。 jian4 wen2 ye4 ru2 shui3 ， ma3 han4 dong4 cheng2 shuang1 。
- xia2 qi4 wu3 dou1 shao3 ， jin1 gong1 liu4 jun4 liang2 。 shan1 he2 qi3 mu4 qian2 ， ya2 zi4 si3 lu4 bang4 。
- bei3 zhu2 qu1 xun1 lu3 ， xi1 lin2 fu4 jiu4 jiang1 。 xi1 hai2 fu4 yu2 zi1 ， jin1 chu1 nai3 ying2 liang2 。
- yi4 shi3 tao1 xia4 fu2 ， wo3 gong1 bu2 zai4 zhang1 。 ji4 yan2 zhang4 fu0 xiong2 ， ku3 le4 shen1 zi4 dang1 。

## 注释

## 译文

## 赏析
