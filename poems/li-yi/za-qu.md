---
id: li-yi-za-qu
title: 杂曲
titlePinyin: za2 qu3
titleSlug: za-qu
author: 李益
authorPinyin: li3 yi4
authorSlug: li-yi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 妾本蚕家女，不识贵门仪。槁砧持玉斧，交结五陵儿。
- 十日或一见，九日在路岐。人生此夫婿，富贵欲何为。
- 杨柳徒可折，南山不可移。妇人贵结发，宁有再嫁资。
- 嫁女莫望高，女心愿所宜。宁从贱相守，不愿贵相离。
- 蓝叶郁重重，蓝花若榴色。少妇归少年，华光自相得。
- 谁言配君子，以奉百年身。有义即夫婿，无义还他人。
- 爱如寒炉火，弃若秋风扇。山岳起面前，相看不相见。
- 丈夫非小儿，何用强相知。不见朝生菌，易成还易衰。
- 征客欲临路，居人还出门。北风河梁上，四野愁云繁。
- 岂不恋我家，夫婿多感恩。前程有日月，勋绩在河源。
- 少妇马前立，请君听一言。春至草亦生，谁能无别情。
- 殷勤展心素，见新莫忘故。遥望孟门山，殷勤报君子。
- 既为随阳雁，勿学西流水。尝闻生别离，悲莫悲于此。
- 同器不同荣，堂下即千里。与君贫贱交，何异萍上水。
- 托身天使然，同生复同死。

## 拼音
- qie4 ben3 can2 jia1 nü3 ， bu4 shi2 gui4 men2 yi2 。 gao3 zhen1 chi2 yu4 fu3 ， jiao1 jie2 wu3 ling2 er2 。
- shi2 ri4 huo4 yi2 jian4 ， jiu3 ri4 zai4 lu4 qi2 。 ren2 sheng1 ci3 fu1 xu4 ， fu4 gui4 yu4 he2 wei4 。
- yang2 liu3 tu2 ke3 zhe2 ， nan2 shan1 bu4 ke3 yi2 。 fu4 ren2 gui4 jie2 fa4 ， ning2 you3 zai4 jia4 zi1 。
- jia4 nü3 mo4 wang4 gao1 ， nü3 xin1 yuan4 suo3 yi2 。 ning2 cong2 jian4 xiang1 shou3 ， bu2 yuan4 gui4 xiang1 li2 。
- lan2 ye4 yu4 chong2 chong2 ， lan2 hua1 ruo4 liu2 se4 。 shao4 fu4 gui1 shao4 nian2 ， hua2 guang1 zi4 xiang1 de2 。
- shui2 yan2 pei4 jun1 zi3 ， yi3 feng4 bai3 nian2 shen1 。 you3 yi4 ji2 fu1 xu4 ， wu2 yi4 hai2 ta1 ren2 。
- ai4 ru2 han2 lu2 huo3 ， qi4 ruo4 qiu1 feng1 shan4 。 shan1 yue4 qi3 mian4 qian2 ， xiang1 kan4 bu4 xiang1 jian4 。
- zhang4 fu0 fei1 xiao3 er2 ， he2 yong4 qiang2 xiang1 zhi1 。 bu2 jian4 chao2 sheng1 jun1 ， yi4 cheng2 hai2 yi4 shuai1 。
- zheng1 ke4 yu4 lin2 lu4 ， ju1 ren2 hai2 chu1 men2 。 bei3 feng1 he2 liang2 shang4 ， si4 ye3 chou2 yun2 fan2 。
- qi3 bu2 lian4 wo3 jia1 ， fu1 xu4 duo1 gan3 en1 。 qian2 cheng2 you3 ri4 yue4 ， xun1 ji4 zai4 he2 yuan2 。
- shao4 fu4 ma3 qian2 li4 ， qing3 jun1 ting1 yi4 yan2 。 chun1 zhi4 cao3 yi4 sheng1 ， shui2 neng2 wu2 bie2 qing2 。
- yin1 qin2 zhan3 xin1 su4 ， jian4 xin1 mo4 wang4 gu4 。 yao2 wang4 meng4 men2 shan1 ， yin1 qin2 bao4 jun1 zi3 。
- ji4 wei4 sui2 yang2 yan4 ， wu4 xue2 xi1 liu2 shui3 。 chang2 wen2 sheng1 bie2 li2 ， bei1 mo4 bei1 yu2 ci3 。
- tong2 qi4 bu4 tong2 rong2 ， tang2 xia4 ji2 qian1 li3 。 yu3 jun1 pin2 jian4 jiao1 ， he2 yi4 ping2 shang4 shui3 。
- tuo1 shen1 tian1 shi3 ran2 ， tong2 sheng1 fu4 tong2 si3 。

## 注释

## 译文

## 赏析
