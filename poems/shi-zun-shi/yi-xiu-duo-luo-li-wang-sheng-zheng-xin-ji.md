---
id: shi-zun-shi-yi-xiu-duo-luo-li-wang-sheng-zheng-xin-ji
title: 依修多罗立往生正信偈
titlePinyin: yi1 xiu1 duo1 luo2 li4 wang3 sheng1 zheng4 xin4 ji4
titleSlug: yi-xiu-duo-luo-li-wang-sheng-zheng-xin-ji
author: 释遵式
authorPinyin: shi4 zun1 shi4
authorSlug: shi-zun-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稽首西方安乐刹，弥陀世主大慈尊。
- 我依种种修多罗，成就往生决定信。
- 住大乘者清净心，十念念彼无量寿。
- 临终梦佛定往生，大宝积经如是说。
- 五逆地狱众火现，值善知识发猛心。
- 十念称佛即往生，十六观经如是说。
- 若有欢喜信乐心，下至十念即往生。
- 若不尔者不成佛，四十八愿如是说。
- 诸有闻名生至心，一念回向即往生。
- 唯除五逆谤正法，无量寿经如是说。
- 临终不能观及念，但作生意知有佛。
- 此人气绝即往生，大法鼓经如是说。
- 一日一夜悬缯盖，专念往生心不断。
- 卧中梦佛即往生，无量寿经如是说。
- 昼夜一日称佛名，殷勤精进不断绝。
- 展转相劝同往生，大悲经中如是说。
- 一日二日若七日，执持名号心不乱。
- 佛现其前即往生，阿弥陀经如是说。
- 若人闻彼阿弥陀，一日二日若过等。
- 系念现前即往生，般舟经中如是说。
- 十日十夜六时中，五体礼佛念不断。
- 现见彼佛即往生，鼓音王经如是说。
- 十日十夜持斋戒，悬缯幡盖然香灯。
- 系念不断得往生，无量寿经如是说。
- 若人专念一方佛，或行或坐七七日。
- 现身见佛即往生，大集经中如是说。
- 若人自誓常经行，九十日中不坐卧。
- 三昧中见阿弥陀，佛立经中如是说。
- 若人端坐正西向，九十日中常念佛。
- 能成三昧生佛前，文殊般若如是说。
- 我于众经颂少分，如是说者无穷尽。
- 愿同闻者生正信，佛语真实无欺诳。

## 拼音
- qi3 shou3 xi1 fang1 an1 le4 cha4 ， mi2 tuo2 shi4 zhu3 da4 ci2 zun1 。
- wo3 yi1 zhong3 zhong3 xiu1 duo1 luo2 ， cheng2 jiu4 wang3 sheng1 jue2 ding4 xin4 。
- zhu4 da4 cheng2 zhe3 qing1 jing4 xin1 ， shi2 nian4 nian4 bi3 wu2 liang4 shou4 。
- lin2 zhong1 meng4 fo2 ding4 wang3 sheng1 ， da4 bao3 ji1 jing1 ru2 shi4 shuo1 。
- wu3 ni4 di4 yu4 zhong4 huo3 xian4 ， zhi2 shan4 zhi1 shi0 fa1 meng3 xin1 。
- shi2 nian4 cheng1 fo2 ji2 wang3 sheng1 ， shi2 liu4 guan1 jing1 ru2 shi4 shuo1 。
- ruo4 you3 huan1 xi3 xin4 le4 xin1 ， xia4 zhi4 shi2 nian4 ji2 wang3 sheng1 。
- ruo4 bu4 er3 zhe3 bu4 cheng2 fo2 ， si4 shi2 ba1 yuan4 ru2 shi4 shuo1 。
- zhu1 you3 wen2 ming2 sheng1 zhi4 xin1 ， yi2 nian4 hui2 xiang4 ji2 wang3 sheng1 。
- wei2 chu2 wu3 ni4 bang4 zheng4 fa3 ， wu2 liang4 shou4 jing1 ru2 shi4 shuo1 。
- lin2 zhong1 bu4 neng2 guan1 ji2 nian4 ， dan4 zuo4 sheng1 yi4 zhi1 you3 fo2 。
- ci3 ren2 qi4 jue2 ji2 wang3 sheng1 ， da4 fa3 gu3 jing1 ru2 shi4 shuo1 。
- yi2 ri4 yi2 ye4 xuan2 zeng1 gai4 ， zhuan1 nian4 wang3 sheng1 xin1 bu2 duan4 。
- wo4 zhong1 meng4 fo2 ji2 wang3 sheng1 ， wu2 liang4 shou4 jing1 ru2 shi4 shuo1 。
- zhou4 ye4 yi2 ri4 cheng1 fo2 ming2 ， yin1 qin2 jing1 jin4 bu2 duan4 jue2 。
- zhan3 zhuan3 xiang1 quan4 tong2 wang3 sheng1 ， da4 bei1 jing1 zhong1 ru2 shi4 shuo1 。
- yi2 ri4 er4 ri4 ruo4 qi1 ri4 ， zhi2 chi2 ming2 hao4 xin1 bu2 luan4 。
- fo2 xian4 qi2 qian2 ji2 wang3 sheng1 ， a1 mi2 tuo2 jing1 ru2 shi4 shuo1 。
- ruo4 ren2 wen2 bi3 a1 mi2 tuo2 ， yi2 ri4 er4 ri4 ruo4 guo4 deng3 。
- xi4 nian4 xian4 qian2 ji2 wang3 sheng1 ， ban1 zhou1 jing1 zhong1 ru2 shi4 shuo1 。
- shi2 ri4 shi2 ye4 liu4 shi2 zhong1 ， wu3 ti3 li3 fo2 nian4 bu2 duan4 。
- xian4 jian4 bi3 fo2 ji2 wang3 sheng1 ， gu3 yin1 wang2 jing1 ru2 shi4 shuo1 。
- shi2 ri4 shi2 ye4 chi2 zhai1 jie4 ， xuan2 zeng1 fan1 gai4 ran2 xiang1 deng1 。
- xi4 nian4 bu2 duan4 de2 wang3 sheng1 ， wu2 liang4 shou4 jing1 ru2 shi4 shuo1 。
- ruo4 ren2 zhuan1 nian4 yi4 fang1 fo2 ， huo4 xing2 huo4 zuo4 qi1 qi1 ri4 。
- xian4 shen1 jian4 fo2 ji2 wang3 sheng1 ， da4 ji2 jing1 zhong1 ru2 shi4 shuo1 。
- ruo4 ren2 zi4 shi4 chang2 jing1 xing2 ， jiu3 shi2 ri4 zhong1 bu2 zuo4 wo4 。
- san1 mei4 zhong1 jian4 a1 mi2 tuo2 ， fo2 li4 jing1 zhong1 ru2 shi4 shuo1 。
- ruo4 ren2 duan1 zuo4 zheng4 xi1 xiang4 ， jiu3 shi2 ri4 zhong1 chang2 nian4 fo2 。
- neng2 cheng2 san1 mei4 sheng1 fo2 qian2 ， wen2 shu1 ban1 ruo4 ru2 shi4 shuo1 。
- wo3 yu2 zhong4 jing1 song4 shao3 fen1 ， ru2 shi4 shuo1 zhe3 wu2 qiong2 jin4 。
- yuan4 tong2 wen2 zhe3 sheng1 zheng4 xin4 ， fo2 yu3 zhen1 shi2 wu2 qi1 kuang2 。

## 注释

## 译文

## 赏析
