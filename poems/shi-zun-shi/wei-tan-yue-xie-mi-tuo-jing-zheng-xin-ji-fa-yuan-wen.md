---
id: shi-zun-shi-wei-tan-yue-xie-mi-tuo-jing-zheng-xin-ji-fa-yuan-wen
title: 为檀越写弥陀经正信偈发愿文
titlePinyin: wei4 tan2 yue4 xie3 mi2 tuo2 jing1 zheng4 xin4 ji4 fa1 yuan4 wen2
titleSlug: wei-tan-yue-xie-mi-tuo-jing-zheng-xin-ji-fa-yuan-wen
author: 释遵式
authorPinyin: shi4 zun1 shi4
authorSlug: shi-zun-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稽首十方佛，弥陀圣中尊。
- 方等修多罗，一切法宝藏。
- 观音及势至，大地菩萨僧。
- 我以诚信心，刻板并印造。
- 阿弥陀经卷，及以正信偈。
- 旋造各一万，施四众受持。
- 偈以发信心，经以资读诵。
- 若有每日中，至少诵三卷。
- 年诵千八十，十年万八百。
- 况复多诵者，及历多年数。
- 如是积功德，自然生佛前。
- 我此万卷经，随所流布处。
- 极少得一人，诵持生净土。
- 我愿承此力，决定生彼国。
- 况复于多人，人亡经复在。
- 展转相传授，是名无尽灯。
- 灯灯相照耀，破生死长夜。
- 显出佛菩提，究竟悉同生。
- 常寂光净土，持此清净福。
- 回向奉君亲，我国圣帝王。
- 及圣后圣位，仁寿各万年。
- 复育群氓类，我父母眷属。
- 怨亲非怨亲，咸承胜善根，同生安养国。

## 拼音
- qi3 shou3 shi2 fang1 fo2 ， mi2 tuo2 sheng4 zhong1 zun1 。
- fang1 deng3 xiu1 duo1 luo2 ， yi2 qie4 fa3 bao3 zang4 。
- guan1 yin1 ji2 shi4 zhi4 ， da4 di4 pu2 sa4 seng1 。
- wo3 yi3 cheng2 xin4 xin1 ， ke4 ban3 bing4 yin4 zao4 。
- a1 mi2 tuo2 jing1 juan4 ， ji2 yi3 zheng4 xin4 ji4 。
- xuan2 zao4 ge4 yi2 wan4 ， shi1 si4 zhong4 shou4 chi2 。
- ji4 yi3 fa1 xin4 xin1 ， jing1 yi3 zi1 du2 song4 。
- ruo4 you3 mei3 ri4 zhong1 ， zhi4 shao3 song4 san1 juan4 。
- nian2 song4 qian1 ba1 shi2 ， shi2 nian2 wan4 ba1 bai3 。
- kuang4 fu4 duo1 song4 zhe3 ， ji2 li4 duo1 nian2 shu4 。
- ru2 shi4 ji1 gong1 de2 ， zi4 ran2 sheng1 fo2 qian2 。
- wo3 ci3 wan4 juan4 jing1 ， sui2 suo3 liu2 bu4 chu4 。
- ji2 shao3 de2 yi4 ren2 ， song4 chi2 sheng1 jing4 tu3 。
- wo3 yuan4 cheng2 ci3 li4 ， jue2 ding4 sheng1 bi3 guo2 。
- kuang4 fu4 yu2 duo1 ren2 ， ren2 wang2 jing1 fu4 zai4 。
- zhan3 zhuan3 xiang1 chuan2 shou4 ， shi4 ming2 wu2 jin4 deng1 。
- deng1 deng1 xiang1 zhao4 yao4 ， po4 sheng1 si3 chang2 ye4 。
- xian3 chu1 fo2 pu2 ti2 ， jiu1 jing4 xi1 tong2 sheng1 。
- chang2 ji4 guang1 jing4 tu3 ， chi2 ci3 qing1 jing4 fu2 。
- hui2 xiang4 feng4 jun1 qin1 ， wo3 guo2 sheng4 di4 wang2 。
- ji2 sheng4 hou4 sheng4 wei4 ， ren2 shou4 ge4 wan4 nian2 。
- fu4 yu4 qun2 meng2 lei4 ， wo3 fu4 mu3 juan4 shu3 。
- yuan4 qin1 fei1 yuan4 qin1 ， xian2 cheng2 sheng4 shan4 gen1 ， tong2 sheng1 an1 yang3 guo2 。

## 注释

## 译文

## 赏析
