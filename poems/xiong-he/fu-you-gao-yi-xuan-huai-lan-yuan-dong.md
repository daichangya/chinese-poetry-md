---
id: xiong-he-fu-you-gao-yi-xuan-huai-lan-yuan-dong
title: 赋游高逸轩怀蓝远洞
titlePinyin: fu4 you2 gao1 yi4 xuan1 huai2 lan2 yuan3 dong4
titleSlug: fu-you-gao-yi-xuan-huai-lan-yuan-dong
author: 熊禾
authorPinyin: xiong2 he2
authorSlug: xiong-he
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世情弱卑近，子独志高远。
- 中庭敞明轩，大字书巨扁。
- 轩前山百丈，山下水千涧。
- 摩空屹苍苍，赴壑来滚滚。
- 神明万宇澄，清旷百虑远。
- 恭惟孔孟翁，古圣一关键。
- 勿云仰之高，万象不吾隠。
- 勿云道之远，千里在发轫。
- 卓尔固难知，博约端可勉。
- 一贯未易悟，忠恕力可践。
- 云胡千载间，架漏安蹇浅。
- 下者志富贵，妾妇视仪衍。
- 次者志功名，童子羞管晏。
- 知子质直资，勿惮厪考问。
- 五夫小洛阳，犹当有文献。
- 当年胡与刘，水泉得源本。
- 及门紫阳人，斯道益弘阐。
- 四海褰孤风，百世想遐韵。
- 未登泰华高，丘阜即层𪩘。
- 未涉海沧远，沼沚亦深沔。
- 志高犹恐卑，志远犹恐迩。
- 周公思三王，伊尹乐尧舜。
- 宣尼万世师，道在兼祖宪。
- 志大心欲小，勗子宜重慎。
- 作诗代座箴，我亦持自警。

## 拼音
- shi4 qing2 ruo4 bei1 jin4 ， zi3 du2 zhi4 gao1 yuan3 。
- zhong1 ting2 chang3 ming2 xuan1 ， da4 zi4 shu1 ju4 bian3 。
- xuan1 qian2 shan1 bai3 zhang4 ， shan1 xia4 shui3 qian1 jian4 。
- mo2 kong1 yi4 cang1 cang1 ， fu4 he4 lai2 gun3 gun3 。
- shen2 ming2 wan4 yu3 cheng2 ， qing1 kuang4 bai3 lü4 yuan3 。
- gong1 wei2 kong3 meng4 weng1 ， gu3 sheng4 yi4 guan1 jian4 。
- wu4 yun2 yang3 zhi1 gao1 ， wan4 xiang4 bu4 wu2 yin3 。
- wu4 yun2 dao4 zhi1 yuan3 ， qian1 li3 zai4 fa1 ren4 。
- zhuo2 er3 gu4 nan2 zhi1 ， bo2 yue1 duan1 ke3 mian3 。
- yi2 guan4 wei4 yi4 wu4 ， zhong1 shu4 li4 ke3 jian4 。
- yun2 hu2 qian1 zai3 jian1 ， jia4 lou4 an1 jian3 qian3 。
- xia4 zhe3 zhi4 fu4 gui4 ， qie4 fu4 shi4 yi2 yan3 。
- ci4 zhe3 zhi4 gong1 ming2 ， tong2 zi3 xiu1 guan3 yan4 。
- zhi1 zi3 zhi4 zhi2 zi1 ， wu4 dan4 jin3 kao3 wen4 。
- wu3 fu1 xiao3 luo4 yang2 ， you2 dang1 you3 wen2 xian4 。
- dang1 nian2 hu2 yu3 liu2 ， shui3 quan2 de2 yuan2 ben3 。
- ji2 men2 zi3 yang2 ren2 ， si1 dao4 yi4 hong2 chan3 。
- si4 hai3 qian1 gu1 feng1 ， bai3 shi4 xiang3 xia2 yun4 。
- wei4 deng1 tai4 hua2 gao1 ， qiu1 fu4 ji2 ceng2 yan3 。
- wei4 she4 hai3 cang1 yuan3 ， zhao3 zhi3 yi4 shen1 mian3 。
- zhi4 gao1 you2 kong3 bei1 ， zhi4 yuan3 you2 kong3 er3 。
- zhou1 gong1 si1 san1 wang2 ， yi1 yin3 le4 yao2 shun4 。
- xuan1 ni2 wan4 shi4 shi1 ， dao4 zai4 jian1 zu3 xian4 。
- zhi4 da4 xin1 yu4 xiao3 ， xu4 zi3 yi2 zhong4 shen4 。
- zuo4 shi1 dai4 zuo4 zhen1 ， wo3 yi4 chi2 zi4 jing3 。

## 注释

## 译文

## 赏析
