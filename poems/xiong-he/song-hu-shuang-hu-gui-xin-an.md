---
id: xiong-he-song-hu-shuang-hu-gui-xin-an
title: 送胡双湖归新安
titlePinyin: song4 hu2 shuang1 hu2 gui1 xin1 an1
titleSlug: song-hu-shuang-hu-gui-xin-an
author: 熊禾
authorPinyin: xiong2 he2
authorSlug: xiong-he
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城南讲太极，寒泉参近思。
- 古人学道志，千里焉得辞。
- 𡼭嵚入闽录，泱漭游湘诗。
- 共惟紫阳翁，跬步怀亲慈。
- 亲在望云想，亲去庐墓悲。
- 往迹尚历历，流风讵应衰。
- 紫阳有学子，绰绰醇儒姿。
- 手携图象编，来扣文公祠。
- 为我再月留，著意窥精微。
- 理象本一原，体用非殊岐。
- 精爽谅有迪，涣然契深期。
- 末流学易偏，此语慎勿疑。
- 今晨出别语，怆然叙心知。
- 家君授余学，感子为发挥。
- 母茔有双湖，筑室吾将依。
- 愿子识一语，晨昏奉无违。
- 闻君陈大义，临分重含凄。
- 顾惟双湖象，在易已具垂。
- 八卦各具体，惟水独两之。
- 两间水为月，圣贤常取斯。
- 坎水与兑泽，行止固有时。
- 说从止处得，险与行相随。
- 居原丽泽占，讲习相涵滋。
- 行观游水至，德行宜常持。
- 易道静自悟，动焉谨知几。
- 乾坤胞与同，干蛊子职宜。
- 悠悠大化运，勉勉前修追。
- 愧予望道邈，愿君锐前驰。
- 浩歌祝融章，远送之武夷。
- 更浥寒泉润，注彼双湖涯。

## 拼音
- cheng2 nan2 jiang3 tai4 ji2 ， han2 quan2 can1 jin4 si1 。
- gu3 ren2 xue2 dao4 zhi4 ， qian1 li3 yan1 de2 ci2 。
- 𡼭 qin1 ru4 min3 lu4 ， yang1 mang3 you2 xiang1 shi1 。
- gong4 wei2 zi3 yang2 weng1 ， kui3 bu4 huai2 qin1 ci2 。
- qin1 zai4 wang4 yun2 xiang3 ， qin1 qu4 lu2 mu4 bei1 。
- wang3 ji4 shang4 li4 li4 ， liu2 feng1 ju4 ying4 shuai1 。
- zi3 yang2 you3 xue2 zi3 ， chuo4 chuo4 chun2 ru2 zi1 。
- shou3 xie2 tu2 xiang4 bian1 ， lai2 kou4 wen2 gong1 ci2 。
- wei4 wo3 zai4 yue4 liu2 ， zhu4 yi4 kui1 jing1 wei1 。
- li3 xiang4 ben3 yi4 yuan2 ， ti3 yong4 fei1 shu1 qi2 。
- jing1 shuang3 liang4 you3 di2 ， huan4 ran2 qi4 shen1 qi1 。
- mo4 liu2 xue2 yi4 pian1 ， ci3 yu3 shen4 wu4 yi2 。
- jin1 chen2 chu1 bie2 yu3 ， chuang4 ran2 xu4 xin1 zhi1 。
- jia1 jun1 shou4 yu2 xue2 ， gan3 zi3 wei4 fa1 hui1 。
- mu3 ying2 you3 shuang1 hu2 ， zhu4 shi4 wu2 jiang1 yi1 。
- yuan4 zi3 shi2 yi4 yu3 ， chen2 hun1 feng4 wu2 wei2 。
- wen2 jun1 chen2 da4 yi4 ， lin2 fen1 zhong4 han2 qi1 。
- gu4 wei2 shuang1 hu2 xiang4 ， zai4 yi4 yi3 ju4 chui2 。
- ba1 gua4 ge4 ju4 ti3 ， wei2 shui3 du2 liang3 zhi1 。
- liang3 jian1 shui3 wei4 yue4 ， sheng4 xian2 chang2 qu3 si1 。
- kan3 shui3 yu3 dui4 ze2 ， xing2 zhi3 gu4 you3 shi2 。
- shuo1 cong2 zhi3 chu4 de2 ， xian3 yu3 xing2 xiang1 sui2 。
- ju1 yuan2 li4 ze2 zhan4 ， jiang3 xi2 xiang1 han2 zi1 。
- xing2 guan1 you2 shui3 zhi4 ， de2 xing2 yi2 chang2 chi2 。
- yi4 dao4 jing4 zi4 wu4 ， dong4 yan1 jin3 zhi1 ji3 。
- qian2 kun1 bao1 yu3 tong2 ， gan1 gu3 zi3 zhi2 yi2 。
- you1 you1 da4 hua4 yun4 ， mian3 mian3 qian2 xiu1 zhui1 。
- kui4 yu3 wang4 dao4 miao3 ， yuan4 jun1 rui4 qian2 chi2 。
- hao4 ge1 zhu4 rong2 zhang1 ， yuan3 song4 zhi1 wu3 yi2 。
- geng4 yi4 han2 quan2 run4 ， zhu4 bi3 shuang1 hu2 ya2 。

## 注释

## 译文

## 赏析
