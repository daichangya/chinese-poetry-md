---
id: xiong-he-yong-cui-ting-mei-hua
title: 涌翠亭梅花
titlePinyin: yong3 cui4 ting2 mei2 hua1
titleSlug: yong-cui-ting-mei-hua
author: 熊禾
authorPinyin: xiong2 he2
authorSlug: xiong-he
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 来者为新去为陈，阴阳如代各还春。
- 花开花谢亦常理，对花不必尤花神。
- 平生性耆不在花，两年颇与梅相亲。
- 何人种梅绕此屋，一见使我心清冷。
- 老树槎牙溪侧径，枯枝倒挂池边亭。
- 花开主人不复赏，我来却作花主人。
- 此花不必相香色，凛凛大节何峥嵘。
- 北海雪深臣皓首，霜寒中野儿悲吟。
- 荷𦰏老人留植杖，沧浪孺子来濯缨。
- 神人妃子固有态，此花不是儿女情。
- 托根山谷居岁晚，自分不及芳春辰。
- 春前腊后挺高洁，留与桃李争妍新。
- 春寒桃李犹未开，莫随羌管轻飘零。
- 先生自是绝俗士，西湖东合当齐名。
- 巡簷索笑兴不浅，金樽檀板随红尘。
- 斯言近戏君勿讶，南山松柏终年青。

## 拼音
- lai2 zhe3 wei4 xin1 qu4 wei4 chen2 ， yin1 yang2 ru2 dai4 ge4 hai2 chun1 。
- hua1 kai1 hua1 xie4 yi4 chang2 li3 ， dui4 hua1 bu2 bi4 you2 hua1 shen2 。
- ping2 sheng1 xing4 qi2 bu2 zai4 hua1 ， liang3 nian2 po1 yu3 mei2 xiang1 qin1 。
- he2 ren2 zhong3 mei2 rao4 ci3 wu1 ， yi2 jian4 shi3 wo3 xin1 qing1 leng3 。
- lao3 shu4 cha2 ya2 xi1 ce4 jing4 ， ku1 zhi1 dao3 gua4 chi2 bian1 ting2 。
- hua1 kai1 zhu3 ren2 bu2 fu4 shang3 ， wo3 lai2 que4 zuo4 hua1 zhu3 ren2 。
- ci3 hua1 bu2 bi4 xiang1 xiang1 se4 ， lin3 lin3 da4 jie2 he2 zheng1 rong2 。
- bei3 hai3 xue3 shen1 chen2 hao4 shou3 ， shuang1 han2 zhong1 ye3 er2 bei1 yin2 。
- he2 𦰏 lao3 ren2 liu2 zhi2 zhang4 ， cang1 lang4 ru2 zi3 lai2 zhuo2 ying1 。
- shen2 ren2 fei1 zi0 gu4 you3 tai4 ， ci3 hua1 bu2 shi4 er2 nü3 qing2 。
- tuo1 gen1 shan1 gu3 ju1 sui4 wan3 ， zi4 fen1 bu4 ji2 fang1 chun1 chen2 。
- chun1 qian2 la4 hou4 ting3 gao1 jie2 ， liu2 yu3 tao2 li3 zheng1 yan2 xin1 。
- chun1 han2 tao2 li3 you2 wei4 kai1 ， mo4 sui2 qiang1 guan3 qing1 piao1 ling2 。
- xian1 sheng1 zi4 shi4 jue2 su2 shi4 ， xi1 hu2 dong1 he2 dang1 qi2 ming2 。
- xun2 yan2 suo3 xiao4 xing1 bu4 qian3 ， jin1 zun1 tan2 ban3 sui2 hong2 chen2 。
- si1 yan2 jin4 xi4 jun1 wu4 ya4 ， nan2 shan1 song1 bai3 zhong1 nian2 qing1 。

## 注释

## 译文

## 赏析
