---
id: xiong-he-bie-yong-fu-zhu-you
title: 别永福诸友
titlePinyin: bie2 yong3 fu2 zhu1 you3
titleSlug: bie-yong-fu-zhu-you
author: 熊禾
authorPinyin: xiong2 he2
authorSlug: xiong-he
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高哉永阳山，清哉永阳水。
- 不须问芝岭，不须寻桃源，桃源芝岭近在永阳里。
- 此山朝朝暮暮有爽气，此水一点不受污泥滓。
- 黼冕峨峨尽周献，弦诵洋洋尚周礼。
- 员颅方趾天地间，靖献此心固何尔。
- 梅坡先生真绝俗，夜月清标照寒水。
- 年移物换耳不闻，不挠不污直如矢。
- 留远先生心更苦，风雪漫漫燕万里。
- 腴田好爵某不顾，携手河梁得鱼泚。
- 旸彼诸老皆典刑，三叹此邦皆俗媺。
- 嗟哉世之人，醉中偷生梦中死。
- 高冈千仞亦陵迟，狂众一啜滔滔是。
- 如此衣冠古人物，直入画图播青史。
- 更有一事兴我闻，后生尚及见典刑。
- 兵戈生长三十载，豪杰岂必文王兴。
- 迩来童冠入小学，能文何啻百许人。
- 虽然文章亦未授，山深最喜习气淳。
- 万方飒飒声一概，此地未著裘马尘。
- 甘能受和白受来，岂有质实无其文。
- 古云变鲁可至道，百年正学亦失真。
- 尼山一何高，泗洙一何深。
- 圣门登临别是一般起，处处山水满我仁智心。
- 悠悠清泉涤我虑，飘飘长风吹我襟。
- 认取当年咏归意，与我同赋暮春吟。

## 拼音
- gao1 zai1 yong3 yang2 shan1 ， qing1 zai1 yong3 yang2 shui3 。
- bu4 xu1 wen4 zhi1 ling3 ， bu4 xu1 xun2 tao2 yuan2 ， tao2 yuan2 zhi1 ling3 jin4 zai4 yong3 yang2 li3 。
- ci3 shan1 zhao1 zhao1 mu4 mu4 you3 shuang3 qi4 ， ci3 shui3 yi4 dian3 bu2 shou4 wu1 ni2 zi3 。
- fu3 mian3 e2 e2 jin4 zhou1 xian4 ， xian2 song4 yang2 yang2 shang4 zhou1 li3 。
- yuan2 lu2 fang1 zhi3 tian1 di4 jian1 ， jing4 xian4 ci3 xin1 gu4 he2 er3 。
- mei2 po1 xian1 sheng1 zhen1 jue2 su2 ， ye4 yue4 qing1 biao1 zhao4 han2 shui3 。
- nian2 yi2 wu4 huan4 er3 bu4 wen2 ， bu4 nao2 bu4 wu1 zhi2 ru2 shi3 。
- liu2 yuan3 xian1 sheng1 xin1 geng4 ku3 ， feng1 xue3 man4 man4 yan4 wan4 li3 。
- yu2 tian2 hao3 jue2 mou3 bu2 gu4 ， xie2 shou3 he2 liang2 de2 yu2 ci3 。
- yang2 bi3 zhu1 lao3 jie1 dian3 xing2 ， san1 tan4 ci3 bang1 jie1 su2 mei3 。
- jie1 zai1 shi4 zhi1 ren2 ， zui4 zhong1 tou1 sheng1 meng4 zhong1 si3 。
- gao1 gang1 qian1 ren4 yi4 ling2 chi2 ， kuang2 zhong4 yi2 chuo4 tao1 tao1 shi4 。
- ru2 ci3 yi1 guan1 gu3 ren2 wu4 ， zhi2 ru4 hua4 tu2 bo1 qing1 shi3 。
- geng4 you3 yi2 shi4 xing1 wo3 wen2 ， hou4 sheng1 shang4 ji2 jian4 dian3 xing2 。
- bing1 ge1 sheng1 zhang3 san1 shi2 zai3 ， hao2 jie2 qi3 bi4 wen2 wang2 xing1 。
- er3 lai2 tong2 guan1 ru4 xiao3 xue2 ， neng2 wen2 he2 chi4 bai3 xu3 ren2 。
- sui1 ran2 wen2 zhang1 yi4 wei4 shou4 ， shan1 shen1 zui4 xi3 xi2 qi4 chun2 。
- wan4 fang1 sa4 sa4 sheng1 yi2 gai4 ， ci3 di4 wei4 zhu4 qiu2 ma3 chen2 。
- gan1 neng2 shou4 he2 bai2 shou4 lai2 ， qi3 you3 zhi4 shi2 wu2 qi2 wen2 。
- gu3 yun2 bian4 lu3 ke3 zhi4 dao4 ， bai3 nian2 zheng4 xue2 yi4 shi1 zhen1 。
- ni2 shan1 yi4 he2 gao1 ， si4 zhu1 yi4 he2 shen1 。
- sheng4 men2 deng1 lin2 bie2 shi4 yi4 ban1 qi3 ， chu4 chu4 shan1 shui3 man3 wo3 ren2 zhi4 xin1 。
- you1 you1 qing1 quan2 di2 wo3 lü4 ， piao1 piao1 chang2 feng1 chui1 wo3 jin1 。
- ren4 qu3 dang1 nian2 yong3 gui1 yi4 ， yu3 wo3 tong2 fu4 mu4 chun1 yin2 。

## 注释

## 译文

## 赏析
