---
id: xiong-he-cha-li-yao
title: 茶荔谣
titlePinyin: cha2 li4 yao2
titleSlug: cha-li-yao
author: 熊禾
authorPinyin: xiong2 he2
authorSlug: xiong-he
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阳春播一气，著处成芳菲。
- 闽地本荒落，山川亦何奇。
- 嬴刘始为郡，望秩暨武夷。
- 通仕良鲜少，贡入还稀微。
- 晚唐得常公，文化今有遗。
- 国初归职方，况复兵革稀。
- 圣化溥涵育，生生浩无涯。
- 昭陵锐图治，四夷息鞭笞。
- 峨峨四谏官，日晏犹彤墀。
- 君谟起南服，感知无不为。
- 芹曝犹欲献，茶贡讵非宜。
- 草木贵多识，荔谱何伤而。
- 岂意成滥觞，岁献妨耕犁。
- 当年东坡老，作诗叹荔枝。
- 诗语似成谶，采茶武夷溪。
- 民力固甚惫，卉木且具腓。
- 士人作是事，兴言痛心脾。
- 闽溪何澍湃，闽山何嵚𡼭。
- 彼一草木秀，不惮勤航梯。
- 昌黎感二鸟，世道矧益漓。
- 我思全盛际，贤书连驲驰。
- 公卿项背望，仄席须谋惟。
- 十家九诗书，三年下芝泥。
- 宣靖名节著，炎绍勋业资。
- 干淳道学称，人物世有之。
- 大雅日以丧，迂阔贻世讥。
- 茫茫宇宙内，此柄伊谁司。
- 后生无典刑，流风砭人肌。
- 皇天岂将老，伤哉相沦彝。
- 地气有旺歇，回斡应何迟。
- 百卉岁发荣，英杰生无时。
- 风气谅有开，久矣斯人疲。
- 武夷大隠山，自有百世师。
- 来哲倘可俟，拳拳留此诗。

## 拼音
- yang2 chun1 bo1 yi2 qi4 ， zhu4 chu4 cheng2 fang1 fei1 。
- min3 di4 ben3 huang1 luo4 ， shan1 chuan1 yi4 he2 qi2 。
- ying2 liu2 shi3 wei4 jun4 ， wang4 zhi4 ji4 wu3 yi2 。
- tong1 shi4 liang2 xian1 shao3 ， gong4 ru4 hai2 xi1 wei1 。
- wan3 tang2 de2 chang2 gong1 ， wen2 hua4 jin1 you3 yi2 。
- guo2 chu1 gui1 zhi2 fang1 ， kuang4 fu4 bing1 ge2 xi1 。
- sheng4 hua4 pu3 han2 yu4 ， sheng1 sheng1 hao4 wu2 ya2 。
- zhao1 ling2 rui4 tu2 zhi4 ， si4 yi2 xi1 bian1 chi1 。
- e2 e2 si4 jian4 guan1 ， ri4 yan4 you2 tong2 chi2 。
- jun1 mo2 qi3 nan2 fu2 ， gan3 zhi1 wu2 bu2 wei4 。
- qin2 pu4 you2 yu4 xian4 ， cha2 gong4 ju4 fei1 yi2 。
- cao3 mu4 gui4 duo1 shi2 ， li4 pu3 he2 shang1 er2 。
- qi3 yi4 cheng2 lan4 shang1 ， sui4 xian4 fang2 geng1 li2 。
- dang1 nian2 dong1 po1 lao3 ， zuo4 shi1 tan4 li4 zhi1 。
- shi1 yu3 si4 cheng2 chen4 ， cai3 cha2 wu3 yi2 xi1 。
- min2 li4 gu4 shen4 bei4 ， hui4 mu4 qie3 ju4 fei2 。
- shi4 ren2 zuo4 shi4 shi4 ， xing1 yan2 tong4 xin1 pi2 。
- min3 xi1 he2 shu4 pai4 ， min3 shan1 he2 qin1 𡼭 。
- bi3 yi4 cao3 mu4 xiu4 ， bu2 dan4 qin2 hang2 ti1 。
- chang1 li2 gan3 er4 niao3 ， shi4 dao4 shen3 yi4 li2 。
- wo3 si1 quan2 sheng4 ji4 ， xian2 shu1 lian2 ri4 chi2 。
- gong1 qing1 xiang4 bei4 wang4 ， ze4 xi2 xu1 mou2 wei2 。
- shi2 jia1 jiu3 shi1 shu1 ， san1 nian2 xia4 zhi1 ni2 。
- xuan1 jing4 ming2 jie2 zhu4 ， yan2 shao4 xun1 ye4 zi1 。
- gan1 chun2 dao4 xue2 cheng1 ， ren2 wu4 shi4 you3 zhi1 。
- da4 ya3 ri4 yi3 sang4 ， yu1 kuo4 yi2 shi4 ji1 。
- mang2 mang2 yu3 zhou4 nei4 ， ci3 bing3 yi1 shui2 si1 。
- hou4 sheng1 wu2 dian3 xing2 ， liu2 feng1 bian1 ren2 ji1 。
- huang2 tian1 qi3 jiang1 lao3 ， shang1 zai1 xiang1 lun2 yi2 。
- di4 qi4 you3 wang4 xie1 ， hui2 wo4 ying4 he2 chi2 。
- bai3 hui4 sui4 fa1 rong2 ， ying1 jie2 sheng1 wu2 shi2 。
- feng1 qi4 liang4 you3 kai1 ， jiu3 yi3 si1 ren2 pi2 。
- wu3 yi2 da4 yin3 shan1 ， zi4 you3 bai3 shi4 shi1 。
- lai2 zhe2 tang3 ke3 si4 ， quan2 quan2 liu2 ci3 shi1 。

## 注释

## 译文

## 赏析
