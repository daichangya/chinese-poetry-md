---
id: xiong-he-ti-lin-shi-yao-pu
title: 题林氏药圃
titlePinyin: ti2 lin2 shi4 yao4 pu3
titleSlug: ti-lin-shi-yao-pu
author: 熊禾
authorPinyin: xiong2 he2
authorSlug: xiong-he
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 采药来，神山在何许。
- 忽闻瀛海头，居然一玄圃。
- 天风吹轻帆，至人展良晤。
- 圃中药千本，历历皆手树。
- 我生抱奇疢，岁久不得愈。
- 三年蓄艾心，有此一朝聚。
- 惠我方匕剂，翛然脱沈痼。
- 吾观此圃中，来游亦无数。
- 夫岂独我私，一一随所取。
- 同游二三友，牵连亦遭遇。
- 餐此霞屑余，腾身即飞翥。
- 人生各有累，那得免患苦。
- 至人略形骸，一视等胞与。
- 过之或忘情，我独刻肺腑。
- 世人持狭见，一膜便尔汝。
- 比邻立藩墙，边幅生龃龉。
- 老矣多阅人，知君用心处。
- 斯人匪斯今，意度一何溥。
- 我尝读西铭，一初混中处。
- 茫茫大化运，上下四方宇。
- 当作一圃观，何物不储贮。
- 岂但百草性，曾入农氏谱。
- 奇葩与异石，海陆细分部。
- 金膏丹空青，亦不惮远阻。
- 是中富台沼，飞泳供盼顾。
- 有时钓弋娱，遗坠拾鳞羽。
- 铺陈盛筵旦，咳唾好宾侣。
- 歌阑车马散，溲渤遗败鼓。
- 我知太医生，适用随细巨。
- 水火各燥湿，阴阳互寒暑。
- 刚汞或柔砂，炎硝或寒附。
- 峻或蓬棱攻，平或参术补。
- 生材天岂靳，所恨辨者瞽。
- 生人倘有济，我圃足供具。
- 玄枢掌握间，调齐有其所。
- 悠悠动我思，无怀大庭古。
- 八荒登春台，一气调律吕。
- 人人无鄙夭，物物不疵窳。
- 胡然降大厉，使我重凄楚。
- 薰蒸始一气，俄顷遍九土。
- 缅怀有生初，恫{疒众}入心膂。
- 恭惟生物心，孰不同父母。
- 我欲代一笺，飞上九天诉。
- 冥冥天阍深，重关列蛟虎。
- 至人对我言，天高不堪吁。
- 无宁苍苍求，我圃自有趣。
- 圃中别有圃，妙处子未睹。
- 中藏六六天，玄玄岂无主。
- 我尝偕子游，相与诘其故。
- 虽然祇方寸，此妙谁赋予。
- 包括尽六合，剖析入毫缕。
- 一粒蘂珠中，太极有玄姥。
- 但得斯心存，充拓何可御。
- 至人岂易逢，再拜致我语。
- 授药不授方，药尽力已去。
- 似闻海上秘，久藏龙宫府。
- 君今得妙诀，授我勿我拒。
- 珍重千金传，为君广流布。
- 别君怀不忍，回首重凝𥩟。
- 千山莽愁人，沧波正烟雨。

## 拼音
- cai3 yao4 lai2 ， shen2 shan1 zai4 he2 xu3 。
- hu1 wen2 ying2 hai3 tou2 ， ju1 ran2 yi4 xuan2 pu3 。
- tian1 feng1 chui1 qing1 fan1 ， zhi4 ren2 zhan3 liang2 wu4 。
- pu3 zhong1 yao4 qian1 ben3 ， li4 li4 jie1 shou3 shu4 。
- wo3 sheng1 bao4 qi2 chen4 ， sui4 jiu3 bu4 de2 yu4 。
- san1 nian2 xu4 ai4 xin1 ， you3 ci3 yi4 chao2 ju4 。
- hui4 wo3 fang1 bi3 ji4 ， xiao1 ran2 tuo1 shen3 gu4 。
- wu2 guan1 ci3 pu3 zhong1 ， lai2 you2 yi4 wu2 shu4 。
- fu1 qi3 du2 wo3 si1 ， yi1 yi1 sui2 suo3 qu3 。
- tong2 you2 er4 san1 you3 ， qian1 lian2 yi4 zao1 yu4 。
- can1 ci3 xia2 xie4 yu2 ， teng2 shen1 ji2 fei1 zhu4 。
- ren2 sheng1 ge4 you3 lei4 ， na4 de2 mian3 huan4 ku3 。
- zhi4 ren2 lüe4 xing2 hai2 ， yi2 shi4 deng3 bao1 yu3 。
- guo4 zhi1 huo4 wang4 qing2 ， wo3 du2 ke4 fei4 fu3 。
- shi4 ren2 chi2 xia2 jian4 ， yi4 mo2 bian4 er3 ru3 。
- bi3 lin2 li4 fan1 qiang2 ， bian1 fu2 sheng1 ju3 yu3 。
- lao3 yi3 duo1 yue4 ren2 ， zhi1 jun1 yong4 xin1 chu4 。
- si1 ren2 fei3 si1 jin1 ， yi4 du4 yi4 he2 pu3 。
- wo3 chang2 du2 xi1 ming2 ， yi4 chu1 hun4 zhong1 chu4 。
- mang2 mang2 da4 hua4 yun4 ， shang4 xia4 si4 fang1 yu3 。
- dang4 zuo4 yi4 pu3 guan1 ， he2 wu4 bu4 chu3 zhu4 。
- qi3 dan4 bai3 cao3 xing4 ， ceng2 ru4 nong2 shi4 pu3 。
- qi2 pa1 yu3 yi4 shi2 ， hai3 lu4 xi4 fen1 bu4 。
- jin1 gao1 dan1 kong1 qing1 ， yi4 bu2 dan4 yuan3 zu3 。
- shi4 zhong1 fu4 tai2 zhao3 ， fei1 yong3 gong4 pan4 gu4 。
- you3 shi2 diao4 yi4 yu2 ， yi2 zhui4 shi2 lin2 yu3 。
- pu1 chen2 sheng4 yan2 dan4 ， hai1 tuo4 hao3 bin1 lü3 。
- ge1 lan2 che1 ma3 san4 ， sou1 bo2 yi2 bai4 gu3 。
- wo3 zhi1 tai4 yi1 sheng1 ， shi4 yong4 sui2 xi4 ju4 。
- shui3 huo3 ge4 zao4 shi1 ， yin1 yang2 hu4 han2 shu3 。
- gang1 gong3 huo4 rou2 sha1 ， yan2 xiao1 huo4 han2 fu4 。
- jun4 huo4 peng2 leng2 gong1 ， ping2 huo4 can1 shu4 bu3 。
- sheng1 cai2 tian1 qi3 jin4 ， suo3 hen4 bian4 zhe3 gu3 。
- sheng1 ren2 tang3 you3 ji4 ， wo3 pu3 zu2 gong4 ju4 。
- xuan2 shu1 zhang3 wo4 jian1 ， tiao2 qi2 you3 qi2 suo3 。
- you1 you1 dong4 wo3 si1 ， wu2 huai2 da4 ting2 gu3 。
- ba1 huang1 deng1 chun1 tai2 ， yi2 qi4 tiao2 lü4 lü3 。
- ren2 ren2 wu2 bi3 yao1 ， wu4 wu4 bu4 ci1 yu3 。
- hu2 ran2 jiang4 da4 li4 ， shi3 wo3 zhong4 qi1 chu3 。
- xun1 zheng1 shi3 yi2 qi4 ， e2 qing3 bian4 jiu3 tu3 。
- mian3 huai2 you3 sheng1 chu1 ， dong4 { ne4 zhong4 } ru4 xin1 lü3 。
- gong1 wei2 sheng1 wu4 xin1 ， shu2 bu4 tong2 fu4 mu3 。
- wo3 yu4 dai4 yi4 jian1 ， fei1 shang4 jiu3 tian1 su4 。
- ming2 ming2 tian1 hun1 shen1 ， zhong4 guan1 lie4 jiao1 hu3 。
- zhi4 ren2 dui4 wo3 yan2 ， tian1 gao1 bu4 kan1 xu1 。
- wu2 ning2 cang1 cang1 qiu2 ， wo3 pu3 zi4 you3 qu4 。
- pu3 zhong1 bie2 you3 pu3 ， miao4 chu4 zi3 wei4 du3 。
- zhong1 cang2 liu4 liu4 tian1 ， xuan2 xuan2 qi3 wu2 zhu3 。
- wo3 chang2 xie2 zi3 you2 ， xiang1 yu3 jie2 qi2 gu4 。
- sui1 ran2 qi2 fang1 cun4 ， ci3 miao4 shui2 fu4 yu3 。
- bao1 kuo4 jin4 liu4 he2 ， pou1 xi1 ru4 hao2 lü3 。
- yi2 li4 rui3 zhu1 zhong1 ， tai4 ji2 you3 xuan2 lao3 。
- dan4 de2 si1 xin1 cun2 ， chong1 tuo4 he2 ke3 yu4 。
- zhi4 ren2 qi3 yi4 feng2 ， zai4 bai4 zhi4 wo3 yu3 。
- shou4 yao4 bu2 shou4 fang1 ， yao4 jin4 li4 yi3 qu4 。
- si4 wen2 hai3 shang4 mi4 ， jiu3 cang2 long2 gong1 fu3 。
- jun1 jin1 de2 miao4 jue2 ， shou4 wo3 wu4 wo3 ju4 。
- zhen1 zhong4 qian1 jin1 chuan2 ， wei4 jun1 guang3 liu2 bu4 。
- bie2 jun1 huai2 bu4 ren3 ， hui2 shou3 zhong4 ning2 𥩟 。
- qian1 shan1 mang3 chou2 ren2 ， cang1 bo1 zheng4 yan1 yu3 。

## 注释

## 译文

## 赏析
