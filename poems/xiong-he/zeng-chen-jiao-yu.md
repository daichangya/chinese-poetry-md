---
id: xiong-he-zeng-chen-jiao-yu
title: 赠陈教谕
titlePinyin: zeng4 chen2 jiao4 yu4
titleSlug: zeng-chen-jiao-yu
author: 熊禾
authorPinyin: xiong2 he2
authorSlug: xiong-he
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 每惟斯道南，七闽小邹鲁。
- 考亭四书学，日月行万古。
- 我生亦何幸，私淑欣有遇。
- 南来证文献，令人动遐虑。
- 斯文欠统一，正学真一缕。
- 莆阳礼义国，敛袵殷黼冔。
- 缅思东湖集，复斋接前绪。
- 至今耆俊多，渊源此其祖。
- 德闳有闻孙，邂逅快披臯。
- 儒先教化地，师传盛称誉。
- 教成畀邻邦，祖训有遗矩。
- 岂但美彼芹，更思甘棠树。
- 一邑召可行，尽分皆有补。
- 十室有忠信，矧此万家聚。
- 派近源可寻，我来重瞻溯。
- 当年弦诵声，溪水自东注。
- 典刑前辈人，溪山正堪数。
- 安得杖屦陪，安溪溪头路。

## 拼音
- mei3 wei2 si1 dao4 nan2 ， qi1 min3 xiao3 zou1 lu3 。
- kao3 ting2 si4 shu1 xue2 ， ri4 yue4 xing2 wan4 gu3 。
- wo3 sheng1 yi4 he2 xing4 ， si1 shu1 xin1 you3 yu4 。
- nan2 lai2 zheng4 wen2 xian4 ， ling4 ren2 dong4 xia2 lü4 。
- si1 wen2 qian4 tong3 yi1 ， zheng4 xue2 zhen1 yi4 lü3 。
- pu2 yang2 li3 yi4 guo2 ， lian3 ren4 yin1 fu3 xu3 。
- mian3 si1 dong1 hu2 ji2 ， fu4 zhai1 jie1 qian2 xu4 。
- zhi4 jin1 qi2 jun4 duo1 ， yuan1 yuan2 ci3 qi2 zu3 。
- de2 hong2 you3 wen2 sun1 ， xie4 hou4 kuai4 pi1 gao1 。
- ru2 xian1 jiao4 hua4 di4 ， shi1 chuan2 sheng4 cheng1 yu4 。
- jiao4 cheng2 bi4 lin2 bang1 ， zu3 xun4 you3 yi2 ju3 。
- qi3 dan4 mei3 bi3 qin2 ， geng4 si1 gan1 tang2 shu4 。
- yi2 yi4 zhao4 ke3 xing2 ， jin4 fen1 jie1 you3 bu3 。
- shi2 shi4 you3 zhong1 xin4 ， shen3 ci3 wan4 jia1 ju4 。
- pai4 jin4 yuan2 ke3 xun2 ， wo3 lai2 zhong4 zhan1 su4 。
- dang1 nian2 xian2 song4 sheng1 ， xi1 shui3 zi4 dong1 zhu4 。
- dian3 xing2 qian2 bei4 ren2 ， xi1 shan1 zheng4 kan1 shu4 。
- an1 de2 zhang4 ju4 pei2 ， an1 xi1 xi1 tou2 lu4 。

## 注释

## 译文

## 赏析
