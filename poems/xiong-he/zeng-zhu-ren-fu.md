---
id: xiong-he-zeng-zhu-ren-fu
title: 赠朱仁甫
titlePinyin: zeng4 zhu1 ren2 fu3
titleSlug: zeng-zhu-ren-fu
author: 熊禾
authorPinyin: xiong2 he2
authorSlug: xiong-he
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九州四海文公书，千秋万古文公祠。
- 文公之祠何所始，考亭云谷与武夷。
- 建安城中一亩地，桓桓寝广世守之。
- 时人拟作曲阜宅，表章何代坏者谁。
- 鲁余宫室已壮丽，广地何必取此为。
- 鲋池藏书抱祭器，间关之际亦可悲。
- 斯人今代不复见，为公故宅三歔欷。
- 玄孙适此相邂逅，剧谈往事无休期。
- 别来已是二十载，城府之事了不知。
- 但闻祠堂旧基址，势家亭馆今巍巍。
- 东边自是子住处，一枝不许鸟鹊栖。
- 成都閟宫思丞相，通泉书室记□□。
- 斯文所系岂止此，经从此地空涟洏。
- 百年公论会有定，文公之后人见知。
- 子行定有我同志，为我问讯出此诗。

## 拼音
- jiu3 zhou1 si4 hai3 wen2 gong1 shu1 ， qian1 qiu1 wan4 gu3 wen2 gong1 ci2 。
- wen2 gong1 zhi1 ci2 he2 suo3 shi3 ， kao3 ting2 yun2 gu3 yu3 wu3 yi2 。
- jian4 an1 cheng2 zhong1 yi4 mu3 di4 ， huan2 huan2 qin3 guang3 shi4 shou3 zhi1 。
- shi2 ren2 ni3 zuo4 qu1 fu4 zhai2 ， biao3 zhang1 he2 dai4 huai4 zhe3 shui2 。
- lu3 yu2 gong1 shi4 yi3 zhuang4 li4 ， guang3 di4 he2 bi4 qu3 ci3 wei4 。
- fu4 chi2 cang2 shu1 bao4 ji4 qi4 ， jian1 guan1 zhi1 ji4 yi4 ke3 bei1 。
- si1 ren2 jin1 dai4 bu2 fu4 jian4 ， wei4 gong1 gu4 zhai2 san1 xu1 xi1 。
- xuan2 sun1 shi4 ci3 xiang1 xie4 hou4 ， ju4 tan2 wang3 shi4 wu2 xiu1 qi1 。
- bie2 lai2 yi3 shi4 er4 shi2 zai3 ， cheng2 fu3 zhi1 shi4 le0 bu4 zhi1 。
- dan4 wen2 ci2 tang2 jiu4 ji1 zhi3 ， shi4 jia1 ting2 guan3 jin1 wei1 wei1 。
- dong1 bian1 zi4 shi4 zi3 zhu4 chu4 ， yi4 zhi1 bu4 xu3 niao3 que4 qi1 。
- cheng2 du1 bi4 gong1 si1 cheng2 xiang4 ， tong1 quan2 shu1 shi4 ji4 □ □ 。
- si1 wen2 suo3 xi4 qi3 zhi3 ci3 ， jing1 cong2 ci3 di4 kong1 lian2 er2 。
- bai3 nian2 gong1 lun4 hui4 you3 ding4 ， wen2 gong1 zhi1 hou4 ren2 jian4 zhi1 。
- zi3 xing2 ding4 you3 wo3 tong2 zhi4 ， wei4 wo3 wen4 xun4 chu1 ci3 shi1 。

## 注释

## 译文

## 赏析
