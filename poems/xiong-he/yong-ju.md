---
id: xiong-he-yong-ju
title: 咏菊
titlePinyin: yong3 ju2
titleSlug: yong-ju
author: 熊禾
authorPinyin: xiong2 he2
authorSlug: xiong-he
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庐峰几千仞，中有云一龛。
- 幽幽遯世人，诛茅结为庵。
- 我尝造其间，追寻极幽探。
- 山中满兰蕙，谷口罗松杉。
- 更有药圃畦，种菊杞与甘。
- 疗疾还延年，未数菊水潭。
- 百年未云久，涧草空毵毵。
- 我居北涧北，子住南涧南。
- 偶然比邻并，妙处谁能参。
- 古来种菊人，祗言晋陶潜。
- 当年移南村，北地何所躭。
- 亦曰素心人，可与共晤谈。
- 云何舍之去，我怀殊未谙。
- 八表方停云，处处迷征骖。
- 何如且归来，理此荒径三。
- 岁晚永为伴，青松冠前岩。
- 唐人爱牡丹，末俗亦易酣。
- 保此霜下杰，毋令涧怀惭。
- 万古晋征士，可使顽夫廉。
- 题作柴桑人，纲目书法严。
- 我欲质巾几，白云满虚簷。

## 拼音
- lu2 feng1 ji3 qian1 ren4 ， zhong1 you3 yun2 yi4 kan1 。
- you1 you1 dun4 shi4 ren2 ， zhu1 mao2 jie2 wei4 an1 。
- wo3 chang2 zao4 qi2 jian1 ， zhui1 xun2 ji2 you1 tan4 。
- shan1 zhong1 man3 lan2 hui4 ， gu3 kou3 luo2 song1 shan1 。
- geng4 you3 yao4 pu3 qi2 ， zhong3 ju2 qi3 yu3 gan1 。
- liao2 ji2 hai2 yan2 nian2 ， wei4 shu4 ju2 shui3 tan2 。
- bai3 nian2 wei4 yun2 jiu3 ， jian4 cao3 kong1 san1 san1 。
- wo3 ju1 bei3 jian4 bei3 ， zi3 zhu4 nan2 jian4 nan2 。
- ou3 ran2 bi3 lin2 bing4 ， miao4 chu4 shui2 neng2 can1 。
- gu3 lai2 zhong3 ju2 ren2 ， zhi1 yan2 jin4 tao2 qian2 。
- dang1 nian2 yi2 nan2 cun1 ， bei3 di4 he2 suo3 dan1 。
- yi4 yue1 su4 xin1 ren2 ， ke3 yu3 gong4 wu4 tan2 。
- yun2 he2 she4 zhi1 qu4 ， wo3 huai2 shu1 wei4 an1 。
- ba1 biao3 fang1 ting2 yun2 ， chu4 chu4 mi2 zheng1 can1 。
- he2 ru2 qie3 gui1 lai2 ， li3 ci3 huang1 jing4 san1 。
- sui4 wan3 yong3 wei4 ban4 ， qing1 song1 guan1 qian2 yan2 。
- tang2 ren2 ai4 mu3 dan1 ， mo4 su2 yi4 yi4 han1 。
- bao3 ci3 shuang1 xia4 jie2 ， wu2 ling4 jian4 huai2 can2 。
- wan4 gu3 jin4 zheng1 shi4 ， ke3 shi3 wan2 fu1 lian2 。
- ti2 zuo4 chai2 sang1 ren2 ， gang1 mu4 shu1 fa3 yan2 。
- wo3 yu4 zhi4 jin1 ji3 ， bai2 yun2 man3 xu1 yan2 。

## 注释

## 译文

## 赏析
