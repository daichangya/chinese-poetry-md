---
id: xiong-he-zeng-yi-shi-zhan-cui-feng
title: 赠医士詹翠峰
titlePinyin: zeng4 yi1 shi4 zhan1 cui4 feng1
titleSlug: zeng-yi-shi-zhan-cui-feng
author: 熊禾
authorPinyin: xiong2 he2
authorSlug: xiong-he
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我观卦气先天图，更参歧伯答问书。
- 虽然三坟不可得，此即造化阴阳枢。
- 超然便可会大道，学不至此应非儒。
- 医亦其中一事耳，造妙直与神明俱。
- 后人自是识根浅，九流既裂家法殊。
- 儒家道家已为二，医术下视史与巫。
- 苍生百万命安寄，天地生物意亦辜。
- 日来运气颇自别，颠倒温凉与寒热。
- 众工庸技漫尝试，须藉良医为宣节。
- 翠峰直是英杰士，家世箕裘素儒业。
- 辞章小技我易工，要参大道融明彻。
- 太上好生无别事，且向医方究施设。
- 垂帘市肆心自闲，左右图书恣怡悦。
- 便是羲皇以上人，岂但当年佗扁诀。
- 今兹出手才小试，邦人感恩已凛烈。
- 长歌为作儒医行，德君之深望君切。
- 古称良相即良医，大化烦君更调燮。

## 拼音
- wo3 guan1 gua4 qi4 xian1 tian1 tu2 ， geng4 can1 qi2 bo2 da2 wen4 shu1 。
- sui1 ran2 san1 fen2 bu4 ke3 de2 ， ci3 ji2 zao4 hua4 yin1 yang2 shu1 。
- chao1 ran2 bian4 ke3 hui4 da4 dao4 ， xue2 bu2 zhi4 ci3 ying4 fei1 ru2 。
- yi1 yi4 qi2 zhong1 yi2 shi4 er3 ， zao4 miao4 zhi2 yu3 shen2 ming2 ju4 。
- hou4 ren2 zi4 shi4 shi2 gen1 qian3 ， jiu3 liu2 ji4 lie4 jia1 fa3 shu1 。
- ru2 jia1 dao4 jia1 yi3 wei4 er4 ， yi1 shu4 xia4 shi4 shi3 yu3 wu1 。
- cang1 sheng1 bai3 wan4 ming4 an1 ji4 ， tian1 di4 sheng1 wu4 yi4 yi4 gu1 。
- ri4 lai2 yun4 qi4 po1 zi4 bie2 ， dian1 dao3 wen1 liang2 yu3 han2 re4 。
- zhong4 gong1 yong1 ji4 man4 chang2 shi4 ， xu1 jie4 liang2 yi1 wei4 xuan1 jie2 。
- cui4 feng1 zhi2 shi4 ying1 jie2 shi4 ， jia1 shi4 ji1 qiu2 su4 ru2 ye4 。
- ci2 zhang1 xiao3 ji4 wo3 yi4 gong1 ， yao4 can1 da4 dao4 rong2 ming2 che4 。
- tai4 shang4 hao3 sheng1 wu2 bie2 shi4 ， qie3 xiang4 yi1 fang1 jiu1 shi1 she4 。
- chui2 lian2 shi4 si4 xin1 zi4 xian2 ， zuo3 you4 tu2 shu1 zi4 yi2 yue4 。
- bian4 shi4 xi1 huang2 yi3 shang4 ren2 ， qi3 dan4 dang1 nian2 tuo2 bian3 jue2 。
- jin1 zi1 chu1 shou3 cai2 xiao3 shi4 ， bang1 ren2 gan3 en1 yi3 lin3 lie4 。
- chang2 ge1 wei4 zuo4 ru2 yi1 xing2 ， de2 jun1 zhi1 shen1 wang4 jun1 qie4 。
- gu3 cheng1 liang2 xiang1 ji2 liang2 yi1 ， da4 hua4 fan2 jun1 geng4 tiao2 xie4 。

## 注释

## 译文

## 赏析
