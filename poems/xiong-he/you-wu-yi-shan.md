---
id: xiong-he-you-wu-yi-shan
title: 游武夷山
titlePinyin: you2 wu3 yi2 shan1
titleSlug: you-wu-yi-shan
author: 熊禾
authorPinyin: xiong2 he2
authorSlug: xiong-he
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我来武夷山，远意起千古。
- 尝疑混沌开，疏凿未经禹。
- 峡山犹古梁，洪涛莽回互。
- 行舟留大壑，营巢余断树。
- 垠崖波涛痕，隠隠皆可臯。
- 陶然上古民，要服固深阻。
- 秦威何桓桓，薄海犹广土。
- 六合皆涌沸，一枝岂宁处。
- 尝言十三君，隠隠避秦侣。
- 一日厌尘寰，泠然遂高举。
- 上山娱宾云，下山满豺虎。
- 神仙何渺茫，虹桥想虚语。
- 桃源亦其类，好事自夸诩。
- 风气日已开，蛇断出真主。
- 遂令闽山陬，尽入职方宇。
- 汉志名始彰，祠堂用鱼脯。
- 流传世代久，琳宫粲衣羽。
- 至今此名山，号为神仙府。
- 恭惟我遯翁，辞辟厥功溥。
- 于焉卜精庐，溪山九曲五。
- 图书尽在是，斯地俨邹鲁。
- 我以负笈生，来兹有年数。
- 自惭仁智心，未臯高深趣。
- 斯游亦何意，会心觊真遇。
- 侃侃平生友，惠然肯来顾。
- 携手敦夙好，抗志企遐慕。
- 招我山中游，兹游适予素。
- 巍巍大隠屏，屹屹天一柱。
- 前瞻晚对亭，考槃固其所。
- 何当同心人，相与薙榛莽。
- 长松期岁寒，修竹倚日莫。
- 我自爱此山，踌躇不忍去。

## 拼音
- wo3 lai2 wu3 yi2 shan1 ， yuan3 yi4 qi3 qian1 gu3 。
- chang2 yi2 hun4 dun4 kai1 ， shu1 zao2 wei4 jing1 yu3 。
- xia2 shan1 you2 gu3 liang2 ， hong2 tao1 mang3 hui2 hu4 。
- xing2 zhou1 liu2 da4 he4 ， ying2 chao2 yu2 duan4 shu4 。
- yin2 ya2 bo1 tao1 hen2 ， yin3 yin3 jie1 ke3 gao1 。
- tao2 ran2 shang4 gu3 min2 ， yao4 fu2 gu4 shen1 zu3 。
- qin2 wei1 he2 huan2 huan2 ， bao2 hai3 you2 guang3 tu3 。
- liu4 he2 jie1 yong3 fei4 ， yi4 zhi1 qi3 ning2 chu4 。
- chang2 yan2 shi2 san1 jun1 ， yin3 yin3 bi4 qin2 lü3 。
- yi2 ri4 yan4 chen2 huan2 ， ling2 ran2 sui4 gao1 ju3 。
- shang4 shan1 yu2 bin1 yun2 ， xia4 shan1 man3 chai2 hu3 。
- shen2 xian1 he2 miao3 mang2 ， hong2 qiao2 xiang3 xu1 yu3 。
- tao2 yuan2 yi4 qi2 lei4 ， hao3 shi4 zi4 kua1 xu3 。
- feng1 qi4 ri4 yi3 kai1 ， she2 duan4 chu1 zhen1 zhu3 。
- sui4 ling4 min3 shan1 zou1 ， jin4 ru4 zhi2 fang1 yu3 。
- han4 zhi4 ming2 shi3 zhang1 ， ci2 tang2 yong4 yu2 pu2 。
- liu2 chuan2 shi4 dai4 jiu3 ， lin2 gong1 can4 yi1 yu3 。
- zhi4 jin1 ci3 ming2 shan1 ， hao4 wei4 shen2 xian1 fu3 。
- gong1 wei2 wo3 dun4 weng1 ， ci2 pi4 jue2 gong1 pu3 。
- yu2 yan1 bu3 jing1 lu2 ， xi1 shan1 jiu3 qu1 wu3 。
- tu2 shu1 jin4 zai4 shi4 ， si1 di4 yan3 zou1 lu3 。
- wo3 yi3 fu4 ji2 sheng1 ， lai2 zi1 you3 nian2 shu4 。
- zi4 can2 ren2 zhi4 xin1 ， wei4 gao1 gao1 shen1 qu4 。
- si1 you2 yi4 he2 yi4 ， hui4 xin1 ji4 zhen1 yu4 。
- kan3 kan3 ping2 sheng1 you3 ， hui4 ran2 ken3 lai2 gu4 。
- xie2 shou3 dun1 su4 hao3 ， kang4 zhi4 qi3 xia2 mu4 。
- zhao1 wo3 shan1 zhong1 you2 ， zi1 you2 shi4 yu3 su4 。
- wei1 wei1 da4 yin3 ping2 ， yi4 yi4 tian1 yi2 zhu4 。
- qian2 zhan1 wan3 dui4 ting2 ， kao3 pan2 gu4 qi2 suo3 。
- he2 dang1 tong2 xin1 ren2 ， xiang1 yu3 ti4 zhen1 mang3 。
- chang2 song1 qi1 sui4 han2 ， xiu1 zhu2 yi3 ri4 mo4 。
- wo3 zi4 ai4 ci3 shan1 ， chou2 chu2 bu4 ren3 qu4 。

## 注释

## 译文

## 赏析
