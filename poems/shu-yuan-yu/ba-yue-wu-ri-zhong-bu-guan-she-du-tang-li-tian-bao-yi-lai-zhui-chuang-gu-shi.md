---
id: shu-yuan-yu-ba-yue-wu-ri-zhong-bu-guan-she-du-tang-li-tian-bao-yi-lai-zhui-chuang-gu-shi
title: 八月五日中部官舍读唐历天宝已来追怆故事
titlePinyin: ba1 yue4 wu3 ri4 zhong1 bu4 guan1 she4 du2 tang2 li4 tian1 bao3 yi3 lai2 zhui1 chuang4 gu4 shi4
titleSlug: ba-yue-wu-ri-zhong-bu-guan-she-du-tang-li-tian-bao-yi-lai-zhui-chuang-gu-shi
author: 舒元舆
authorPinyin: shu1 yuan2 yu2
authorSlug: shu-yuan-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 将寻国朝事，静读柳芳历。八月日之五，开卷忽感激。
- 正当天宝末，抚事坐追惜。仰思圣明帝，贻祸在肘腋。
- 杨李盗吏权，贪残日狼藉。燕戎伺其便，百万奋长戟。
- 两河连烟尘，二京成瓦砾。生人死欲尽，揳业犹不息。
- 肃宗传宝图，寇难连年击。天地方开泰，铸鼎成继述。
- 万国哭龙衮，悲思动蛮貊。自此千秋节，不复动金石。
- 悲风扬霜天，𰬸帷冷尘席。零落太平老，东西乱离客。
- 往往为余言，呜咽泪双滴。况当近塞地，哀吹起边笛。
- 抚几观陈文，使我心不怿。花萼笑繁华，温泉树容碧。
- 霓裳烟云尽，梨园风雨隔。露囊与金镜，东逝惊波溺。
- 昔闻欢娱事，今日成惨戚。神仙不可求，剑玺苔文积。
- 万古长恨端，萧萧泰陵陌。

## 拼音
- jiang1 xun2 guo2 chao2 shi4 ， jing4 du2 liu3 fang1 li4 。 ba1 yue4 ri4 zhi1 wu3 ， kai1 juan4 hu1 gan3 ji1 。
- zheng4 dang1 tian1 bao3 mo4 ， fu3 shi4 zuo4 zhui1 xi1 。 yang3 si1 sheng4 ming2 di4 ， yi2 huo4 zai4 zhou3 ye4 。
- yang2 li3 dao4 li4 quan2 ， tan1 can2 ri4 lang2 ji2 。 yan4 rong2 si4 qi2 bian4 ， bai3 wan4 fen4 chang2 ji3 。
- liang3 he2 lian2 yan1 chen2 ， er4 jing1 cheng2 wa3 li4 。 sheng1 ren2 si3 yu4 jin4 ， xie1 ye4 you2 bu4 xi1 。
- su4 zong1 chuan2 bao3 tu2 ， kou4 nan2 lian2 nian2 ji1 。 tian1 di4 fang1 kai1 tai4 ， zhu4 ding3 cheng2 ji4 shu4 。
- wan4 guo2 ku1 long2 gun3 ， bei1 si1 dong4 man2 mo4 。 zi4 ci3 qian1 qiu1 jie2 ， bu2 fu4 dong4 jin1 shi2 。
- bei1 feng1 yang2 shuang1 tian1 ， 𰬸 wei2 leng3 chen2 xi2 。 ling2 luo4 tai4 ping2 lao3 ， dong1 xi1 luan4 li2 ke4 。
- wang3 wang3 wei4 yu2 yan2 ， wu1 yan4 lei4 shuang1 di1 。 kuang4 dang1 jin4 sai1 di4 ， ai1 chui1 qi3 bian1 di2 。
- fu3 ji3 guan1 chen2 wen2 ， shi3 wo3 xin1 bu2 yi4 。 hua1 e4 xiao4 fan2 hua2 ， wen1 quan2 shu4 rong2 bi4 。
- ni2 chang2 yan1 yun2 jin4 ， li2 yuan2 feng1 yu3 ge2 。 lu4 nang2 yu3 jin1 jing4 ， dong1 shi4 jing1 bo1 ni4 。
- xi1 wen2 huan1 yu2 shi4 ， jin1 ri4 cheng2 can3 qi1 。 shen2 xian1 bu4 ke3 qiu2 ， jian4 xi3 tai2 wen2 ji1 。
- wan4 gu3 chang2 hen4 duan1 ， xiao1 xiao1 tai4 ling2 mo4 。

## 注释

## 译文

## 赏析
