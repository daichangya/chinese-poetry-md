---
id: shu-yuan-yu-fang-zhou-an-yu-su-shi-zhuang-ji-shi-er-xian-zi-fu-zhou-zou-ma-xiang-fan-6218bd1c
title: 坊州按狱苏氏庄记室二贤自鄜州走马相访留连数日发后独坐寂寞因成诗寄之
titlePinyin: fang1 zhou1 an4 yu4 su1 shi4 zhuang1 ji4 shi4 er4 xian2 zi4 fu1 zhou1 zou3 ma3 xiang1 fang3 liu2 lian2 shu4 ri4 fa1 hou4 du2 zuo4 ji4 mo4 yin1 cheng2 shi1 ji4 zhi1
titleSlug: fang-zhou-an-yu-su-shi-zhuang-ji-shi-er-xian-zi-fu-zhou-zou-ma-xiang-fan-6218bd1c
author: 舒元舆
authorPinyin: shu1 yuan2 yu2
authorSlug: shu-yuan-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 十年一相见，世俗信多岐。云雨易分散，山川长间之。
- 我衔凤阙恩，按狱桥山陲。君在龙骧府，掌奏羽檄词。
- 相去百余里，魂梦自相驰。形容在胸臆，书劄通相思。
- 烦君爱我深，轻车忽载脂。塞门秋色老，霜气方凝姿。
- 此地少平川，冈阜相参差。谁知路非远，行者多云疲。
- 君能犯劲风，信宿凌欹危。情亲不自倦，下马开双眉。
- 相对坐沉吟，屈指惊岁时。万事且莫问，一杯欣共持。
- 阳乌忽西倾，明蟾挂高枝。卷帘引瑶玉，灭烛临霜墀。
- 中庭有疏芦，淅淅闻风吹。长河卷云色，凝碧无瑕疵。
- 一言开我怀，旷然澹希夷。悠悠夜方永，冷思偏相宜。
- 眉睫无他人，与君闲解题。陶然叩寂寞，再请吟清诗。
- 得意且忘言，何况竹与丝。顷刻过三夕，起坐轻四肢。
- 明朝告行去，惨然还别离。出门送君去，君马扬金羁。
- 回来坐空堂，寂寞无人知。重重碧云合，何处寻佳期。

## 拼音
- shi2 nian2 yi4 xiang1 jian4 ， shi4 su2 xin4 duo1 qi2 。 yun2 yu3 yi4 fen1 san4 ， shan1 chuan1 chang2 jian1 zhi1 。
- wo3 xian2 feng4 que1 en1 ， an4 yu4 qiao2 shan1 chui2 。 jun1 zai4 long2 xiang1 fu3 ， zhang3 zou4 yu3 xi2 ci2 。
- xiang1 qu4 bai3 yu2 li3 ， hun2 meng4 zi4 xiang1 chi2 。 xing2 rong2 zai4 xiong1 yi4 ， shu1 zha1 tong1 xiang1 si1 。
- fan2 jun1 ai4 wo3 shen1 ， qing1 che1 hu1 zai3 zhi1 。 sai1 men2 qiu1 se4 lao3 ， shuang1 qi4 fang1 ning2 zi1 。
- ci3 di4 shao3 ping2 chuan1 ， gang1 fu4 xiang1 cen1 ci1 。 shui2 zhi1 lu4 fei1 yuan3 ， xing2 zhe3 duo1 yun2 pi2 。
- jun1 neng2 fan4 jing4 feng1 ， xin4 su4 ling2 qi1 wei1 。 qing2 qin1 bu2 zi4 juan4 ， xia4 ma3 kai1 shuang1 mei2 。
- xiang1 dui4 zuo4 chen2 yin2 ， qu1 zhi3 jing1 sui4 shi2 。 wan4 shi4 qie3 mo4 wen4 ， yi4 bei1 xin1 gong4 chi2 。
- yang2 wu1 hu1 xi1 qing1 ， ming2 chan2 gua4 gao1 zhi1 。 juan4 lian2 yin3 yao2 yu4 ， mie4 zhu2 lin2 shuang1 chi2 。
- zhong1 ting2 you3 shu1 lu2 ， xi1 xi1 wen2 feng1 chui1 。 chang2 he2 juan3 yun2 se4 ， ning2 bi4 wu2 xia2 ci1 。
- yi4 yan2 kai1 wo3 huai2 ， kuang4 ran2 dan4 xi1 yi2 。 you1 you1 ye4 fang1 yong3 ， leng3 si1 pian1 xiang1 yi2 。
- mei2 jie2 wu2 ta1 ren2 ， yu3 jun1 xian2 jie3 ti2 。 tao2 ran2 kou4 ji4 mo4 ， zai4 qing3 yin2 qing1 shi1 。
- de2 yi4 qie3 wang4 yan2 ， he2 kuang4 zhu2 yu3 si1 。 qing3 ke4 guo4 san1 xi1 ， qi3 zuo4 qing1 si4 zhi1 。
- ming2 chao2 gao4 xing2 qu4 ， can3 ran2 hai2 bie2 li2 。 chu1 men2 song4 jun1 qu4 ， jun1 ma3 yang2 jin1 ji1 。
- hui2 lai2 zuo4 kong1 tang2 ， ji4 mo4 wu2 ren2 zhi1 。 chong2 chong2 bi4 yun2 he2 ， he2 chu4 xun2 jia1 qi1 。

## 注释

## 译文

## 赏析
