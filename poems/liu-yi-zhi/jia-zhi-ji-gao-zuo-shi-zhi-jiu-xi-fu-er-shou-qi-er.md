---
id: liu-yi-zhi-jia-zhi-ji-gao-zuo-shi-zhi-jiu-xi-fu-er-shou-qi-er
title: 家姪季高作诗止酒戏赋二首  其二
titlePinyin: jia1 zhi2 ji4 gao1 zuo4 shi1 zhi3 jiu3 xi4 fu4 er4 shou3     qi2 er4
titleSlug: jia-zhi-ji-gao-zuo-shi-zhi-jiu-xi-fu-er-shou-qi-er
author: 刘一止
authorPinyin: liu2 yi4 zhi3
authorSlug: liu-yi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渊明赋止酒，止酒未尝止。
- 今朝诗固云，从此真止矣。
- 我观他日诗，说酒特未已。
- 必饮诚有累，必止亦非理。
- 无如作病何，聊用忘忧耳。
- 得失定相半，随遇无彼此。
- 胡为我阿咸，深拒坚壁垒。
- 子言故多师，乌有与亡是。
- 独此止酒诗，字字如信史。
- 恐子昧圆通，未究真正义。
- 当观诸世间，一一等幻戏。
- 死生尚云尔，何乃较醒醉。
- 操瓢起相从，无为乏我事。

## 拼音
- yuan1 ming2 fu4 zhi3 jiu3 ， zhi3 jiu3 wei4 chang2 zhi3 。
- jin1 chao2 shi1 gu4 yun2 ， cong2 ci3 zhen1 zhi3 yi3 。
- wo3 guan1 ta1 ri4 shi1 ， shuo1 jiu3 te4 wei4 yi3 。
- bi4 yin3 cheng2 you3 lei4 ， bi4 zhi3 yi4 fei1 li3 。
- wu2 ru2 zuo4 bing4 he2 ， liao2 yong4 wang4 you1 er3 。
- de2 shi1 ding4 xiang1 ban4 ， sui2 yu4 wu2 bi3 ci3 。
- hu2 wei4 wo3 a1 xian2 ， shen1 ju4 jian1 bi4 lei3 。
- zi3 yan2 gu4 duo1 shi1 ， wu1 you3 yu3 wang2 shi4 。
- du2 ci3 zhi3 jiu3 shi1 ， zi4 zi4 ru2 xin4 shi3 。
- kong3 zi3 mei4 yuan2 tong1 ， wei4 jiu1 zhen1 zheng4 yi4 。
- dang1 guan1 zhu1 shi4 jian1 ， yi1 yi1 deng3 huan4 xi4 。
- si3 sheng1 shang4 yun2 er3 ， he2 nai3 jiao4 xing3 zui4 。
- cao1 piao2 qi3 xiang1 cong2 ， wu2 wei2 fa2 wo3 shi4 。

## 注释

## 译文

## 赏析
