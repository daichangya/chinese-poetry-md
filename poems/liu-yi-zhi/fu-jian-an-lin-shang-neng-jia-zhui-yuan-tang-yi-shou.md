---
id: liu-yi-zhi-fu-jian-an-lin-shang-neng-jia-zhui-yuan-tang-yi-shou
title: 赋建安林尚能家追远堂一首
titlePinyin: fu4 jian4 an1 lin2 shang4 neng2 jia1 zhui1 yuan3 tang2 yi4 shou3
titleSlug: fu-jian-an-lin-shang-neng-jia-zhui-yuan-tang-yi-shou
author: 刘一止
authorPinyin: liu2 yi4 zhi3
authorSlug: liu-yi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 履霜存永慕，风树寄悲惋。
- 古来孝子心，百岁常辗转。
- 鸡豚逮亲存，适意宁一脔。
- 他时毂千乘，泣涕颜有腼。
- 生世苟如此，岂得但理遣。
- 所以奉尝事，自竭叵不勉。
- 尚能七闽秀，器识颇凝远。
- 求官自束发，捧檄恨晼晚。
- 归怀追养勤，作堂近山𪩘。
- 欲招九原魂，仿佛此息偃。
- 牛羊家自腯，菘韭傍可剪。
- 春秋及时祀，情物两俱腆。
- 遂令里间儿，艰诧知礼典。
- 孰先如此堂，孰孝如此悃。
- 从今大而门，至行神所戬。

## 拼音
- lü3 shuang1 cun2 yong3 mu4 ， feng1 shu4 ji4 bei1 wan3 。
- gu3 lai2 xiao4 zi3 xin1 ， bai3 sui4 chang2 nian3 zhuan3 。
- ji1 tun2 dai3 qin1 cun2 ， shi4 yi4 ning2 yi4 luan2 。
- ta1 shi2 gu1 qian1 cheng2 ， qi4 ti4 yan2 you3 mian3 。
- sheng1 shi4 gou3 ru2 ci3 ， qi3 de2 dan4 li3 qian3 。
- suo3 yi3 feng4 chang2 shi4 ， zi4 jie2 po3 bu4 mian3 。
- shang4 neng2 qi1 min3 xiu4 ， qi4 shi2 po1 ning2 yuan3 。
- qiu2 guan1 zi4 shu4 fa1 ， peng3 xi2 hen4 wan3 wan3 。
- gui1 huai2 zhui1 yang3 qin2 ， zuo4 tang2 jin4 shan1 yan3 。
- yu4 zhao1 jiu3 yuan2 hun2 ， fang3 fu2 ci3 xi1 yan3 。
- niu2 yang2 jia1 zi4 tu2 ， song1 jiu3 bang4 ke3 jian3 。
- chun1 qiu1 ji2 shi2 si4 ， qing2 wu4 liang3 ju4 tian3 。
- sui4 ling4 li3 jian1 er2 ， jian1 cha4 zhi1 li3 dian3 。
- shu2 xian1 ru2 ci3 tang2 ， shu2 xiao4 ru2 ci3 kun3 。
- cong2 jin1 da4 er2 men2 ， zhi4 xing2 shen2 suo3 jian3 。

## 注释

## 译文

## 赏析
