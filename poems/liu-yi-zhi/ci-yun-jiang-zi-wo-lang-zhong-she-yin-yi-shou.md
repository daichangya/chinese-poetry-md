---
id: liu-yi-zhi-ci-yun-jiang-zi-wo-lang-zhong-she-yin-yi-shou
title: 次韵江子我郎中社饮一首
titlePinyin: ci4 yun4 jiang1 zi3 wo3 lang2 zhong1 she4 yin3 yi4 shou3
titleSlug: ci-yun-jiang-zi-wo-lang-zhong-she-yin-yi-shou
author: 刘一止
authorPinyin: liu2 yi4 zhi3
authorSlug: liu-yi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 社醵遗风在，田家礼数饶。
- 玉人疑解意，孺子故来邀。
- 御寇惊先馈，庚桑惧见杓。
- 习乡俱尚齿，惇族悟疏苗。
- 未见雕戈静，方欣玉烛调。
- 山寒时作暝，火老不成歊。
- 酾酒无留榼，蒸豚发堕樵。
- 蛮讴声带苦，村舞拍频招。
- 野性疏钟鼎，官身脱市朝。
- 形随石骨瘦，心与涧花雕。
- 朔漠音尘断，膻胡意气骄。
- 谁为今定远，空作老边韶。
- 枉矢知天变，双桃验服妖。
- 献书惭痛哭，避地独无聊。
- 复古周宣治，中兴太白谣。
- 明年及春社，愁鬓雪应消。

## 拼音
- she4 ju4 yi2 feng1 zai4 ， tian2 jia1 li3 shu4 rao2 。
- yu4 ren2 yi2 jie3 yi4 ， ru2 zi3 gu4 lai2 yao1 。
- yu4 kou4 jing1 xian1 kui4 ， geng1 sang1 ju4 jian4 shao2 。
- xi2 xiang1 ju4 shang4 chi3 ， dun1 zu2 wu4 shu1 miao2 。
- wei4 jian4 diao1 ge1 jing4 ， fang1 xin1 yu4 zhu2 tiao2 。
- shan1 han2 shi2 zuo4 ming2 ， huo3 lao3 bu4 cheng2 xiao1 。
- shai1 jiu3 wu2 liu2 ke1 ， zheng1 tun2 fa1 duo4 qiao2 。
- man2 ou1 sheng1 dai4 ku3 ， cun1 wu3 pai1 pin2 zhao1 。
- ye3 xing4 shu1 zhong1 ding3 ， guan1 shen1 tuo1 shi4 chao2 。
- xing2 sui2 shi2 gu3 shou4 ， xin1 yu3 jian4 hua1 diao1 。
- shuo4 mo4 yin1 chen2 duan4 ， shan1 hu2 yi4 qi4 jiao1 。
- shui2 wei4 jin1 ding4 yuan3 ， kong1 zuo4 lao3 bian1 shao2 。
- wang3 shi3 zhi1 tian1 bian4 ， shuang1 tao2 yan4 fu2 yao1 。
- xian4 shu1 can2 tong4 ku1 ， bi4 di4 du2 wu2 liao2 。
- fu4 gu3 zhou1 xuan1 zhi4 ， zhong1 xing1 tai4 bai2 yao2 。
- ming2 nian2 ji2 chun1 she4 ， chou2 bin4 xue3 ying4 xiao1 。

## 注释

## 译文

## 赏析
