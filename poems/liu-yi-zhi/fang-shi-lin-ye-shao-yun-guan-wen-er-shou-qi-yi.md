---
id: liu-yi-zhi-fang-shi-lin-ye-shao-yun-guan-wen-er-shou-qi-yi
title: 访石林叶少蕴观文二首  其一
titlePinyin: fang3 shi2 lin2 ye4 shao3 yun4 guan1 wen2 er4 shou3     qi2 yi1
titleSlug: fang-shi-lin-ye-shao-yun-guan-wen-er-shou-qi-yi
author: 刘一止
authorPinyin: liu2 yi4 zhi3
authorSlug: liu-yi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卿云覆其上，草木争鲜新。
- 竹露先参差，晴曦破萧晨。
- 万石纷拱揖，静默自主宾。
- 似中有老仙，云霞焕精神。
- 朝暮林壑间，搜抉出怪珍。
- 风欹青篛笠，雨垫乌角巾。
- 山灵指相谓，个是夔龙身。
- 如何轻世累，萧散意许真。
- 了知衮衣贵，未若岩石亲。
- 功名乃弃余，道德受咨询。
- 我来追步趋，且复结胜因。
- 剧谈到羲轩，愧此真天人。

## 拼音
- qing1 yun2 fu4 qi2 shang4 ， cao3 mu4 zheng1 xian1 xin1 。
- zhu2 lu4 xian1 cen1 ci1 ， qing2 xi1 po4 xiao1 chen2 。
- wan4 shi2 fen1 gong3 yi1 ， jing4 mo4 zi4 zhu3 bin1 。
- si4 zhong1 you3 lao3 xian1 ， yun2 xia2 huan4 jing1 shen2 。
- chao2 mu4 lin2 he4 jian1 ， sou1 jue2 chu1 guai4 zhen1 。
- feng1 qi1 qing1 ruo4 li4 ， yu3 dian4 wu1 jiao3 jin1 。
- shan1 ling2 zhi3 xiang1 wei4 ， ge4 shi4 kui2 long2 shen1 。
- ru2 he2 qing1 shi4 lei4 ， xiao1 san4 yi4 xu3 zhen1 。
- liao3 zhi1 gun3 yi1 gui4 ， wei4 ruo4 yan2 shi2 qin1 。
- gong1 ming2 nai3 qi4 yu2 ， dao4 de2 shou4 zi1 xun2 。
- wo3 lai2 zhui1 bu4 qu1 ， qie3 fu4 jie2 sheng4 yin1 。
- ju4 tan2 dao4 xi1 xuan1 ， kui4 ci3 zhen1 tian1 ren2 。

## 注释

## 译文

## 赏析
