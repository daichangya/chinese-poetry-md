---
id: liu-yi-zhi-wu-yan-xiong-yi-yin-hu-zuo-zhou-mi-po-ji-qi-miao-zhou-ju-ye-ji-qing-ke-k-8e5ebf93
title: 无言兄以银壶作粥糜颇极其妙舟居夜饥顷刻可办戏作此诗
titlePinyin: wu2 yan2 xiong1 yi3 yin2 hu2 zuo4 zhou1 mi2 po1 ji2 qi2 miao4 zhou1 ju1 ye4 ji1 qing3 ke4 ke3 ban4 xi4 zuo4 ci3 shi1
titleSlug: wu-yan-xiong-yi-yin-hu-zuo-zhou-mi-po-ji-qi-miao-zhou-ju-ye-ji-qing-ke-k-8e5ebf93
author: 刘一止
authorPinyin: liu2 yi4 zhi3
authorSlug: liu-yi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年爱酒不废沽，滑稽鸱夷每随车。
- 春禽似是知我意，日日劝我提葫芦。
- 侵寻老境筋力异，宿昔百嗜今一无。
- 羁穷未免走四方，是口时赖薄粥糊。
- 怜君巧作此瓢壶，善为口计真不疏。
- 上盖下丰腹胍𦘴，空洞可置升米余。
- 釜汤外沸如隔膜，气塞不作声卢胡。
- 须臾已复成淖糜，匀滑不减倾醍醐。
- 篷窗夜饥急星火，咄嗟而办功可书。
- 山僧歙钵未足诧，考父古鼎非时须。
- 我闻壶中有高隐，日月或类蓬莱居。
- 神仙有无事恍惚，山泽形貌常多臞。
- 不如一饱睡清熟，个中便是真华胥。

## 拼音
- shao4 nian2 ai4 jiu3 bu2 fei4 gu1 ， hua2 ji1 chi1 yi2 mei3 sui2 che1 。
- chun1 qin2 si4 shi4 zhi1 wo3 yi4 ， ri4 ri4 quan4 wo3 ti2 hu2 lu0 。
- qin1 xun2 lao3 jing4 jin1 li4 yi4 ， su4 xi1 bai3 shi4 jin1 yi4 wu2 。
- ji1 qiong2 wei4 mian3 zou3 si4 fang1 ， shi4 kou3 shi2 lai4 bao2 zhou1 hu2 。
- lian2 jun1 qiao3 zuo4 ci3 piao2 hu2 ， shan4 wei4 kou3 ji4 zhen1 bu4 shu1 。
- shang4 gai4 xia4 feng1 fu4 gua1 𦘴 ， kong1 dong4 ke3 zhi4 sheng1 mi3 yu2 。
- fu3 tang1 wai4 fei4 ru2 ge2 mo2 ， qi4 sai1 bu2 zuo4 sheng1 lu2 hu2 。
- xu1 yu2 yi3 fu4 cheng2 nao4 mi2 ， yun2 hua2 bu4 jian3 qing1 ti2 hu2 。
- peng2 chuang1 ye4 ji1 ji2 xing1 huo3 ， duo1 jie1 er2 ban4 gong1 ke3 shu1 。
- shan1 seng1 xi1 bo1 wei4 zu2 cha4 ， kao3 fu4 gu3 ding3 fei1 shi2 xu1 。
- wo3 wen2 hu2 zhong1 you3 gao1 yin3 ， ri4 yue4 huo4 lei4 peng2 lai2 ju1 。
- shen2 xian1 you3 wu2 shi4 huang3 hu1 ， shan1 ze2 xing2 mao4 chang2 duo1 qu2 。
- bu4 ru2 yi1 bao3 shui4 qing1 shu2 ， ge4 zhong1 bian4 shi4 zhen1 hua2 xu1 。

## 注释

## 译文

## 赏析
