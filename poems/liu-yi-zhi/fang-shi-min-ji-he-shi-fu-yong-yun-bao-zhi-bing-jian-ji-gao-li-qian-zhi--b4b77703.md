---
id: liu-yi-zhi-fang-shi-min-ji-he-shi-fu-yong-yun-bao-zhi-bing-jian-ji-gao-li-qian-zhi--b4b77703
title: 方时敏寄和诗复用韵报之并简季高理前止酒之语季高尝梦萧相国戒勿饮酒  其二
titlePinyin: fang1 shi2 min3 ji4 he2 shi1 fu4 yong4 yun4 bao4 zhi1 bing4 jian3 ji4 gao1 li3 qian2 zhi3 jiu3 zhi1 yu3 ji4 gao1 chang2 meng4 xiao1 xiang4 guo2 jie4 wu4 yin3 jiu3     qi2 er4
titleSlug: fang-shi-min-ji-he-shi-fu-yong-yun-bao-zhi-bing-jian-ji-gao-li-qian-zhi--b4b77703
author: 刘一止
authorPinyin: liu2 yi4 zhi3
authorSlug: liu-yi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阮籍刘伯伦，嗜酒不知止。
- 颠狂欲求名，此计真陋矣。
- 酒中有何好，正自未能已。
- 愁来得暂驱，洞若适妙理。
- 我岂沈酣徒，公亦聊尔耳。
- 世间等梦间，未悟彼易此。
- 阿高志得殊，家学自中垒。
- 嗷嗷求独醒，今昨较非是。
- 无心穷酒圣，有意造诗史。
- 自言古鄼侯，告戒存密义。
- 逡巡若神授，恍惚类儿戏。
- 不须更论酒，春梦本如醉。
- 我知昴星精，不管太白事。

## 拼音
- ruan3 ji2 liu2 bo2 lun2 ， shi4 jiu3 bu4 zhi1 zhi3 。
- dian1 kuang2 yu4 qiu2 ming2 ， ci3 ji4 zhen1 lou4 yi3 。
- jiu3 zhong1 you3 he2 hao3 ， zheng4 zi4 wei4 neng2 yi3 。
- chou2 lai2 de0 zan4 qu1 ， dong4 ruo4 shi4 miao4 li3 。
- wo3 qi3 shen3 han1 tu2 ， gong1 yi4 liao2 er3 er3 。
- shi4 jian1 deng3 meng4 jian1 ， wei4 wu4 bi3 yi4 ci3 。
- a1 gao1 zhi4 de2 shu1 ， jia1 xue2 zi4 zhong1 lei3 。
- ao2 ao2 qiu2 du2 xing3 ， jin1 zuo2 jiao4 fei1 shi4 。
- wu2 xin1 qiong2 jiu3 sheng4 ， you3 yi4 zao4 shi1 shi3 。
- zi4 yan2 gu3 zan4 hou2 ， gao4 jie4 cun2 mi4 yi4 。
- qun1 xun2 ruo4 shen2 shou4 ， huang3 hu1 lei4 er2 xi4 。
- bu4 xu1 geng4 lun4 jiu3 ， chun1 meng4 ben3 ru2 zui4 。
- wo3 zhi1 mao3 xing1 jing1 ， bu4 guan3 tai4 bai2 shi4 。

## 注释

## 译文

## 赏析
