---
id: liu-yi-zhi-ci-yun-fang-yun-di-bi-jian-jiu-ri-deng-gao-yi-shou
title: 次韵方允迪袐监九日登高一首
titlePinyin: ci4 yun4 fang1 yun3 di2 bi4 jian1 jiu3 ri4 deng1 gao1 yi4 shou3
titleSlug: ci-yun-fang-yun-di-bi-jian-jiu-ri-deng-gao-yi-shou
author: 刘一止
authorPinyin: liu2 yi4 zhi3
authorSlug: liu-yi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九日意萧条，病卧如漳滨。
- 红萸起自插，黄菊兹及辰。
- 身落芹藻间，心与鸿鴈亲。
- 想见龙山游，嘲谑落帽人。
- 眷焉瀛洲客，共此溪港邻。
- 白髪俱许长，清愁浩无垠。
- 四年京华别，前事宁忍询。
- 国耻久未雪，愤切此逐臣。
- 革路何时还，今谁叫穹旻。
- 驾言写心忧，一涴衣上尘。
- 扁舟羡鸱夷，举酒忆季真。
- 目极樵径风，便拟从采薪。
- 但恐嵌岩中，不著功名身。
- 报国君尚强，我拙甘长贫。

## 拼音
- jiu3 ri4 yi4 xiao1 tiao2 ， bing4 wo4 ru2 zhang1 bin1 。
- hong2 yu2 qi3 zi4 cha1 ， huang2 ju2 zi1 ji2 chen2 。
- shen1 luo4 qin2 zao3 jian1 ， xin1 yu3 hong2 yan4 qin1 。
- xiang3 jian4 long2 shan1 you2 ， chao2 xue4 luo4 mao4 ren2 。
- juan4 yan1 ying2 zhou1 ke4 ， gong4 ci3 xi1 gang3 lin2 。
- bai2 fa4 ju4 xu3 chang2 ， qing1 chou2 hao4 wu2 yin2 。
- si4 nian2 jing1 hua2 bie2 ， qian2 shi4 ning2 ren3 xun2 。
- guo2 chi3 jiu3 wei4 xue3 ， fen4 qie4 ci3 zhu2 chen2 。
- ge2 lu4 he2 shi2 hai2 ， jin1 shui2 jiao4 qiong2 min2 。
- jia4 yan2 xie3 xin1 you1 ， yi2 wo4 yi1 shang4 chen2 。
- pian1 zhou1 xian4 chi1 yi2 ， ju3 jiu3 yi4 ji4 zhen1 。
- mu4 ji2 qiao2 jing4 feng1 ， bian4 ni3 cong2 cai3 xin1 。
- dan4 kong3 qian4 yan2 zhong1 ， bu2 zhu4 gong1 ming2 shen1 。
- bao4 guo2 jun1 shang4 qiang2 ， wo3 zhuo1 gan1 chang2 pin2 。

## 注释

## 译文

## 赏析
