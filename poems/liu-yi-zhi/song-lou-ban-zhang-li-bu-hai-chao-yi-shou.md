---
id: liu-yi-zhi-song-lou-ban-zhang-li-bu-hai-chao-yi-shou
title: 送楼伴张吏部还朝一首
titlePinyin: song4 lou2 ban4 zhang1 li4 bu4 hai2 chao2 yi4 shou3
titleSlug: song-lou-ban-zhang-li-bu-hai-chao-yi-shou
author: 刘一止
authorPinyin: liu2 yi4 zhi3
authorSlug: liu-yi-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 中台缥缈神仙居，退朝往往联飇舆。
- 追随五城十二楼，鞭鸾笞凤相嬉娱。
- 一一气貌清而腴，下哂山泽皆臞儒。
- 虚堂夜直冷不寐，博极天上人间书。
- 去取小雅大雅诗，赓续二典窜禹谟。
- 尘凡岂得追步趋，梦境欲到犹趦趄。
- 望郎何事飞轺车，东浮江淮绝句吴。
- 天令贱子得所图，邂逅实始迎郊墟。
- 公不鄙我置坐隅，假以色笑安且舒。
- 乃知仙风自恢廓，不邀我敬怜其愚。
- 从容自喜吐杰句，屏息侧听仍嗟吁。
- 朱弦疏越清庙奏，一唱三叹音有余。
- 何刘沈谢气力短，郊岛辈行不足奴。
- 惟公妙年擅场屋，一日声价腾八区。
- 诸公贵人交荐达，帝以见晚惊严徐。
- 要津已复更步武，簪笔会直承明庐。
- 颇闻细书问良苦，便觉风信催旋舻。
- 公归傥辨报明主，物色士类供时须。
- 班公驺仆我不如，山林钟鼎端异途。
- 何王之门曳长裾，半生鼓瑟从吹竽。
- 逝将争席朋樵渔，正恐不免饥见驱。
- 间关老矣尚耿耿，所觊肝胆从公输。
- 他时门下有此客，中夜弹剑非无鱼。

## 拼音
- zhong1 tai2 piao1 miao3 shen2 xian1 ju1 ， tui4 chao2 wang3 wang3 lian2 biao1 yu2 。
- zhui1 sui2 wu3 cheng2 shi2 er4 lou2 ， bian1 luan2 chi1 feng4 xiang1 xi1 yu2 。
- yi1 yi1 qi4 mao4 qing1 er2 yu2 ， xia4 shen3 shan1 ze2 jie1 qu2 ru2 。
- xu1 tang2 ye4 zhi2 leng3 bu2 mei4 ， bo2 ji2 tian1 shang4 ren2 jian1 shu1 。
- qu4 qu3 xiao3 ya3 da4 ya3 shi1 ， geng1 xu4 er4 dian3 cuan4 yu3 mo2 。
- chen2 fan2 qi3 de2 zhui1 bu4 qu1 ， meng4 jing4 yu4 dao4 you2 zi1 ju1 。
- wang4 lang2 he2 shi4 fei1 yao2 che1 ， dong1 fu2 jiang1 huai2 jue2 ju4 wu2 。
- tian1 ling4 jian4 zi3 de2 suo3 tu2 ， xie4 hou4 shi2 shi3 ying2 jiao1 xu1 。
- gong1 bu4 bi3 wo3 zhi4 zuo4 yu2 ， jia3 yi3 se4 xiao4 an1 qie3 shu1 。
- nai3 zhi1 xian1 feng1 zi4 hui1 kuo4 ， bu4 yao1 wo3 jing4 lian2 qi2 yu2 。
- cong2 rong2 zi4 xi3 tu3 jie2 ju4 ， bing3 xi1 ce4 ting1 reng2 jie1 xu1 。
- zhu1 xian2 shu1 yue4 qing1 miao4 zou4 ， yi2 chang4 san1 tan4 yin1 you3 yu2 。
- he2 liu2 shen3 xie4 qi4 li4 duan3 ， jiao1 dao3 bei4 xing2 bu4 zu2 nu2 。
- wei2 gong1 miao4 nian2 shan4 chang3 wu1 ， yi2 ri4 sheng1 jia4 teng2 ba1 qu1 。
- zhu1 gong1 gui4 ren2 jiao1 jian4 da2 ， di4 yi3 jian4 wan3 jing1 yan2 xu2 。
- yao4 jin1 yi3 fu4 geng4 bu4 wu3 ， zan1 bi3 hui4 zhi2 cheng2 ming2 lu2 。
- po1 wen2 xi4 shu1 wen4 liang2 ku3 ， bian4 jue2 feng1 xin4 cui1 xuan2 lu2 。
- gong1 gui1 tang3 bian4 bao4 ming2 zhu3 ， wu4 se4 shi4 lei4 gong4 shi2 xu1 。
- ban1 gong1 zou1 pu2 wo3 bu4 ru2 ， shan1 lin2 zhong1 ding3 duan1 yi4 tu2 。
- he2 wang2 zhi1 men2 ye4 chang2 ju1 ， ban4 sheng1 gu3 se4 cong2 chui1 yu2 。
- shi4 jiang1 zheng1 xi2 peng2 qiao2 yu2 ， zheng4 kong3 bu4 mian3 ji1 jian4 qu1 。
- jian1 guan1 lao3 yi3 shang4 geng3 geng3 ， suo3 ji4 gan1 dan3 cong2 gong1 shu1 。
- ta1 shi2 men2 xia4 you3 ci3 ke4 ， zhong1 ye4 tan2 jian4 fei1 wu2 yu2 。

## 注释

## 译文

## 赏析
