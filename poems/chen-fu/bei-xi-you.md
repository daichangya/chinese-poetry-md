---
id: chen-fu-bei-xi-you
title: 悲昔游
titlePinyin: bei1 xi1 you2
titleSlug: bei-xi-you
author: 陈辅
authorPinyin: chen2 fu3
authorSlug: chen-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔吟梁父思泰山，又歌牛角悲其寒。
- 鲍徐英魄今何在，岭云关月何漫漫。
- 少强眼为伤时切，老大昏花心易急。
- 石岩题墨几秋风，人世功名杳无迹。
- 君不见汉千秋，唐马周，玄谈徒步皆公侯。
- 贾生竟止梁王傅，三世郎官虚白头。
- 风云自古虽伤偶，用舍何尝系能否。
- 但知信足任平生，计度不如多饮酒。
- 愿将梁父吟，变作杜宇之声音。
- 愿将牛角歌，转调紫芝弦玉琴。
- 五陵石马散黎轴，惟有箕山青到今。

## 拼音
- xi1 yin2 liang2 fu4 si1 tai4 shan1 ， you4 ge1 niu2 jiao3 bei1 qi2 han2 。
- bao4 xu2 ying1 po4 jin1 he2 zai4 ， ling3 yun2 guan1 yue4 he2 man4 man4 。
- shao3 qiang2 yan3 wei4 shang1 shi2 qie4 ， lao3 da4 hun1 hua1 xin1 yi4 ji2 。
- shi2 yan2 ti2 mo4 ji3 qiu1 feng1 ， ren2 shi4 gong1 ming2 yao3 wu2 ji4 。
- jun1 bu2 jian4 han4 qian1 qiu1 ， tang2 ma3 zhou1 ， xuan2 tan2 tu2 bu4 jie1 gong1 hou2 。
- jia3 sheng1 jing4 zhi3 liang2 wang2 fu4 ， san1 shi4 lang2 guan1 xu1 bai2 tou2 。
- feng1 yun2 zi4 gu3 sui1 shang1 ou3 ， yong4 she4 he2 chang2 xi4 neng2 fou3 。
- dan4 zhi1 xin4 zu2 ren4 ping2 sheng1 ， ji4 du4 bu4 ru2 duo1 yin3 jiu3 。
- yuan4 jiang1 liang2 fu4 yin2 ， bian4 zuo4 du4 yu3 zhi1 sheng1 yin1 。
- yuan4 jiang1 niu2 jiao3 ge1 ， zhuan3 diao4 zi3 zhi1 xian2 yu4 qin2 。
- wu3 ling2 shi2 ma3 san4 li2 zhou2 ， wei2 you3 ji1 shan1 qing1 dao4 jin1 。

## 注释

## 译文

## 赏析
