---
id: yang-an-cheng-bai-di-miao
title: 白帝庙
titlePinyin: bai2 di4 miao4
titleSlug: bai-di-miao
author: 杨安诚
authorPinyin: yang2 an1 cheng2
authorSlug: yang-an-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀江万壑俱东奔，瞿唐喧豗争一门。
- 惊涛骇浪建瓴下，颠崖仆谷相吐吞。
- 朋妖窟宅恃幽阻，正昼喷薄阴霾昏。
- 灵宫奕奕镇地险，众渎禀令川祇尊。
- 赤甲后耸黄熊跃，滟滪前峙青猿蹲。
- 舳舻衔尾下吴楚，约束蛟鳄如鸡豚。
- 旧传鼓角致雨雹，裹篙不触撑舟痕。
- 综理脉络尽西徼，帝假之柄攸司存。
- 子阳祚国十年近，此地未省东其辕。
- 联江列炬铁锁断，戎满奔北无留屯。
- 江关回首尽汉帜，遗黎何自知公孙。
- 血食汉代定不尔，但有故垒山之樊。
- 子美误信齐东语，感慨勇略招英魂。
- 山川之灵载望秩，僭伪讵可同时论。
- 向来名实久淆溷，荐祼无乃渎俎膰。
- 请从郦元为考证，神理昭昭斯可原。

## 拼音
- shu3 jiang1 wan4 he4 ju4 dong1 ben1 ， qu2 tang2 xuan1 hui1 zheng1 yi4 men2 。
- jing1 tao1 hai4 lang4 jian4 ling2 xia4 ， dian1 ya2 pu2 gu3 xiang1 tu3 tun1 。
- peng2 yao1 ku1 zhai2 shi4 you1 zu3 ， zheng4 zhou4 pen1 bao2 yin1 mai2 hun1 。
- ling2 gong1 yi4 yi4 zhen4 di4 xian3 ， zhong4 du2 bing3 ling4 chuan1 qi2 zun1 。
- chi4 jia3 hou4 song3 huang2 xiong2 yue4 ， yan4 yu4 qian2 zhi4 qing1 yuan2 dun1 。
- zhu2 lu2 xian2 wei3 xia4 wu2 chu3 ， yue1 shu4 jiao1 e4 ru2 ji1 tun2 。
- jiu4 chuan2 gu3 jiao3 zhi4 yu3 bao2 ， guo3 gao1 bu2 chu4 cheng1 zhou1 hen2 。
- zong1 li3 mai4 luo4 jin4 xi1 jiao3 ， di4 jia3 zhi1 bing3 you1 si1 cun2 。
- zi3 yang2 zuo4 guo2 shi2 nian2 jin4 ， ci3 di4 wei4 sheng3 dong1 qi2 yuan2 。
- lian2 jiang1 lie4 ju4 tie3 suo3 duan4 ， rong2 man3 ben1 bei3 wu2 liu2 tun2 。
- jiang1 guan1 hui2 shou3 jin4 han4 zhi4 ， yi2 li2 he2 zi4 zhi1 gong1 sun1 。
- xue4 shi2 han4 dai4 ding4 bu4 er3 ， dan4 you3 gu4 lei3 shan1 zhi1 fan2 。
- zi3 mei3 wu4 xin4 qi2 dong1 yu3 ， gan3 kai3 yong3 lüe4 zhao1 ying1 hun2 。
- shan1 chuan1 zhi1 ling2 zai3 wang4 zhi4 ， jian4 wei3 ju4 ke3 tong2 shi2 lun4 。
- xiang4 lai2 ming2 shi2 jiu3 xiao2 hun4 ， jian4 guan4 wu2 nai3 du2 zu3 fan2 。
- qing3 cong2 li4 yuan2 wei4 kao3 zheng4 ， shen2 li3 zhao1 zhao1 si1 ke3 yuan2 。

## 注释

## 译文

## 赏析
