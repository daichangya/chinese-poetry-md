---
id: zhao-wen-luo-zhi-chuan-shan-hua-zuo-ci-zeng-zhi
title: 罗稚川善画作此赠之
titlePinyin: luo2 zhi4 chuan1 shan4 hua4 zuo4 ci3 zeng4 zhi1
titleSlug: luo-zhi-chuan-shan-hua-zuo-ci-zeng-zhi
author: 赵文
authorPinyin: zhao4 wen2
authorSlug: zhao-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾观天地间，一一皆是画与诗。
- 渝川有二罗，画得天地之英奇。
- 大罗诗名撼湖海，小罗天机勃鬰不得已而水墨之。
- 摇毫造化已破碎，洒墨元气为淋漓。
- 嗟余老眼得一见，以手扪摸心然疑。
- 问君自古画有几，君今此画师者谁。
- 君言我以眼为手，天地万物皆吾师。
- 吾能得其意与理，貌取色相特其皮。
- 画成正未知似否，人人有眼谁可欺。
- 譬之禅宗要透脱，恋恋祖佛宁非痴。
- 作诗点出未来眼，一扫徐熙与郭熙。

## 拼音
- wu2 guan1 tian1 di4 jian1 ， yi1 yi1 jie1 shi4 hua4 yu3 shi1 。
- yu2 chuan1 you3 er4 luo2 ， hua4 de2 tian1 di4 zhi1 ying1 qi2 。
- da4 luo2 shi1 ming2 han4 hu2 hai3 ， xiao3 luo2 tian1 ji1 bo2 yu4 bu4 de2 yi3 er2 shui3 mo4 zhi1 。
- yao2 hao2 zao4 hua4 yi3 po4 sui4 ， sa3 mo4 yuan2 qi4 wei4 lin2 li2 。
- jie1 yu2 lao3 yan3 de2 yi2 jian4 ， yi3 shou3 men2 mo1 xin1 ran2 yi2 。
- wen4 jun1 zi4 gu3 hua4 you3 ji3 ， jun1 jin1 ci3 hua4 shi1 zhe3 shui2 。
- jun1 yan2 wo3 yi3 yan3 wei4 shou3 ， tian1 di4 wan4 wu4 jie1 wu2 shi1 。
- wu2 neng2 de2 qi2 yi4 yu3 li3 ， mao4 qu3 se4 xiang4 te4 qi2 pi2 。
- hua4 cheng2 zheng4 wei4 zhi1 si4 fou3 ， ren2 ren2 you3 yan3 shui2 ke3 qi1 。
- pi4 zhi1 chan2 zong1 yao4 tou4 tuo1 ， lian4 lian4 zu3 fo2 ning2 fei1 chi1 。
- zuo4 shi1 dian3 chu1 wei4 lai2 yan3 ， yi4 sao3 xu2 xi1 yu3 guo1 xi1 。

## 注释

## 译文

## 赏析
