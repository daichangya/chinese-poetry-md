---
id: zhao-wen-ci-yun-guo-mei-bian-tang-gu-song-jian-ji
title: 次韵郭梅边汤孤松见寄
titlePinyin: ci4 yun4 guo1 mei2 bian1 tang1 gu1 song1 jian4 ji4
titleSlug: ci-yun-guo-mei-bian-tang-gu-song-jian-ji
author: 赵文
authorPinyin: zhao4 wen2
authorSlug: zhao-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 杜门却扫冯敬通，何人载酒暖此翁。
- 昼长书罢啼鸟寂，山水似我清而穷。
- 山僧携来两诗卷，笔势迅疾如追锋。
- 渔歌风断郭功父，碧云暮合汤休公。
- 寒梅自照太古雪，孤松压倒妖春红。
- 一时见此光怪物，丈室忽换化人宫。
- 近者重游宝林寺，山行小辟炎毒攻。
- 唱酬坐觉山鬼泣，谈笑不知酒海空。
- 当时分韵十五客，冠童亦有童非童。
- 惜哉梅松不在眼，自与修竹为吾宗。
- 传闻浄觉更殊胜，极欲往求三日聋。
- 补天久已付昨梦，面壁更欲收奇功。
- 百年金碧亦尘土，须有好语留山中。
- 山中道人许我否，饱饭摩腹听松风。

## 拼音
- du4 men2 que4 sao3 feng2 jing4 tong1 ， he2 ren2 zai3 jiu3 nuan3 ci3 weng1 。
- zhou4 chang2 shu1 ba4 ti2 niao3 ji4 ， shan1 shui3 si4 wo3 qing1 er2 qiong2 。
- shan1 seng1 xie2 lai2 liang3 shi1 juan4 ， bi3 shi4 xun4 ji2 ru2 zhui1 feng1 。
- yu2 ge1 feng1 duan4 guo1 gong1 fu4 ， bi4 yun2 mu4 he2 tang1 xiu1 gong1 。
- han2 mei2 zi4 zhao4 tai4 gu3 xue3 ， gu1 song1 ya1 dao3 yao1 chun1 hong2 。
- yi4 shi2 jian4 ci3 guang1 guai4 wu4 ， zhang4 shi4 hu1 huan4 hua4 ren2 gong1 。
- jin4 zhe3 chong2 you2 bao3 lin2 si4 ， shan1 xing2 xiao3 pi4 yan2 du2 gong1 。
- chang4 chou2 zuo4 jue2 shan1 gui3 qi4 ， tan2 xiao4 bu4 zhi1 jiu3 hai3 kong1 。
- dang1 shi2 fen1 yun4 shi2 wu3 ke4 ， guan1 tong2 yi4 you3 tong2 fei1 tong2 。
- xi1 zai1 mei2 song1 bu2 zai4 yan3 ， zi4 yu3 xiu1 zhu2 wei4 wu2 zong1 。
- chuan2 wen2 jing4 jue2 geng4 shu1 sheng4 ， ji2 yu4 wang3 qiu2 san1 ri4 long2 。
- bu3 tian1 jiu3 yi3 fu4 zuo2 meng4 ， mian4 bi4 geng4 yu4 shou1 qi2 gong1 。
- bai3 nian2 jin1 bi4 yi4 chen2 tu3 ， xu1 you3 hao3 yu3 liu2 shan1 zhong1 。
- shan1 zhong1 dao4 ren2 xu3 wo3 fou3 ， bao3 fan4 mo2 fu4 ting1 song1 feng1 。

## 注释

## 译文

## 赏析
