---
id: zhao-wen-tong-que-yan
title: 铜雀砚
titlePinyin: tong2 que4 yan4
titleSlug: tong-que-yan
author: 赵文
authorPinyin: zhao4 wen2
authorSlug: zhao-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老瞒智计笼天下，歌舞未终铜雀夜。
- 可怜用破一生心，不及当时台上瓦。
- 屑金作瓦费精神，那知身后旋成尘。
- 流传千百仅一二，付与所不知何人。
- 快阁仙人谀墓得，品题更费东坡墨。
- 研磨辛苦政未休，怜尔何年返真宅。
- 摩挲岁月白发生，建安七子俱雕零。
- 安得春醪三万斛，醉来快写短歌行。

## 拼音
- lao3 man2 zhi4 ji4 long2 tian1 xia4 ， ge1 wu3 wei4 zhong1 tong2 que4 ye4 。
- ke3 lian2 yong4 po4 yi4 sheng1 xin1 ， bu4 ji2 dang1 shi2 tai2 shang4 wa3 。
- xie4 jin1 zuo4 wa3 fei4 jing1 shen2 ， na4 zhi1 shen1 hou4 xuan2 cheng2 chen2 。
- liu2 chuan2 qian1 bai3 jin3 yi1 er4 ， fu4 yu3 suo3 bu4 zhi1 he2 ren2 。
- kuai4 ge2 xian1 ren2 yu2 mu4 de2 ， pin3 ti2 geng4 fei4 dong1 po1 mo4 。
- yan2 mo2 xin1 ku3 zheng4 wei4 xiu1 ， lian2 er3 he2 nian2 fan3 zhen1 zhai2 。
- mo2 suo1 sui4 yue4 bai2 fa4 sheng1 ， jian4 an1 qi1 zi3 ju4 diao1 ling2 。
- an1 de2 chun1 lao2 san1 wan4 hu2 ， zui4 lai2 kuai4 xie3 duan3 ge1 xing2 。

## 注释

## 译文

## 赏析
