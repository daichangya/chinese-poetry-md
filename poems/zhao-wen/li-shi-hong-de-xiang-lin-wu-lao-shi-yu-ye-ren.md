---
id: zhao-wen-li-shi-hong-de-xiang-lin-wu-lao-shi-yu-ye-ren
title: 李士宏得芗林五老石于野人
titlePinyin: li3 shi4 hong2 de2 xiang1 lin2 wu3 lao3 shi2 yu2 ye3 ren2
titleSlug: li-shi-hong-de-xiang-lin-wu-lao-shi-yu-ye-ren
author: 赵文
authorPinyin: zhao4 wen2
authorSlug: zhao-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 芗林丑石何曾丑，化为五老如此寿。
- 高低俯仰各有意，清润坚贞皆可友。
- 剜劖刻削巧戏剧，谁为此者鸿蒙叟。
- 铜盆古雅出高丽，玉筯清奇原史籀。
- 向翁神游渺何许，此物亦落何人手。
- 野人得之安所用，光怪出屋惊田妇。
- 天生尤物必有属，诗老得之端不偶。
- 不须拄杖穿寒云，几案之间有庐阜。
- 先生自是五山一，视真庐阜犹培𪣻。
- 如何得此亦惊喜，便欲赋诗为不朽。
- 醉僧痴望作怪供，持此或可博升斗。
- 壶中九华竟不得，坡老叹息不离口。
- 仇池不借王驸马，诗卷纷纷愁逆取。
- 达人著想亦未免，何异儿童贪餠糗。
- 蛾眉山高隔云雾，此物今知属谁某。
- 世间奇宝虽可玩，鬼夺客偷谁使守。
- 先生一笑付偶然，吾欲藏之无何有。

## 拼音
- xiang1 lin2 chou3 shi2 he2 ceng2 chou3 ， hua4 wei2 wu3 lao3 ru2 ci3 shou4 。
- gao1 di1 fu3 yang3 ge4 you3 yi4 ， qing1 run4 jian1 zhen1 jie1 ke3 you3 。
- wan1 chan2 ke4 xiao1 qiao3 xi4 ju4 ， shui2 wei4 ci3 zhe3 hong2 meng2 sou3 。
- tong2 pen2 gu3 ya3 chu1 gao1 li2 ， yu4 zhu4 qing1 qi2 yuan2 shi3 zhou4 。
- xiang4 weng1 shen2 you2 miao3 he2 xu3 ， ci3 wu4 yi4 luo4 he2 ren2 shou3 。
- ye3 ren2 de2 zhi1 an1 suo3 yong4 ， guang1 guai4 chu1 wu1 jing1 tian2 fu4 。
- tian1 sheng1 you2 wu4 bi4 you3 shu3 ， shi1 lao3 de2 zhi1 duan1 bu4 ou3 。
- bu4 xu1 zhu3 zhang4 chuan1 han2 yun2 ， ji1 an4 zhi1 jian1 you3 lu2 fu4 。
- xian1 sheng1 zi4 shi4 wu3 shan1 yi1 ， shi4 zhen1 lu2 fu4 you2 pei2 lou2 。
- ru2 he2 de2 ci3 yi4 jing1 xi3 ， bian4 yu4 fu4 shi1 wei4 bu4 xiu3 。
- zui4 seng1 chi1 wang4 zuo4 guai4 gong4 ， chi2 ci3 huo4 ke3 bo2 sheng1 dou4 。
- hu2 zhong1 jiu3 hua2 jing4 bu4 de2 ， po1 lao3 tan4 xi1 bu4 li2 kou3 。
- chou2 chi2 bu2 jie4 wang2 fu4 ma3 ， shi1 juan4 fen1 fen1 chou2 ni4 qu3 。
- da2 ren2 zhu4 xiang3 yi4 wei4 mian3 ， he2 yi4 er2 tong2 tan1 bing3 qiu3 。
- e2 mei2 shan1 gao1 ge2 yun2 wu4 ， ci3 wu4 jin1 zhi1 shu3 shui2 mou3 。
- shi4 jian1 qi2 bao3 sui1 ke3 wan2 ， gui3 duo2 ke4 tou1 shui2 shi3 shou3 。
- xian1 sheng1 yi2 xiao4 fu4 ou3 ran2 ， wu2 yu4 cang2 zhi1 wu2 he2 you3 。

## 注释

## 译文

## 赏析
