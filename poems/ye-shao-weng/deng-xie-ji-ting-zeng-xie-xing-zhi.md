---
id: ye-shao-weng-deng-xie-ji-ting-zeng-xie-xing-zhi
title: 登谢屐亭赠谢行之
titlePinyin: deng1 xie4 ji1 ting2 zeng4 xie4 xing2 zhi1
titleSlug: deng-xie-ji-ting-zeng-xie-xing-zhi
author: 叶绍翁
authorPinyin: ye4 shao4 weng1
authorSlug: ye-shao-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家灵运有山癖，平生费却几緉屐。
- 从人唤渠作山贼，内史风流定谁识。
- 西窗小憩足力疲，梦赋池塘春草诗。
- 只今屐朽诗不朽，五字句法谁人追。
- 天台览遍兴未已，天竺山前听流水。
- 秦人称帝鲁连耻，宁向苍苔留屐齿。
- 乙庵是渠几世孙，登山认得屐齿痕。
- 摩挲苔石坐良久，便欲老此岩之根。
- 吾侬劝渠且归去，请君更学遥遥祖。
- 遥遥之祖定阿谁，曾出东山作霖雨。
- 乙庵未省却问侬，莫是当年折屐翁。

## 拼音
- jun1 jia1 ling2 yun4 you3 shan1 pi3 ， ping2 sheng1 fei4 que4 ji3 liang3 ji1 。
- cong2 ren2 huan4 qu2 zuo4 shan1 zei2 ， nei4 shi3 feng1 liu2 ding4 shui2 shi2 。
- xi1 chuang1 xiao3 qi4 zu2 li4 pi2 ， meng4 fu4 chi2 tang2 chun1 cao3 shi1 。
- zhi1 jin1 ji1 xiu3 shi1 bu4 xiu3 ， wu3 zi4 ju4 fa3 shui2 ren2 zhui1 。
- tian1 tai2 lan3 bian4 xing1 wei4 yi3 ， tian1 zhu2 shan1 qian2 ting1 liu2 shui3 。
- qin2 ren2 cheng1 di4 lu3 lian2 chi3 ， ning2 xiang4 cang1 tai2 liu2 ji1 chi3 。
- yi3 an1 shi4 qu2 ji3 shi4 sun1 ， deng1 shan1 ren4 de0 ji1 chi3 hen2 。
- mo2 suo1 tai2 shi2 zuo4 liang2 jiu3 ， bian4 yu4 lao3 ci3 yan2 zhi1 gen1 。
- wu2 nong2 quan4 qu2 qie3 gui1 qu4 ， qing3 jun1 geng4 xue2 yao2 yao2 zu3 。
- yao2 yao2 zhi1 zu3 ding4 a1 shui2 ， ceng2 chu1 dong1 shan1 zuo4 lin2 yu3 。
- yi3 an1 wei4 sheng3 que4 wen4 nong2 ， mo4 shi4 dang1 nian2 zhe2 ji1 weng1 。

## 注释

## 译文

## 赏析
