---
id: chen-gang-liu-ti-huo-shan-ying-sheng-gong-miao
title: 留题霍山应圣公庙
titlePinyin: liu2 ti2 huo4 shan1 ying4 sheng4 gong1 miao4
titleSlug: liu-ti-huo-shan-ying-sheng-gong-miao
author: 陈纲
authorPinyin: chen2 gang1
authorSlug: chen-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峻极巍峨势望雄，层峦叠嶂翠重重。
- 为神有感兴唐祚，作镇无疆福晋封。
- 材产十州资构厦，泉分数邑润耕农。
- 幽岩旧榻高人隠，绝顶遗坟古帝踪。
- 欲雨片云生峭壁，未明先日照危峰。
- 断崖当午晴雷震，深壑经秋积霭浓。
- 樵去每逢游洞鹿，僧禅时见戏潭龙。
- 名光祀典传千载，仰祝牲牢致享恭。

## 拼音
- jun4 ji2 wei1 e2 shi4 wang4 xiong2 ， ceng2 luan2 die2 zhang4 cui4 chong2 chong2 。
- wei4 shen2 you3 gan3 xing1 tang2 zuo4 ， zuo4 zhen4 wu2 jiang1 fu2 jin4 feng1 。
- cai2 chan3 shi2 zhou1 zi1 gou4 sha4 ， quan2 fen1 shu4 yi4 run4 geng1 nong2 。
- you1 yan2 jiu4 ta4 gao1 ren2 yin3 ， jue2 ding3 yi2 fen2 gu3 di4 zong1 。
- yu4 yu3 pian4 yun2 sheng1 qiao4 bi4 ， wei4 ming2 xian1 ri4 zhao4 wei1 feng1 。
- duan4 ya2 dang1 wu3 qing2 lei2 zhen4 ， shen1 he4 jing1 qiu1 ji1 ai3 nong2 。
- qiao2 qu4 mei3 feng2 you2 dong4 lu4 ， seng1 chan2 shi2 jian4 xi4 tan2 long2 。
- ming2 guang1 si4 dian3 chuan2 qian1 zai3 ， yang3 zhu4 sheng1 lao2 zhi4 xiang3 gong1 。

## 注释

## 译文

## 赏析
