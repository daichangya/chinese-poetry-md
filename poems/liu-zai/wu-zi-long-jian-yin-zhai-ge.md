---
id: liu-zai-wu-zi-long-jian-yin-zhai-ge
title: 吴子隆兼隠斋歌
titlePinyin: wu2 zi3 long2 jian1 yin3 zhai1 ge1
titleSlug: wu-zi-long-jian-yin-zhai-ge
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前驱十里旌旗红，后骑蹀躞如游龙。
- 绮窗阿阁最深处，归来燕坐围香风。
- 不如理掾吴夫子，岸帻高吟酒一中。
- 嵩少山头渭水边，耕云钓月老林泉。
- 巢由不生沮溺死，鱼虾麋鹿俱忘年。
- 不如理掾吴夫子，安闲寄傲庭西偏。
- 富贵诚可乐，幽栖端足尚。
- 牵黄复出上蔡门，李斯悔杀为秦相。
- 介推有母须求禄，不应决意归绵上。
- 吴夫子，听我歌。
- 当朝剑佩冠峩峩，趋营未免伤天和。
- 古来隠者亦已多，洁身乱伦如彼何。
- 君今非仕亦非隠，京尘不染白玉珂。
- 青衫从事今十载，万事忘怀真实在。
- 但令堂上笑平反，岂计庭前罗翠黛。
- 是中不减山中乐，底用青鞋游物外。
- 吴夫子，吾所敬。
- 兼隠名斋足相称，谁其尸之勾漏令。

## 拼音
- qian2 qu1 shi2 li3 jing1 qi2 hong2 ， hou4 qi2 die2 xie4 ru2 you2 long2 。
- qi3 chuang1 a1 ge2 zui4 shen1 chu4 ， gui1 lai2 yan4 zuo4 wei2 xiang1 feng1 。
- bu4 ru2 li3 yuan4 wu2 fu1 zi3 ， an4 ze2 gao1 yin2 jiu3 yi4 zhong1 。
- song1 shao3 shan1 tou2 wei4 shui3 bian1 ， geng1 yun2 diao4 yue4 lao3 lin2 quan2 。
- chao2 you2 bu4 sheng1 ju3 ni4 si3 ， yu2 xia1 mi2 lu4 ju4 wang4 nian2 。
- bu4 ru2 li3 yuan4 wu2 fu1 zi3 ， an1 xian2 ji4 ao4 ting2 xi1 pian1 。
- fu4 gui4 cheng2 ke3 le4 ， you1 qi1 duan1 zu2 shang4 。
- qian1 huang2 fu4 chu1 shang4 cai4 men2 ， li3 si1 hui3 sha1 wei4 qin2 xiang1 。
- jie4 tui1 you3 mu3 xu1 qiu2 lu4 ， bu2 ying4 jue2 yi4 gui1 mian2 shang4 。
- wu2 fu1 zi3 ， ting1 wo3 ge1 。
- dang1 chao2 jian4 pei4 guan1 e2 e2 ， qu1 ying2 wei4 mian3 shang1 tian1 he2 。
- gu3 lai2 yin3 zhe3 yi4 yi3 duo1 ， jie2 shen1 luan4 lun2 ru2 bi3 he2 。
- jun1 jin1 fei1 shi4 yi4 fei1 yin3 ， jing1 chen2 bu4 ran3 bai2 yu4 ke1 。
- qing1 shan1 cong2 shi4 jin1 shi2 zai3 ， wan4 shi4 wang4 huai2 zhen1 shi2 zai4 。
- dan4 ling4 tang2 shang4 xiao4 ping2 fan3 ， qi3 ji4 ting2 qian2 luo2 cui4 dai4 。
- shi4 zhong1 bu4 jian3 shan1 zhong1 le4 ， di3 yong4 qing1 xie2 you2 wu4 wai4 。
- wu2 fu1 zi3 ， wu2 suo3 jing4 。
- jian1 yin3 ming2 zhai1 zu2 xiang1 chen4 ， shui2 qi2 shi1 zhi1 gou1 lou4 ling4 。

## 注释

## 译文

## 赏析
