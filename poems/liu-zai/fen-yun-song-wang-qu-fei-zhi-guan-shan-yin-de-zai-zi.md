---
id: liu-zai-fen-yun-song-wang-qu-fei-zhi-guan-shan-yin-de-zai-zi
title: 分韵送王去非之官山阴得再字
titlePinyin: fen1 yun4 song4 wang2 qu4 fei1 zhi1 guan1 shan1 yin1 de2 zai4 zi4
titleSlug: fen-yun-song-wang-qu-fei-zhi-guan-shan-yin-de-zai-zi
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 达官须亲民，未竟法应再。
- 昔君治姑孰，报政甫初载。
- 桃李春正华，风木养不待。
- 至今田里间，往往诵遗爱。
- 荐章交公车，夷涂了无碍。
- 自诡更治民，得邑仍勇退。
- 坐看积薪上，笑谢及瓜代。
- 赤县官山阴，铜章喜重佩。
- 平湖带城郭，崇山镇溟海。
- 道中勤顾接，何者非胜槩。
- 鵞池湛清涟，兰亭霏翠霭。
- 溪流西走剡，夜雪曾访戴。
- 此地君故家，旧游详往载。
- 公余信足乐，俗敝良可嘅。
- 盗贩人鬭狠，淫祀家禳禬。
- 缓纵固不可，激之或生害。
- 厥田惟中中，厥赋上上倍。
- 豪家窘输送，勺合无容贷。
- 贫家惯逋负，符移费追逮。
- 行之苟失中，上下交怨怼。
- 台府相鼎立，征求常意外。
- 稽违速谴呵，抑绝虞冒昧。
- 犴狱当尽心，夜寄或百辈。
- 去来不敢诘，犹豫即招悔。
- 哗徒陷平民，更欲脱有辠。
- 朝方得其情，莫祈当路改。
- 过客纷如织，刺口说行在。
- 丐求小不惬，百计工组缋。
- 我知夫子心，此去专劳来。
- 岂其慑声势，左盼而右睐。
- 然须处心平，更须临事耐。
- 勿恃事理直，抗论多慷慨。
- 勿谓气类同，不虞趋向背。
- 先入勿偏听，未信勿忠诲。
- 小迟岁月间，足致治平最。
- 庶策三载勋，亟应千龄会。

## 拼音
- da2 guan1 xu1 qin1 min2 ， wei4 jing4 fa3 ying4 zai4 。
- xi1 jun1 zhi4 gu1 shu2 ， bao4 zheng4 fu3 chu1 zai3 。
- tao2 li3 chun1 zheng4 hua2 ， feng1 mu4 yang3 bu2 dai4 。
- zhi4 jin1 tian2 li3 jian1 ， wang3 wang3 song4 yi2 ai4 。
- jian4 zhang1 jiao1 gong1 che1 ， yi2 tu2 le0 wu2 ai4 。
- zi4 gui3 geng4 zhi4 min2 ， de2 yi4 reng2 yong3 tui4 。
- zuo4 kan4 ji1 xin1 shang4 ， xiao4 xie4 ji2 gua1 dai4 。
- chi4 xian4 guan1 shan1 yin1 ， tong2 zhang1 xi3 zhong4 pei4 。
- ping2 hu2 dai4 cheng2 guo1 ， chong2 shan1 zhen4 ming2 hai3 。
- dao4 zhong1 qin2 gu4 jie1 ， he2 zhe3 fei1 sheng4 gai4 。
- e2 chi2 zhan4 qing1 lian2 ， lan2 ting2 fei1 cui4 ai3 。
- xi1 liu2 xi1 zou3 yan3 ， ye4 xue3 ceng2 fang3 dai4 。
- ci3 di4 jun1 gu4 jia1 ， jiu4 you2 xiang2 wang3 zai3 。
- gong1 yu2 xin4 zu2 le4 ， su2 bi4 liang2 ke3 kai3 。
- dao4 fan4 ren2 dou4 hen3 ， yin2 si4 jia1 rang2 gui4 。
- huan3 zong4 gu4 bu4 ke3 ， ji1 zhi1 huo4 sheng1 hai4 。
- jue2 tian2 wei2 zhong1 zhong1 ， jue2 fu4 shang4 shang4 bei4 。
- hao2 jia1 jiong3 shu1 song4 ， shao2 he2 wu2 rong2 dai4 。
- pin2 jia1 guan4 bu1 fu4 ， fu2 yi2 fei4 zhui1 dai3 。
- xing2 zhi1 gou3 shi1 zhong1 ， shang4 xia4 jiao1 yuan4 dui4 。
- tai2 fu3 xiang1 ding3 li4 ， zheng1 qiu2 chang2 yi4 wai4 。
- ji1 wei2 su4 qian3 he1 ， yi4 jue2 yu2 mao4 mei4 。
- an4 yu4 dang1 jin4 xin1 ， ye4 ji4 huo4 bai3 bei4 。
- qu4 lai2 bu4 gan3 jie2 ， you2 yu4 ji2 zhao1 hui3 。
- hua2 tu2 xian4 ping2 min2 ， geng4 yu4 tuo1 you3 zui4 。
- chao2 fang1 de2 qi2 qing2 ， mo4 qi2 dang1 lu4 gai3 。
- guo4 ke4 fen1 ru2 zhi1 ， ci4 kou3 shuo1 xing2 zai4 。
- gai4 qiu2 xiao3 bu2 qie4 ， bai3 ji4 gong1 zu3 hui4 。
- wo3 zhi1 fu1 zi3 xin1 ， ci3 qu4 zhuan1 lao2 lai2 。
- qi3 qi2 she4 sheng1 shi4 ， zuo3 pan4 er2 you4 lai4 。
- ran2 xu1 chu4 xin1 ping2 ， geng4 xu1 lin2 shi4 nai4 。
- wu4 shi4 shi4 li3 zhi2 ， kang4 lun4 duo1 kang1 kai3 。
- wu4 wei4 qi4 lei4 tong2 ， bu4 yu2 qu1 xiang4 bei4 。
- xian1 ru4 wu4 pian1 ting1 ， wei4 xin4 wu4 zhong1 hui4 。
- xiao3 chi2 sui4 yue4 jian1 ， zu2 zhi4 zhi4 ping2 zui4 。
- shu4 ce4 san1 zai3 xun1 ， ji2 ying4 qian1 ling2 hui4 。

## 注释

## 译文

## 赏析
