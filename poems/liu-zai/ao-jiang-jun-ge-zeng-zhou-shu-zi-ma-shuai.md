---
id: liu-zai-ao-jiang-jun-ge-zeng-zhou-shu-zi-ma-shuai
title: 傲将军歌赠周叔子马帅
titlePinyin: ao4 jiang1 jun1 ge1 zeng4 zhou1 shu1 zi3 ma3 shuai4
titleSlug: ao-jiang-jun-ge-zeng-zhou-shu-zi-ma-shuai
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见细柳将军专号令，壁门不受天子命。
- 又不见隆中将畧天下奇，屈致不可就见之。
- 丈夫意气类如此，达则守官穷守己。
- 斋坛未筑国士去，军令已申美人死。
- 王翦定须六十万，李牧必遵前日轨。
- 扫门求见齐舍人，魏勃妄庸何足使。
- 武皇踞厕对卫青，淮南君臣暗欢喜。
- 寥寥古道不复见，后来捷径何纷纷。
- 炙手傥可热，舐痔未为勤。
- 金珠要结徧奴隶，𫓧钺倒置由他人。
- 傲将军，今无矣。
- 杜预苞苴通贵近，裴度浮沉聊卒岁。
- 两贤屹立尚如斯，哙等区区焉足计。
- 傲将军，今有之，我得见之喜可知。
- 行年六十未为老，三衙致位官非卑。
- 毛锥子，毋我欺。
- 妙年手折桂林枝，长鎗大剑尔胡为。
- 十载安边功，书遍太常旗。
- 周宣方歌境土复，吉甫已赋明哲诗。
- 诏书星斗烂，驲骑风雷驰。
- 平生许国心，日莫恐倒施。
- 皂囊九扣阍，山立志不移。
- 时携一樽酒，山水自娱嬉。
- 傲将军，谁与同。
- 子真已去吴门市，杜陵不见天随翁。
- 頼有倜傥朱，杖屦时相从。
- 虎丘山头弄明月，姑苏台上吟清风。
- 为乐良有极，大义终无穷。
- 谨勿扁舟载西子，有时猎渭占非熊。

## 拼音
- jun1 bu2 jian4 xi4 liu3 jiang1 jun1 zhuan1 hao4 ling4 ， bi4 men2 bu2 shou4 tian1 zi3 ming4 。
- you4 bu2 jian4 long2 zhong1 jiang4 lüe4 tian1 xia4 qi2 ， qu1 zhi4 bu4 ke3 jiu4 jian4 zhi1 。
- zhang4 fu0 yi4 qi4 lei4 ru2 ci3 ， da2 ze2 shou3 guan1 qiong2 shou3 ji3 。
- zhai1 tan2 wei4 zhu4 guo2 shi4 qu4 ， jun1 ling4 yi3 shen1 mei3 ren2 si3 。
- wang2 jian3 ding4 xu1 liu4 shi2 wan4 ， li3 mu4 bi4 zun1 qian2 ri4 gui3 。
- sao3 men2 qiu2 jian4 qi2 she4 ren2 ， wei4 bo2 wang4 yong1 he2 zu2 shi3 。
- wu3 huang2 ju4 ce4 dui4 wei4 qing1 ， huai2 nan2 jun1 chen2 an4 huan1 xi3 。
- liao2 liao2 gu3 dao4 bu2 fu4 jian4 ， hou4 lai2 jie2 jing4 he2 fen1 fen1 。
- zhi4 shou3 tang3 ke3 re4 ， shi4 zhi4 wei4 wei4 qin2 。
- jin1 zhu1 yao4 jie2 bian4 nu2 li4 ， fu1 yue4 dao3 zhi4 you2 ta1 ren2 。
- ao4 jiang1 jun1 ， jin1 wu2 yi3 。
- du4 yu4 bao1 ju1 tong1 gui4 jin4 ， pei2 du4 fu2 chen2 liao2 zu2 sui4 。
- liang3 xian2 yi4 li4 shang4 ru2 si1 ， kuai4 deng3 qu1 qu1 yan1 zu2 ji4 。
- ao4 jiang1 jun1 ， jin1 you3 zhi1 ， wo3 de2 jian4 zhi1 xi3 ke3 zhi1 。
- xing2 nian2 liu4 shi2 wei4 wei4 lao3 ， san1 ya2 zhi4 wei4 guan1 fei1 bei1 。
- mao2 zhui1 zi3 ， wu2 wo3 qi1 。
- miao4 nian2 shou3 zhe2 gui4 lin2 zhi1 ， chang2 qiang1 da4 jian4 er3 hu2 wei4 。
- shi2 zai3 an1 bian1 gong1 ， shu1 bian4 tai4 chang2 qi2 。
- zhou1 xuan1 fang1 ge1 jing4 tu3 fu4 ， ji2 fu3 yi3 fu4 ming2 zhe2 shi1 。
- zhao4 shu1 xing1 dou4 lan4 ， ri4 qi2 feng1 lei2 chi2 。
- ping2 sheng1 xu3 guo2 xin1 ， ri4 mo4 kong3 dao3 shi1 。
- zao4 nang2 jiu3 kou4 hun1 ， shan1 li4 zhi4 bu4 yi2 。
- shi2 xie2 yi4 zun1 jiu3 ， shan1 shui3 zi4 yu2 xi1 。
- ao4 jiang1 jun1 ， shui2 yu3 tong2 。
- zi3 zhen1 yi3 qu4 wu2 men2 shi4 ， du4 ling2 bu2 jian4 tian1 sui2 weng1 。
- lai4 you3 ti4 tang3 zhu1 ， zhang4 ju4 shi2 xiang1 cong2 。
- hu3 qiu1 shan1 tou2 nong4 ming2 yue4 ， gu1 su1 tai2 shang4 yin2 qing1 feng1 。
- wei4 le4 liang2 you3 ji2 ， da4 yi4 zhong1 wu2 qiong2 。
- jin3 wu4 pian1 zhou1 zai3 xi1 zi3 ， you3 shi2 lie4 wei4 zhan4 fei1 xiong2 。

## 注释

## 译文

## 赏析
