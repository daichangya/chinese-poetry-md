---
id: liu-zai-fang-chen-ting-rui-you-gan
title: 访陈廷瑞有感
titlePinyin: fang3 chen2 ting2 rui4 you3 gan3
titleSlug: fang-chen-ting-rui-you-gan
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 间维有常度，曜灵无停辀。
- 翩翩叶辞柯，过眼绿已稠。
- 弱干不盈尺，忽已高岑楼。
- 念昔过庭日，朋来悉良俦。
- 我年未成童，子少无与侔。
- 我质本驽骀，蹇步畏阻修。
- 子如渥洼驹，猛气已食牛。
- 当时二老人，笑语懽且酬。
- 门户各有托，宁计才与不。
- 登门如昨日，星纪迹再周。
- 二老安在哉，体魄归山丘。
- 隔屋闻读书，玉树锵琳球。
- 呼灯使来前，秀气炯双眸。
- 问之垂九龄，属对解冥搜。
- 感此伤我心，泪下不可收。
- 来者日已长，逝者挽不留。
- 其间我与子，能阅几春秋。
- 宁复青衿佩，与子从亲游。
- 幸子齿犹壮，有母方白头。
- 刷翮凌青霄，足胜负米由。
- 而我风树悲，耿耿何时休。
- 四十已无闻，过是夫何求。
- 矧复病日侵，见面良可羞。
- 竹实不疗饥，芰制非寒裘。
- 躬耕苦勤劳，代耕多悔尤。
- 学仙竟谁成，百年等浮沤。
- 俛仰天地间，身世真悠悠。
- 时雨涨绿池，好风交平畴。
- 嘤嘤出谷鸟，泛泛川上鸥。
- 遇景适会心，旷望聊夷犹。

## 拼音
- jian1 wei2 you3 chang2 du4 ， yao4 ling2 wu2 ting2 zhou1 。
- pian1 pian1 ye4 ci2 ke1 ， guo4 yan3 lü4 yi3 chou2 。
- ruo4 gan1 bu4 ying2 chi3 ， hu1 yi3 gao1 cen2 lou2 。
- nian4 xi1 guo4 ting2 ri4 ， peng2 lai2 xi1 liang2 chou2 。
- wo3 nian2 wei4 cheng2 tong2 ， zi3 shao3 wu2 yu3 mou2 。
- wo3 zhi4 ben3 nu2 dai4 ， jian3 bu4 wei4 zu3 xiu1 。
- zi3 ru2 wo4 wa1 ju1 ， meng3 qi4 yi3 shi2 niu2 。
- dang1 shi2 er4 lao3 ren2 ， xiao4 yu3 huan1 qie3 chou2 。
- men2 hu4 ge4 you3 tuo1 ， ning2 ji4 cai2 yu3 bu4 。
- deng1 men2 ru2 zuo2 ri4 ， xing1 ji4 ji4 zai4 zhou1 。
- er4 lao3 an1 zai4 zai1 ， ti3 po4 gui1 shan1 qiu1 。
- ge2 wu1 wen2 du2 shu1 ， yu4 shu4 qiang1 lin2 qiu2 。
- hu1 deng1 shi3 lai2 qian2 ， xiu4 qi4 jiong3 shuang1 mou2 。
- wen4 zhi1 chui2 jiu3 ling2 ， shu3 dui4 jie3 ming2 sou1 。
- gan3 ci3 shang1 wo3 xin1 ， lei4 xia4 bu4 ke3 shou1 。
- lai2 zhe3 ri4 yi3 chang2 ， shi4 zhe3 wan3 bu4 liu2 。
- qi2 jian1 wo3 yu3 zi3 ， neng2 yue4 ji3 chun1 qiu1 。
- ning2 fu4 qing1 jin1 pei4 ， yu3 zi3 cong2 qin1 you2 。
- xing4 zi3 chi3 you2 zhuang4 ， you3 mu3 fang1 bai2 tou2 。
- shua1 he2 ling2 qing1 xiao1 ， zu2 sheng4 fu4 mi3 you2 。
- er2 wo3 feng1 shu4 bei1 ， geng3 geng3 he2 shi2 xiu1 。
- si4 shi2 yi3 wu2 wen2 ， guo4 shi4 fu1 he2 qiu2 。
- shen3 fu4 bing4 ri4 qin1 ， jian4 mian4 liang2 ke3 xiu1 。
- zhu2 shi2 bu4 liao2 ji1 ， ji4 zhi4 fei1 han2 qiu2 。
- gong1 geng1 ku3 qin2 lao2 ， dai4 geng1 duo1 hui3 you2 。
- xue2 xian1 jing4 shui2 cheng2 ， bai3 nian2 deng3 fu2 ou1 。
- fu3 yang3 tian1 di4 jian1 ， shen1 shi4 zhen1 you1 you1 。
- shi2 yu3 zhang3 lü4 chi2 ， hao3 feng1 jiao1 ping2 chou2 。
- ying1 ying1 chu1 gu3 niao3 ， fan4 fan4 chuan1 shang4 ou1 。
- yu4 jing3 shi4 hui4 xin1 ， kuang4 wang4 liao2 yi2 you2 。

## 注释

## 译文

## 赏析
