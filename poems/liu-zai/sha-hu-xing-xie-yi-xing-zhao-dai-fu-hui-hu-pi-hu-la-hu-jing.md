---
id: liu-zai-sha-hu-xing-xie-yi-xing-zhao-dai-fu-hui-hu-pi-hu-la-hu-jing
title: 杀虎行谢宜兴赵大夫惠虎皮虎腊虎睛
titlePinyin: sha1 hu3 xing2 xie4 yi2 xing1 zhao4 dai4 fu0 hui4 hu3 pi2 hu3 la4 hu3 jing1
titleSlug: sha-hu-xing-xie-yi-xing-zhao-dai-fu-hui-hu-pi-hu-la-hu-jing
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见阳羡周将军，射杀南山白额虎，千古万古声流闻。
- 又不见宜兴赵大夫，南山三十有六虎，令行杀取无复余。
- 一虎昔何少，三十六虎今何多。
- 虎多人不患，所患政之苛。
- 苛政灭人门，猛虎戕人命。
- 择祸莫若轻，泰山之人论已定。
- 大夫性高明，下令走风雨。
- 所知在田里，了不见台府。
- 既令民免政之虎，又与民除虎之苦，四境之民歌且舞。
- 或云杀虎太伤和，胡不令渠自渡河。
- 我闻此言笑且呵，大夫忧民忧，岂必限吾土。
- 不然邻国以为壑，信也白圭愈于禹。
- 古阳羡，今宜兴。
- 大夫邑之主，将军邑之民。
- 主宾多寡事不同，千古万古同清芬。

## 拼音
- jun1 bu2 jian4 yang2 xian4 zhou1 jiang1 jun1 ， she4 sha1 nan2 shan1 bai2 e2 hu3 ， qian1 gu3 wan4 gu3 sheng1 liu2 wen2 。
- you4 bu2 jian4 yi2 xing1 zhao4 dai4 fu0 ， nan2 shan1 san1 shi2 you3 liu4 hu3 ， ling4 xing2 sha1 qu3 wu2 fu4 yu2 。
- yi4 hu3 xi1 he2 shao3 ， san1 shi2 liu4 hu3 jin1 he2 duo1 。
- hu3 duo1 ren2 bu2 huan4 ， suo3 huan4 zheng4 zhi1 ke1 。
- ke1 zheng4 mie4 ren2 men2 ， meng3 hu3 qiang1 ren2 ming4 。
- ze2 huo4 mo4 ruo4 qing1 ， tai4 shan1 zhi1 ren2 lun4 yi3 ding4 。
- dai4 fu0 xing4 gao1 ming2 ， xia4 ling4 zou3 feng1 yu3 。
- suo3 zhi1 zai4 tian2 li3 ， liao3 bu2 jian4 tai2 fu3 。
- ji4 ling4 min2 mian3 zheng4 zhi1 hu3 ， you4 yu3 min2 chu2 hu3 zhi1 ku3 ， si4 jing4 zhi1 min2 ge1 qie3 wu3 。
- huo4 yun2 sha1 hu3 tai4 shang1 he2 ， hu2 bu2 ling4 qu2 zi4 du4 he2 。
- wo3 wen2 ci3 yan2 xiao4 qie3 he1 ， dai4 fu0 you1 min2 you1 ， qi3 bi4 xian4 wu2 tu3 。
- bu4 ran2 lin2 guo2 yi3 wei2 he4 ， xin4 ye3 bai2 gui1 yu4 yu2 yu3 。
- gu3 yang2 xian4 ， jin1 yi2 xing1 。
- dai4 fu0 yi4 zhi1 zhu3 ， jiang1 jun1 yi4 zhi1 min2 。
- zhu3 bin1 duo1 gua3 shi4 bu4 tong2 ， qian1 gu3 wan4 gu3 tong2 qing1 fen1 。

## 注释

## 译文

## 赏析
