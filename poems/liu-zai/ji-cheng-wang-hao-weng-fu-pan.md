---
id: liu-zai-ji-cheng-wang-hao-weng-fu-pan
title: 寄呈王浩翁府判
titlePinyin: ji4 cheng2 wang2 hao4 weng1 fu3 pan4
titleSlug: ji-cheng-wang-hao-weng-fu-pan
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天下江山推第一，多景名楼信端的。
- 君家正占多景前，第一风光环燕席。
- 梁邑归来县债了，骅骝得路乾坤小。
- 锦衣聊复效昼游，户庭鬰葱佳气绕。
- 手栽松菊成三径，更敞轩楹临绿沼。
- 客来宁厌马喧枥，夜宴不知鸡戒晓。
- 辟书闻又上公车，连帅亲题仲举舆。
- 只今淮上未安集，二虏南望犹睢盱。
- 要知两淮须保障，保障一撤长江孤。
- 边臣之虑不及此，但知椎剥供苞苴。
- 红女去机农释耒，荆榛满野号鼪鼯。
- 君官其间逾十载，洞识本末知盈虚。
- 愿君亟分刺史符，稍回和气还边隅。
- 尽收徂诈入赤籍，有功必赏罪必诛。
- 招来耕桑徧陇亩，抚摩一意沦肌肤。
- 人知亲上死其长，荷戈不惮供前驱。
- 阚如当道卧於菟，犬羊遯走宁复余。
- 更归未用师黄石，且侍玉皇香案侧。
- 不惟文武见全才，要与清朝分淑慝。

## 拼音
- tian1 xia4 jiang1 shan1 tui1 di4 yi1 ， duo1 jing3 ming2 lou2 xin4 duan1 de0 。
- jun1 jia1 zheng4 zhan4 duo1 jing3 qian2 ， di4 yi1 feng1 guang1 huan2 yan4 xi2 。
- liang2 yi4 gui1 lai2 xian4 zhai4 le0 ， hua2 liu2 de2 lu4 qian2 kun1 xiao3 。
- jin3 yi1 liao2 fu4 xiao4 zhou4 you2 ， hu4 ting2 yu4 cong1 jia1 qi4 rao4 。
- shou3 zai1 song1 ju2 cheng2 san1 jing4 ， geng4 chang3 xuan1 ying2 lin2 lü4 zhao3 。
- ke4 lai2 ning2 yan4 ma3 xuan1 li4 ， ye4 yan4 bu4 zhi1 ji1 jie4 xiao3 。
- pi4 shu1 wen2 you4 shang4 gong1 che1 ， lian2 shuai4 qin1 ti2 zhong4 ju3 yu2 。
- zhi1 jin1 huai2 shang4 wei4 an1 ji2 ， er4 lu3 nan2 wang4 you2 sui1 xu1 。
- yao4 zhi1 liang3 huai2 xu1 bao3 zhang4 ， bao3 zhang4 yi2 che4 chang2 jiang1 gu1 。
- bian1 chen2 zhi1 lü4 bu4 ji2 ci3 ， dan4 zhi1 zhui1 bao1 gong4 bao1 ju1 。
- hong2 nü3 qu4 ji1 nong2 shi4 lei3 ， jing1 zhen1 man3 ye3 hao4 sheng1 wu2 。
- jun1 guan1 qi2 jian1 yu2 shi2 zai3 ， dong4 shi2 ben3 mo4 zhi1 ying2 xu1 。
- yuan4 jun1 ji2 fen1 ci4 shi3 fu2 ， shao1 hui2 he2 qi4 hai2 bian1 yu2 。
- jin4 shou1 cu2 zha4 ru4 chi4 ji2 ， you3 gong1 bi4 shang3 zui4 bi4 zhu1 。
- zhao1 lai2 geng1 sang1 bian4 long3 mu3 ， fu3 mo2 yi2 yi4 lun2 ji1 fu1 。
- ren2 zhi1 qin1 shang4 si3 qi2 chang2 ， he2 ge1 bu2 dan4 gong4 qian2 qu1 。
- kan4 ru2 dang1 dao4 wo4 wu1 tu2 ， quan3 yang2 dun4 zou3 ning2 fu4 yu2 。
- geng4 gui1 wei4 yong4 shi1 huang2 shi2 ， qie3 shi4 yu4 huang2 xiang1 an4 ce4 。
- bu4 wei2 wen2 wu3 jian4 quan2 cai2 ， yao4 yu3 qing1 chao2 fen1 shu1 te4 。

## 注释

## 译文

## 赏析
