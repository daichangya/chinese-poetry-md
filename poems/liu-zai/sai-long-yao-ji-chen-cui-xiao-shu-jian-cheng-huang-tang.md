---
id: liu-zai-sai-long-yao-ji-chen-cui-xiao-shu-jian-cheng-huang-tang
title: 赛龙谣寄陈倅校书兼呈黄堂
titlePinyin: sai4 long2 yao2 ji4 chen2 cui4 xiao4 shu1 jian1 cheng2 huang2 tang2
titleSlug: sai-long-yao-ji-chen-cui-xiao-shu-jian-cheng-huang-tang
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 重光协洽之岁夏四月，朱方不雨川源竭。
- 田家汲井灌新秧，绠短瓶羸汗流血。
- 太守忧民一念深，欲决银河起伏阴。
- 弥月驱驰徧群祀，云卷碧霄呈象纬。
- 闻说南洲有蛰龙，百年水旱资神功。
- 民言直彻九天上，丝纶屡下恩光重。
- 来往瞻言三百里，别乘亲行古无此。
- 洁蠲牢醴荐芬馨，愿借英灵一瓢水。
- 瓢水英灵亦何在，精诚自与神明会。
- 炎官叱驭正当空，丰隆已驾随飞盖。
- 归轩暮扣古城𬮱，霈泽朝均千里外。
- 秧田得雨变青青，麦田流水迷沟塍。
- 击壤欢呼纷老稚，惭愧今年又丰岁。
- 典衣沽酒赛神龙，一饱权舆神所赐。
- 神龙肸蚃意已传，似言此赐非予专。
- 一瓢汲水能回天，多谢紫府瀛洲仙。
- 瀛洲仙人笑挥手，龙不言功我何有。
- 祗今千骑拥朱轮，即是商家大旱作霖人。

## 拼音
- chong2 guang1 xie2 qia4 zhi1 sui4 xia4 si4 yue4 ， zhu1 fang1 bu4 yu3 chuan1 yuan2 jie2 。
- tian2 jia1 ji2 jing3 guan4 xin1 yang1 ， geng3 duan3 ping2 lei2 han4 liu2 xue4 。
- tai4 shou3 you1 min2 yi2 nian4 shen1 ， yu4 jue2 yin2 he2 qi3 fu2 yin1 。
- mi2 yue4 qu1 chi2 bian4 qun2 si4 ， yun2 juan4 bi4 xiao1 cheng2 xiang4 wei3 。
- wen2 shuo1 nan2 zhou1 you3 zhe2 long2 ， bai3 nian2 shui3 han4 zi1 shen2 gong1 。
- min2 yan2 zhi2 che4 jiu3 tian1 shang4 ， si1 lun2 lü3 xia4 en1 guang1 zhong4 。
- lai2 wang3 zhan1 yan2 san1 bai3 li3 ， bie2 cheng2 qin1 xing2 gu3 wu2 ci3 。
- jie2 juan1 lao2 li3 jian4 fen1 xin1 ， yuan4 jie4 ying1 ling2 yi4 piao2 shui3 。
- piao2 shui3 ying1 ling2 yi4 he2 zai4 ， jing1 cheng2 zi4 yu3 shen2 ming2 hui4 。
- yan2 guan1 chi4 yu4 zheng4 dang1 kong1 ， feng1 long2 yi3 jia4 sui2 fei1 gai4 。
- gui1 xuan1 mu4 kou4 gu3 cheng2 yin1 ， pei4 ze2 chao2 jun1 qian1 li3 wai4 。
- yang1 tian2 de2 yu3 bian4 qing1 qing1 ， mai4 tian2 liu2 shui3 mi2 gou1 cheng2 。
- ji1 rang3 huan1 hu1 fen1 lao3 zhi4 ， can2 kui4 jin1 nian2 you4 feng1 sui4 。
- dian3 yi1 gu1 jiu3 sai4 shen2 long2 ， yi4 bao3 quan2 yu2 shen2 suo3 ci4 。
- shen2 long2 xi1 xiang3 yi4 yi3 chuan2 ， si4 yan2 ci3 ci4 fei1 yu3 zhuan1 。
- yi4 piao2 ji2 shui3 neng2 hui2 tian1 ， duo1 xie4 zi3 fu3 ying2 zhou1 xian1 。
- ying2 zhou1 xian1 ren2 xiao4 hui1 shou3 ， long2 bu4 yan2 gong1 wo3 he2 you3 。
- zhi1 jin1 qian1 qi2 yong1 zhu1 lun2 ， ji2 shi4 shang1 jia1 da4 han4 zuo4 lin2 ren2 。

## 注释

## 译文

## 赏析
