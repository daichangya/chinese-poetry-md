---
id: liu-zai-yun-he-xing
title: 运河行
titlePinyin: yun4 he2 xing2
titleSlug: yun-he-xing
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 运河岸，丁夫荷锸声缭乱。
- 红莲幕府谁献言，运河泄水由函管。
- 函管掘开须到底，运材归府供薪爨。
- 庶几一坏不可复，民田虽槁河长满。
- 民田为私河则公，献言幕府宁非忠。
- 我闻此言为民说，急趋上令毋中辍。
- 小民再拜为我言，函管由来几百年。
- 大者用钱且十万，小者半此工非坚。
- 厥初铢积费民力，厥后世世期相传。
- 岂但旱时须灌溉，亦忧久潦水伤田。
- 向来久旱河流绝，放水练湖忧水泄。
- 州家有令塞函管，函管虽存谁复决。
- 小须雨泽又流通，函管犹存不费工。
- 只今掘尽谁敢计，但恐民田从此废。
- 丰年余水注江湖，涓滴不为农亩利。
- 有时骤雨浸民田，水不通流禾尽弃。
- 况今农务正纷纭，高田须灌草须耘。
- 尽驱丁壮折函管，更运木石归城𬮱。
- 吕城一百二十里，不知被扰凡几人。
- 太守仁民古无比，凝香阁下宁闻此。
- 愿传新令到民间，函管须塞不须毁。
- 已填函管无尾闾，大舶通行水有余。
- 函管不毁民欢娱，异时潴泻无妨渠。
- 忆昔采诗周太史，不间小夫并贱隶。
- 试裒俚语扣黄堂，𫓧钺有诛宁敢避。

## 拼音
- yun4 he2 an4 ， ding1 fu1 he2 cha1 sheng1 liao2 luan4 。
- hong2 lian2 mu4 fu3 shui2 xian4 yan2 ， yun4 he2 xie4 shui3 you2 han2 guan3 。
- han2 guan3 jue2 kai1 xu1 dao4 di3 ， yun4 cai2 gui1 fu3 gong4 xin1 cuan4 。
- shu4 ji1 yi2 huai4 bu4 ke3 fu4 ， min2 tian2 sui1 gao3 he2 chang2 man3 。
- min2 tian2 wei4 si1 he2 ze2 gong1 ， xian4 yan2 mu4 fu3 ning2 fei1 zhong1 。
- wo3 wen2 ci3 yan2 wei4 min2 shuo1 ， ji2 qu1 shang4 ling4 wu2 zhong1 chuo4 。
- xiao3 min2 zai4 bai4 wei4 wo3 yan2 ， han2 guan3 you2 lai2 ji3 bai3 nian2 。
- da4 zhe3 yong4 qian2 qie3 shi2 wan4 ， xiao3 zhe3 ban4 ci3 gong1 fei1 jian1 。
- jue2 chu1 zhu1 ji1 fei4 min2 li4 ， jue2 hou4 shi4 shi4 qi1 xiang1 chuan2 。
- qi3 dan4 han4 shi2 xu1 guan4 gai4 ， yi4 you1 jiu3 liao2 shui3 shang1 tian2 。
- xiang4 lai2 jiu3 han4 he2 liu2 jue2 ， fang4 shui3 lian4 hu2 you1 shui3 xie4 。
- zhou1 jia1 you3 ling4 sai1 han2 guan3 ， han2 guan3 sui1 cun2 shui2 fu4 jue2 。
- xiao3 xu1 yu3 ze2 you4 liu2 tong1 ， han2 guan3 you2 cun2 bu2 fei4 gong1 。
- zhi1 jin1 jue2 jin4 shui2 gan3 ji4 ， dan4 kong3 min2 tian2 cong2 ci3 fei4 。
- feng1 nian2 yu2 shui3 zhu4 jiang1 hu2 ， juan1 di1 bu2 wei4 nong2 mu3 li4 。
- you3 shi2 zhou4 yu3 jin4 min2 tian2 ， shui3 bu4 tong1 liu2 he2 jin4 qi4 。
- kuang4 jin1 nong2 wu4 zheng4 fen1 yun2 ， gao1 tian2 xu1 guan4 cao3 xu1 yun2 。
- jin4 qu1 ding1 zhuang4 zhe2 han2 guan3 ， geng4 yun4 mu4 shi2 gui1 cheng2 yin1 。
- lü3 cheng2 yi4 bai3 er4 shi2 li3 ， bu4 zhi1 bei4 rao3 fan2 ji3 ren2 。
- tai4 shou3 ren2 min2 gu3 wu2 bi3 ， ning2 xiang1 ge2 xia4 ning2 wen2 ci3 。
- yuan4 chuan2 xin1 ling4 dao4 min2 jian1 ， han2 guan3 xu1 sai1 bu4 xu1 hui3 。
- yi3 tian2 han2 guan3 wu2 wei3 lü2 ， da4 bo2 tong1 xing2 shui3 you3 yu2 。
- han2 guan3 bu4 hui3 min2 huan1 yu2 ， yi4 shi2 zhu1 xie4 wu2 fang2 qu2 。
- yi4 xi1 cai3 shi1 zhou1 tai4 shi3 ， bu4 jian1 xiao3 fu1 bing4 jian4 li4 。
- shi4 pou2 li3 yu3 kou4 huang2 tang2 ， fu1 yue4 you3 zhu1 ning2 gan3 bi4 。

## 注释

## 译文

## 赏析
