---
id: liu-zai-zai-yun-xie-he-zhang-qi-yi
title: 再韵谢和章  其一
titlePinyin: zai4 yun4 xie4 he2 zhang1     qi2 yi1
titleSlug: zai-yun-xie-he-zhang-qi-yi
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万灶连营横塞月，委输不继官仓竭。
- 寇攘虽息尚游魂，胡虏已衰闻蹀血。
- 赭衣开河深复深，青青蔓草生河阴。
- 岁旱民饥神乏祀，故老言言征谶纬。
- 使君事业今夔龙，十年准拟调元功。
- 铜虎分符又南国，北来更阅千山重。
- 同寮有客居同里，忧国同心无彼此。
- 既知东海之妇可致旱，又知疏勒井泉能涌水。
- 释囚祇有圜扉在，蠲租可但宽期会。
- 日照斋盂食不荤，雨湿朝衣车却盖。
- 已罄祈禳徧国中，更遣缇车来郭外。
- 荒祠虫篆上丹青，平原龟兆坼田塍。
- 拜手殷勤祝田穉，活国生民系兹岁。
- 再宿为期神效灵，三日为霖民拜赐。
- 长淮转漕速邮传，此赐岂独吾邦专。
- 雨余亟欲披青天，那得驾鹤扬州仙。
- 精意回天翻覆手，赫赫阳光均九有。
- 但得两君便携手，齐上紫清扶日轮。
- 阖辟阴阳端有道，不妨风月属闲人。

## 拼音
- wan4 zao4 lian2 ying2 heng2 sai1 yue4 ， wei3 shu1 bu2 ji4 guan1 cang1 jie2 。
- kou4 rang3 sui1 xi1 shang4 you2 hun2 ， hu2 lu3 yi3 shuai1 wen2 die2 xue4 。
- zhe3 yi1 kai1 he2 shen1 fu4 shen1 ， qing1 qing1 man4 cao3 sheng1 he2 yin1 。
- sui4 han4 min2 ji1 shen2 fa2 si4 ， gu4 lao3 yan2 yan2 zheng1 chen4 wei3 。
- shi3 jun1 shi4 ye4 jin1 kui2 long2 ， shi2 nian2 zhun3 ni3 tiao2 yuan2 gong1 。
- tong2 hu3 fen1 fu2 you4 nan2 guo2 ， bei3 lai2 geng4 yue4 qian1 shan1 zhong4 。
- tong2 liao2 you3 ke4 ju1 tong2 li3 ， you1 guo2 tong2 xin1 wu2 bi3 ci3 。
- ji4 zhi1 dong1 hai3 zhi1 fu4 ke3 zhi4 han4 ， you4 zhi1 shu1 le4 jing3 quan2 neng2 yong3 shui3 。
- shi4 qiu2 qi2 you3 huan2 fei1 zai4 ， juan1 zu1 ke3 dan4 kuan1 qi1 hui4 。
- ri4 zhao4 zhai1 yu2 shi2 bu4 hun1 ， yu3 shi1 chao2 yi1 che1 que4 gai4 。
- yi3 qing4 qi2 rang2 bian4 guo2 zhong1 ， geng4 qian3 ti2 che1 lai2 guo1 wai4 。
- huang1 ci2 chong2 zhuan4 shang4 dan1 qing1 ， ping2 yuan2 gui1 zhao4 che4 tian2 cheng2 。
- bai4 shou3 yin1 qin2 zhu4 tian2 zhi4 ， huo2 guo2 sheng1 min2 xi4 zi1 sui4 。
- zai4 su4 wei2 qi1 shen2 xiao4 ling2 ， san1 ri4 wei4 lin2 min2 bai4 ci4 。
- chang2 huai2 zhuan3 cao2 su4 you2 chuan2 ， ci3 ci4 qi3 du2 wu2 bang1 zhuan1 。
- yu3 yu2 ji2 yu4 pi1 qing1 tian1 ， na4 de2 jia4 he4 yang2 zhou1 xian1 。
- jing1 yi4 hui2 tian1 fan1 fu4 shou3 ， he4 he4 yang2 guang1 jun1 jiu3 you3 。
- dan4 de2 liang3 jun1 bian4 xie2 shou3 ， qi2 shang4 zi3 qing1 fu2 ri4 lun2 。
- he2 pi4 yin1 yang2 duan1 you3 dao4 ， bu4 fang2 feng1 yue4 shu3 xian2 ren2 。

## 注释

## 译文

## 赏析
