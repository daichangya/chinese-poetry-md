---
id: liu-zai-zeng-jiu-hua-cheng-xiong
title: 赠九华程兄
titlePinyin: zeng4 jiu3 hua2 cheng2 xiong1
titleSlug: zeng-jiu-hua-cheng-xiong
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家九华山，山翠常在目。
- 鸡犬声相闻，山腰几隣曲。
- 本固枝叶蕃，无若君之族。
- 当年紫橐翁，一念要亲睦。
- 俸余不自有，买田徧谿谷。
- 计口给之食，昏旦常陆续。
- 吉凶更资助，常使有余畜。
- 只今大江南，盛事君家独。
- 君归广此意，胜处新卜筑。
- 周遭植名花，中间敞家塾。
- 少长驱之学，毋间亲疏属。
- 庶几子又孙，更衍无穷福。
- 亦使紫橐翁，百世流清馥。

## 拼音
- jun1 jia1 jiu3 hua4 shan1 ， shan1 cui4 chang2 zai4 mu4 。
- ji1 quan3 sheng1 xiang1 wen2 ， shan1 yao1 ji3 lin2 qu3 。
- ben3 gu4 zhi1 ye4 fan1 ， wu2 ruo4 jun1 zhi1 zu2 。
- dang1 nian2 zi3 tuo2 weng1 ， yi2 nian4 yao4 qin1 mu4 。
- feng4 yu2 bu2 zi4 you3 ， mai3 tian2 bian4 xi1 gu3 。
- ji4 kou3 gei3 zhi1 shi2 ， hun1 dan4 chang2 lu4 xu4 。
- ji2 xiong1 geng4 zi1 zhu4 ， chang2 shi3 you3 yu2 chu4 。
- zhi1 jin1 da4 jiang1 nan2 ， sheng4 shi4 jun1 jia1 du2 。
- jun1 gui1 guang3 ci3 yi4 ， sheng4 chu4 xin1 bu3 zhu4 。
- zhou1 zao1 zhi2 ming2 hua1 ， zhong1 jian1 chang3 jia1 shu2 。
- shao3 chang2 qu1 zhi1 xue2 ， wu2 jian1 qin1 shu1 shu3 。
- shu4 ji1 zi3 you4 sun1 ， geng4 yan3 wu2 qiong2 fu2 。
- yi4 shi3 zi3 tuo2 weng1 ， bai3 shi4 liu2 qing1 fu4 。

## 注释

## 译文

## 赏析
