---
id: liu-zai-zai-yun-xie-he-zhang-qi-er
title: 再韵谢和章  其二
titlePinyin: zai4 yun4 xie4 he2 zhang1     qi2 er4
titleSlug: zai-yun-xie-he-zhang-qi-er
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公诗沧海生明月，草木光辉涯不竭。
- 仆如拙匠运斧斤，颜汗淋漓指流血。
- 心知短绠难汲深，拱把之木无繁阴。
- 风雅堕地几千祀，牢落荒林鸣络纬。
- 眼明纸上走虬龙，古锦囊中新奏功。
- 搜奇往往魑魅泣，穷高不碍天门重。
- 鹏飞羊角三万里，笔势翩翩有如此。
- 渠侬辟易虎负嵎，公独从容禹行水。
- 端由万卷胸中在，左右寻源无不会。
- 诗坛独上四无人，乌兔驱车天倚盖。
- 曹刘沈谢不支吾，阴何间隔孙山外。
- 池塘不梦春草青，愚生已分老田塍。
- 县榻空烦礼徐穉，一笑相逢俄隔岁。
- 不辞入府异庞公，祇恐言诗非木赐。
- 朝来好语日边传，大惠宁许一州专。
- 诏书络绎催朝天，紫薇帝庭领列仙。
- 钓船已入酒圣手，清风一枕无何有。
- 遮留当道拥车轮，尚能唤起随邦人。

## 拼音
- gong1 shi1 cang1 hai3 sheng1 ming2 yue4 ， cao3 mu4 guang1 hui1 ya2 bu4 jie2 。
- pu2 ru2 zhuo1 jiang4 yun4 fu3 jin1 ， yan2 han4 lin2 li2 zhi3 liu2 xue4 。
- xin1 zhi1 duan3 geng3 nan2 ji2 shen1 ， gong3 ba3 zhi1 mu4 wu2 fan2 yin1 。
- feng1 ya3 duo4 di4 ji3 qian1 si4 ， lao2 luo4 huang1 lin2 ming2 luo4 wei3 。
- yan3 ming2 zhi3 shang4 zou3 qiu2 long2 ， gu3 jin3 nang2 zhong1 xin1 zou4 gong1 。
- sou1 qi2 wang3 wang3 chi1 mei4 qi4 ， qiong2 gao1 bu2 ai4 tian1 men2 zhong4 。
- peng2 fei1 yang2 jiao3 san1 wan4 li3 ， bi3 shi4 pian1 pian1 you3 ru2 ci3 。
- qu2 nong2 pi4 yi4 hu3 fu4 yu2 ， gong1 du2 cong2 rong2 yu3 xing2 shui3 。
- duan1 you2 wan4 juan4 xiong1 zhong1 zai4 ， zuo3 you4 xun2 yuan2 wu2 bu2 hui4 。
- shi1 tan2 du2 shang4 si4 wu2 ren2 ， wu1 tu4 qu1 che1 tian1 yi3 gai4 。
- cao2 liu2 shen3 xie4 bu4 zhi1 wu2 ， yin1 he2 jian4 ge2 sun1 shan1 wai4 。
- chi2 tang2 bu2 meng4 chun1 cao3 qing1 ， yu2 sheng1 yi3 fen1 lao3 tian2 cheng2 。
- xian4 ta4 kong1 fan2 li3 xu2 zhi4 ， yi2 xiao4 xiang1 feng2 e2 ge2 sui4 。
- bu4 ci2 ru4 fu3 yi4 pang2 gong1 ， qi2 kong3 yan2 shi1 fei1 mu4 ci4 。
- chao2 lai2 hao3 yu3 ri4 bian1 chuan2 ， da4 hui4 ning2 xu3 yi4 zhou1 zhuan1 。
- zhao4 shu1 luo4 yi4 cui1 chao2 tian1 ， zi3 wei1 di4 ting2 ling3 lie4 xian1 。
- diao4 chuan2 yi3 ru4 jiu3 sheng4 shou3 ， qing1 feng1 yi4 zhen3 wu2 he2 you3 。
- zhe1 liu2 dang1 dao4 yong1 che1 lun2 ， shang4 neng2 huan4 qi3 sui2 bang1 ren2 。

## 注释

## 译文

## 赏析
