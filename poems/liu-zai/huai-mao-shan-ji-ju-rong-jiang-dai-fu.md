---
id: liu-zai-huai-mao-shan-ji-ju-rong-jiang-dai-fu
title: 怀茅山寄句容江大夫
titlePinyin: huai2 mao2 shan1 ji4 ju4 rong2 jiang1 dai4 fu0
titleSlug: huai-mao-shan-ji-ju-rong-jiang-dai-fu
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔谒三茅君，蹇步穷跻攀。
- 是时秋已高，爽气薄千山。
- 三峰敛神秀，突兀超尘寰。
- 世变逮狂秦，风俗如髦蛮。
- 舌在不敢语，冥默疑心讪。
- 咸阳贵公卿，高门拥旗旛。
- 牵犬上蔡门，回首涕空潸。
- 积骸草木腥，流血川原殷。
- 所以三君子，决去披榛菅。
- 不以寸草荣，易我白日闲。
- 徘徊兹山巅，放荡紫翠间。
- 数穷会有归，山空水潺潺。
- 高风起遐想，往躅芬芝兰。
- 想此弄明月，想此发清弹。
- 兹坛梯玉京，兹台凝金丹。
- 群仙或朋来，洞户敞幽关。
- 缥缈钧天奏，依约云旗翻。
- 古涧会流泉，点笔依石阑。
- 遗墨堕中流，染此乱石黫。
- 世情喜虚诞，诳记谁能删。
- 峭壁起道边，雨湿苔藓斑。
- 剥藓访旧题，岁月犹班班。
- 当时往来人，逸翮超笼樊。
- 应期后千载，绿鬓炯朱颜。
- 御风游汗漫，骑鲸出颓澜。
- 或乘白鹤归，翩跹从妖娴。
- 寥寥竟谁成，遗迹空浩叹。
- 愚生百世下，逐妄笑冥顽。
- 幽寻昔未极，云卧衣裳单。
- 杖屦陟层𪩘，此怀今未阑。
- 矧闻廊庙议，出师锐除残。
- 将军贾余勇，弭节期白檀。
- 已觉赋敛频，更恐戍役烦。
- 圣主哀元元，络绎宽诏颁。
- 官守孤王明，根节滋吏奸。
- 拟追三君游，物表寄衰孱。
- 彼美江夫子，拊字周惸瘝。
- 宁甘催科拙，不使杼柚殚。
- 坐令句曲天，忘此世道艰。
- 傥许占一丘，结庐树墙藩。
- 渴饮玉井泉，饥挹朝霞餐。
- 永无垂老别，宁忧行路难。
- 寄书新过鴈，一诺未应悭。

## 拼音
- xi1 ye4 san1 mao2 jun1 ， jian3 bu4 qiong2 ji1 pan1 。
- shi4 shi2 qiu1 yi3 gao1 ， shuang3 qi4 bao2 qian1 shan1 。
- san1 feng1 lian3 shen2 xiu4 ， tu1 wu4 chao1 chen2 huan2 。
- shi4 bian4 dai3 kuang2 qin2 ， feng1 su2 ru2 mao2 man2 。
- she2 zai4 bu4 gan3 yu3 ， ming2 mo4 yi2 xin1 shan4 。
- xian2 yang2 gui4 gong1 qing1 ， gao1 men2 yong1 qi2 fan1 。
- qian1 quan3 shang4 cai4 men2 ， hui2 shou3 ti4 kong1 shan1 。
- ji1 hai2 cao3 mu4 xing1 ， liu2 xue4 chuan1 yuan2 yin1 。
- suo3 yi3 san1 jun1 zi3 ， jue2 qu4 pi1 zhen1 jian1 。
- bu4 yi3 cun4 cao3 rong2 ， yi4 wo3 bai2 ri4 xian2 。
- pai2 huai2 zi1 shan1 dian1 ， fang4 dang4 zi3 cui4 jian1 。
- shu4 qiong2 hui4 you3 gui1 ， shan1 kong1 shui3 chan2 chan2 。
- gao1 feng1 qi3 xia2 xiang3 ， wang3 zhu2 fen1 zhi1 lan2 。
- xiang3 ci3 nong4 ming2 yue4 ， xiang3 ci3 fa1 qing1 tan2 。
- zi1 tan2 ti1 yu4 jing1 ， zi1 tai2 ning2 jin1 dan1 。
- qun2 xian1 huo4 peng2 lai2 ， dong4 hu4 chang3 you1 guan1 。
- piao1 miao3 jun1 tian1 zou4 ， yi1 yue1 yun2 qi2 fan1 。
- gu3 jian4 hui4 liu2 quan2 ， dian3 bi3 yi1 shi2 lan2 。
- yi2 mo4 duo4 zhong1 liu2 ， ran3 ci3 luan4 shi2 yan1 。
- shi4 qing2 xi3 xu1 dan4 ， kuang2 ji4 shui2 neng2 shan1 。
- qiao4 bi4 qi3 dao4 bian1 ， yu3 shi1 tai2 xian3 ban1 。
- bao1 xian3 fang3 jiu4 ti2 ， sui4 yue4 you2 ban1 ban1 。
- dang1 shi2 wang3 lai2 ren2 ， yi4 he2 chao1 long2 fan2 。
- ying4 qi1 hou4 qian1 zai3 ， lü4 bin4 jiong3 zhu1 yan2 。
- yu4 feng1 you2 han4 man4 ， qi2 jing1 chu1 tui2 lan2 。
- huo4 cheng2 bai2 he4 gui1 ， pian1 xian1 cong2 yao1 xian2 。
- liao2 liao2 jing4 shui2 cheng2 ， yi2 ji4 kong1 hao4 tan4 。
- yu2 sheng1 bai3 shi4 xia4 ， zhu2 wang4 xiao4 ming2 wan2 。
- you1 xun2 xi1 wei4 ji2 ， yun2 wo4 yi1 shang0 dan1 。
- zhang4 ju4 zhi4 ceng2 yan3 ， ci3 huai2 jin1 wei4 lan2 。
- shen3 wen2 lang2 miao4 yi4 ， chu1 shi1 rui4 chu2 can2 。
- jiang1 jun1 jia3 yu2 yong3 ， mi3 jie2 qi1 bai2 tan2 。
- yi3 jue2 fu4 lian3 pin2 ， geng4 kong3 shu4 yi4 fan2 。
- sheng4 zhu3 ai1 yuan2 yuan2 ， luo4 yi4 kuan1 zhao4 ban1 。
- guan1 shou3 gu1 wang2 ming2 ， gen1 jie2 zi1 li4 jian1 。
- ni3 zhui1 san1 jun1 you2 ， wu4 biao3 ji4 shuai1 chan2 。
- bi3 mei3 jiang1 fu1 zi3 ， fu3 zi4 zhou1 qiong2 guan1 。
- ning2 gan1 cui1 ke1 zhuo1 ， bu4 shi3 zhu4 you4 dan1 。
- zuo4 ling4 ju4 qu3 tian1 ， wang4 ci3 shi4 dao4 jian1 。
- tang3 xu3 zhan4 yi4 qiu1 ， jie2 lu2 shu4 qiang2 fan1 。
- ke3 yin3 yu4 jing3 quan2 ， ji1 yi4 zhao1 xia2 can1 。
- yong3 wu2 chui2 lao3 bie2 ， ning2 you1 xing2 lu4 nan2 。
- ji4 shu1 xin1 guo4 yan4 ， yi2 nuo4 wei4 ying4 qian1 。

## 注释

## 译文

## 赏析
