---
id: liu-zai-zeng-jiang-xi-wu-ding-fu
title: 赠江西吴定夫
titlePinyin: zeng4 jiang1 xi1 wu2 ding4 fu1
titleSlug: zeng-jiang-xi-wu-ding-fu
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 定夫江海士，瘦骨如臞仙。
- 翩然及吾门，不假左右先。
- 我方厌尘埃，一笑喜相延。
- 肩悬两破囊，既见始解缠。
- 我欲具杯酒，割鸡烹小鲜。
- 自言乃长斋，不受世荤膻。
- 少休入西山，幽寻徧崖颠。
- 山空四无人，白眼问青天。
- 洞口得老翁，守死易一编。
- 高谈慰寂寞，其然岂其然。
- 去去不忍别，解衣示勤拳。
- 及归已弥旬，为我少留连。
- 道逢一病媪，背偻两足挛。
- 津头见羁旅，数口依败船。
- 料理穷晨昏，奔走环市廛。
- 足挛不良行，结庐倚墙垣。
- 船败不可航，买舟捐万钱。
- 为虑极靡密，要使终安全。
- 诘旦拟东还，既夕重周旋。
- 嗟子尘外客，而结区中缘。
- 吾衰不能尔，愧汗与涕涟。
- 或疑破囊中，探用若流泉。
- 子岂费长房，一壶挂簷前。
- 或疑瞿昙老，济世法无边。
- 勤君为此来，昏顽警沈绵。
- 君师鲁东家，二说当舍旃。
- 理一而分殊，先儒有遗言。
- 君归更商略，书来慰残年。

## 拼音
- ding4 fu1 jiang1 hai3 shi4 ， shou4 gu3 ru2 qu2 xian1 。
- pian1 ran2 ji2 wu2 men2 ， bu4 jia3 zuo3 you4 xian1 。
- wo3 fang1 yan4 chen2 ai1 ， yi2 xiao4 xi3 xiang1 yan2 。
- jian1 xuan2 liang3 po4 nang2 ， ji4 jian4 shi3 jie3 chan2 。
- wo3 yu4 ju4 bei1 jiu3 ， ge1 ji1 peng1 xiao3 xian1 。
- zi4 yan2 nai3 chang2 zhai1 ， bu2 shou4 shi4 hun1 shan1 。
- shao3 xiu1 ru4 xi1 shan1 ， you1 xun2 bian4 ya2 dian1 。
- shan1 kong1 si4 wu2 ren2 ， bai2 yan3 wen4 qing1 tian1 。
- dong4 kou3 de2 lao3 weng1 ， shou3 si3 yi4 yi4 bian1 。
- gao1 tan2 wei4 ji4 mo4 ， qi2 ran2 qi3 qi2 ran2 。
- qu4 qu4 bu4 ren3 bie2 ， jie3 yi1 shi4 qin2 quan2 。
- ji2 gui1 yi3 mi2 xun2 ， wei4 wo3 shao3 liu2 lian2 。
- dao4 feng2 yi2 bing4 ao3 ， bei4 lü3 liang3 zu2 luan2 。
- jin1 tou2 jian4 ji1 lü3 ， shu4 kou3 yi1 bai4 chuan2 。
- liao4 li3 qiong2 chen2 hun1 ， ben1 zou3 huan2 shi4 chan2 。
- zu2 luan2 bu4 liang2 xing2 ， jie2 lu2 yi3 qiang2 yuan2 。
- chuan2 bai4 bu4 ke3 hang2 ， mai3 zhou1 juan1 wan4 qian2 。
- wei4 lü4 ji2 mi2 mi4 ， yao4 shi3 zhong1 an1 quan2 。
- jie2 dan4 ni3 dong1 hai2 ， ji4 xi1 zhong4 zhou1 xuan2 。
- jie1 zi3 chen2 wai4 ke4 ， er2 jie2 qu1 zhong1 yuan2 。
- wu2 shuai1 bu4 neng2 er3 ， kui4 han4 yu3 ti4 lian2 。
- huo4 yi2 po4 nang2 zhong1 ， tan4 yong4 ruo4 liu2 quan2 。
- zi3 qi3 fei4 chang2 fang2 ， yi4 hu2 gua4 yan2 qian2 。
- huo4 yi2 qu2 tan2 lao3 ， ji4 shi4 fa3 wu2 bian1 。
- qin2 jun1 wei4 ci3 lai2 ， hun1 wan2 jing3 shen3 mian2 。
- jun1 shi1 lu3 dong1 jia1 ， er4 shuo1 dang1 she4 zhan1 。
- li3 yi1 er2 fen1 shu1 ， xian1 ru2 you3 yi2 yan2 。
- jun1 gui1 geng4 shang1 lüe4 ， shu1 lai2 wei4 can2 nian2 。

## 注释

## 译文

## 赏析
