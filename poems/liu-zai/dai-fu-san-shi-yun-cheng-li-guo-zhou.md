---
id: liu-zai-dai-fu-san-shi-yun-cheng-li-guo-zhou
title: 代赋三十韵呈李果州
titlePinyin: dai4 fu4 san1 shi2 yun4 cheng2 li3 guo3 zhou1
titleSlug: dai-fu-san-shi-yun-cheng-li-guo-zhou
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 退之抗表出潮阳，高风万世为美谈。
- 衡开云气偶然尔，浪占显晦吾所惭。
- 皇华使者课第一，诏归台省陪朝参。
- 献疏岂止一痛哭，引去自言七不堪。
- 留行隠几卧不应，一麾出守天西南。
- 利名百念已灰冷，扫除不尽山水贪。
- 行遍金焦到茅阜，知有佳处须穷探。
- 春花秋叶事已过，惟有山发呈䰐𩭹。
- 山神颇亦愧岑寂，夜奏万谷笙钟酣。
- 起看琼树绕琳宇，更驰玉马无停骖。
- 子猷好事古无比，雪中求往固所谙。
- 青鞋直上最高顶，天风缥缈吹楩楠。
- 两峰相对如拱立，上公衮冕朝子男。
- 群山敛退就平地，灭没不见如纪谭。
- 巨浸东连大洋海，浩荡直与天涯涵。
- 却顾淮源赤山下，仅若覆水盈䓨甔。
- 久留不奈景清绝，山腰下转临深潭。
- 客来客去泉自涌，可能喜笑静中含。
- 嵌崖往往记遗迹，旧雨剥蚀苔藓𥮾。
- 客怀感此重太息，学仙便欲老石龛。
- 痴狂正复自讥笑，旷望聊尔依精蓝。
- 元符旧事不可问，翠微杰观犹耽耽。
- 有田连阡不输税，饱食岂计皇恩覃。
- 渠侬不知游子恨，宝钥屡启雕龙函。
- 留连信宿苦未厌，一笑相属乐且湛。
- 庞眉道士庸中佼，成书自许窥老聃。
- 扣门有问不得吐，退自包裹如春蚕。
- 髯李于书颇涉猎，医卜并试仍多婪。
- 提携瓶酒味苦短，黄独屡荐山肴甘。
- 坐谈衮衮不知晓，林杪忽送钟声韽。
- 人生离别易感怆，况我垂白今毵毵。
- 明朝日出山下路，宿云散尽开晴岚。
- 君归千骑围昼锦，我留古木缭茅庵。
- 期君再整冲天翼，老我甘作书中蟫。

## 拼音
- tui4 zhi1 kang4 biao3 chu1 chao2 yang2 ， gao1 feng1 wan4 shi4 wei4 mei3 tan2 。
- heng2 kai1 yun2 qi4 ou3 ran2 er3 ， lang4 zhan4 xian3 hui4 wu2 suo3 can2 。
- huang2 hua2 shi3 zhe3 ke4 di4 yi1 ， zhao4 gui1 tai2 sheng3 pei2 chao2 can1 。
- xian4 shu1 qi3 zhi3 yi2 tong4 ku1 ， yin3 qu4 zi4 yan2 qi1 bu4 kan1 。
- liu2 xing2 yin3 ji3 wo4 bu2 ying4 ， yi4 hui1 chu1 shou3 tian1 xi1 nan2 。
- li4 ming2 bai3 nian4 yi3 hui1 leng3 ， sao3 chu2 bu2 jin4 shan1 shui3 tan1 。
- xing2 bian4 jin1 jiao1 dao4 mao2 fu4 ， zhi1 you3 jia1 chu4 xu1 qiong2 tan4 。
- chun1 hua1 qiu1 ye4 shi4 yi3 guo4 ， wei2 you3 shan1 fa1 cheng2 䰐 𩭹 。
- shan1 shen2 po1 yi4 kui4 cen2 ji4 ， ye4 zou4 wan4 gu3 sheng1 zhong1 han1 。
- qi3 kan4 qiong2 shu4 rao4 lin2 yu3 ， geng4 chi2 yu4 ma3 wu2 ting2 can1 。
- zi3 you2 hao3 shi4 gu3 wu2 bi3 ， xue3 zhong1 qiu2 wang3 gu4 suo3 an1 。
- qing1 xie2 zhi2 shang4 zui4 gao1 ding3 ， tian1 feng1 piao1 miao3 chui1 pian2 nan2 。
- liang3 feng1 xiang1 dui4 ru2 gong3 li4 ， shang4 gong1 gun3 mian3 chao2 zi3 nan2 。
- qun2 shan1 lian3 tui4 jiu4 ping2 di4 ， mie4 mei2 bu2 jian4 ru2 ji4 tan2 。
- ju4 jin4 dong1 lian2 da4 yang2 hai3 ， hao4 dang4 zhi2 yu3 tian1 ya2 han2 。
- que4 gu4 huai2 yuan2 chi4 shan1 xia4 ， jin3 ruo4 fu4 shui3 ying2 ying1 dan1 。
- jiu3 liu2 bu2 nai4 jing3 qing1 jue2 ， shan1 yao1 xia4 zhuan3 lin2 shen1 tan2 。
- ke4 lai2 ke4 qu4 quan2 zi4 yong3 ， ke3 neng2 xi3 xiao4 jing4 zhong1 han2 。
- qian4 ya2 wang3 wang3 ji4 yi2 ji4 ， jiu4 yu3 bao1 shi2 tai2 xian3 𥮾 。
- ke4 huai2 gan3 ci3 zhong4 tai4 xi1 ， xue2 xian1 bian4 yu4 lao3 shi2 kan1 。
- chi1 kuang2 zheng4 fu4 zi4 ji1 xiao4 ， kuang4 wang4 liao2 er3 yi1 jing1 lan2 。
- yuan2 fu2 jiu4 shi4 bu4 ke3 wen4 ， cui4 wei1 jie2 guan1 you2 dan1 dan1 。
- you3 tian2 lian2 qian1 bu4 shu1 shui4 ， bao3 shi2 qi3 ji4 huang2 en1 qin2 。
- qu2 nong2 bu4 zhi1 you2 zi3 hen4 ， bao3 yao4 lü3 qi3 diao1 long2 han2 。
- liu2 lian2 xin4 su4 ku3 wei4 yan4 ， yi2 xiao4 xiang1 shu3 le4 qie3 zhan4 。
- pang2 mei2 dao4 shi4 yong1 zhong1 jiao3 ， cheng2 shu1 zi4 xu3 kui1 lao3 dan1 。
- kou4 men2 you3 wen4 bu4 de2 tu3 ， tui4 zi4 bao1 guo3 ru2 chun1 can2 。
- ran2 li3 yu2 shu1 po1 she4 lie4 ， yi1 bu3 bing4 shi4 reng2 duo1 lan2 。
- ti2 xie2 ping2 jiu3 wei4 ku3 duan3 ， huang2 du2 lü3 jian4 shan1 yao2 gan1 。
- zuo4 tan2 gun3 gun3 bu4 zhi1 xiao3 ， lin2 miao3 hu1 song4 zhong1 sheng1 an1 。
- ren2 sheng1 li2 bie2 yi4 gan3 chuang4 ， kuang4 wo3 chui2 bai2 jin1 san1 san1 。
- ming2 chao2 ri4 chu1 shan1 xia4 lu4 ， su4 yun2 san4 jin4 kai1 qing2 lan2 。
- jun1 gui1 qian1 qi2 wei2 zhou4 jin3 ， wo3 liu2 gu3 mu4 liao2 mao2 an1 。
- qi1 jun1 zai4 zheng3 chong1 tian1 yi4 ， lao3 wo3 gan1 zuo4 shu1 zhong1 yin2 。

## 注释

## 译文

## 赏析
