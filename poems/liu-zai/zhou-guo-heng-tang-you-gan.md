---
id: liu-zai-zhou-guo-heng-tang-you-gan
title: 舟过横塘有感
titlePinyin: zhou1 guo4 heng2 tang2 you3 gan3
titleSlug: zhou-guo-heng-tang-you-gan
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平波浅草横塘路，曾挽扁舟冲急雨。
- 朱颜绿鬓气崔嵬，欲斥九关挥玉女。
- 万古功名付汗青，九天光宠生门户。
- 邯郸一梦两周星，霜压孤蓬日始晴。
- 风树不停身已老，病容衰鬓鬼犹惊。
- 东乌西兔自昏晓，北来南征几时了。
- 海上欲觅安期瓜，山间却值孙登笑。
- 泽畔殷勤讯渔父，掉头不言吾已悟。
- 蚤求富贵晚长年，老少不同均计误。
- 连年旱魃失祈禳，人肝不厌犬豕肠。
- 今年稻肥家有酒，万事且付无何有。

## 拼音
- ping2 bo1 qian3 cao3 heng2 tang2 lu4 ， ceng2 wan3 pian1 zhou1 chong1 ji2 yu3 。
- zhu1 yan2 lü4 bin4 qi4 cui1 wei2 ， yu4 chi4 jiu3 guan1 hui1 yu4 nü3 。
- wan4 gu3 gong1 ming2 fu4 han4 qing1 ， jiu3 tian1 guang1 chong3 sheng1 men2 hu4 。
- han2 dan1 yi2 meng4 liang3 zhou1 xing1 ， shuang1 ya1 gu1 peng2 ri4 shi3 qing2 。
- feng1 shu4 bu4 ting2 shen1 yi3 lao3 ， bing4 rong2 shuai1 bin4 gui3 you2 jing1 。
- dong1 wu1 xi1 tu4 zi4 hun1 xiao3 ， bei3 lai2 nan2 zheng1 ji3 shi2 le0 。
- hai3 shang4 yu4 mi4 an1 qi1 gua1 ， shan1 jian1 que4 zhi2 sun1 deng1 xiao4 。
- ze2 pan4 yin1 qin2 xun4 yu2 fu4 ， diao4 tou2 bu4 yan2 wu2 yi3 wu4 。
- zao3 qiu2 fu4 gui4 wan3 chang2 nian2 ， lao3 shao4 bu4 tong2 jun1 ji4 wu4 。
- lian2 nian2 han4 ba2 shi1 qi2 rang2 ， ren2 gan1 bu2 yan4 quan3 shi3 chang2 。
- jin1 nian2 dao4 fei2 jia1 you3 jiu3 ， wan4 shi4 qie3 fu4 wu2 he2 you3 。

## 注释

## 译文

## 赏析
