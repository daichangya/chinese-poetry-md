---
id: liu-zai-wan-qi-zhai-ni-shang-shu
title: 挽齐斋倪尚书
titlePinyin: wan3 qi2 zhai1 ni2 shang4 shu1
titleSlug: wan-qi-zhai-ni-shang-shu
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山有孤松，屹立几寻丈。
- 雪根雨露滋，藤萝巧相傍。
- 高柯撑青空，落落不可上。
- 辽东白鹤归，城郭固无恙。
- 饥乌拾余粒，巢燕倚飞幌。
- 芝田杳何许，鼓翮超蓬阆。
- 尚书千载人，余子岂辈行。
- 方时鄙俗学，制行多矫亢。
- 我独道其常，曰彼非至当。
- 世事有翻覆，阴阳日消长。
- 谁其倡攻伪，欲使尽一网。
- 我独持其平，要辨直与枉。
- 前瞻岂尚同，后顾亦非党。
- 介然两不合，兰佩拂千嶂。
- 惟皇思建极，正直首延访。
- 几趋銮禁直，屡侍金华讲。
- 三黜柳士师，一念齐得丧。
- 岁晚复来归，旧德世所仰。
- 文昌岂不贵，台星连两掌。
- 贞元朝士少，正始遗风荡。
- 淹留感时事，去去得初尚。
- 湖光浮醆斚，岩花开步障。
- 意行无物累，静寄绝尘想。
- 寥寥香山翁，胜处畧相倣。
- 虽临大化尽，不改葵藿向。
- 遗奏手自书，治忽犹指掌。
- 内欲八柄专，外欲四聪广。
- 国本欲先定，以系四海望。
- 国势欲自强，不受夷虏诳。
- 于今一开卷，星斗照穹壤。
- 奄奄气将微，耿耿神愈王。
- 更为一夕留，泰然须昧爽。
- 庶几华封祝，不使臣子旷。
- 从容有如此，此岂智力强。
- 平生刚大气，胸次妙冲养。
- 我生不及门，知敬如达巷。
- 九京不可作，千古恨悢悢。

## 拼音
- nan2 shan1 you3 gu1 song1 ， yi4 li4 ji3 xun2 zhang4 。
- xue3 gen1 yu3 lu4 zi1 ， teng2 luo2 qiao3 xiang1 bang4 。
- gao1 ke1 cheng1 qing1 kong1 ， luo4 luo4 bu4 ke3 shang4 。
- liao2 dong1 bai2 he4 gui1 ， cheng2 guo1 gu4 wu2 yang4 。
- ji1 wu1 shi2 yu2 li4 ， chao2 yan4 yi3 fei1 huang3 。
- zhi1 tian2 yao3 he2 xu3 ， gu3 he2 chao1 peng2 lang2 。
- shang4 shu1 qian1 zai3 ren2 ， yu2 zi3 qi3 bei4 xing2 。
- fang1 shi2 bi3 su2 xue2 ， zhi4 xing2 duo1 jiao3 kang4 。
- wo3 du2 dao4 qi2 chang2 ， yue1 bi3 fei1 zhi4 dang1 。
- shi4 shi4 you3 fan1 fu4 ， yin1 yang2 ri4 xiao1 zhang3 。
- shui2 qi2 chang4 gong1 wei3 ， yu4 shi3 jin4 yi4 wang3 。
- wo3 du2 chi2 qi2 ping2 ， yao4 bian4 zhi2 yu3 wang3 。
- qian2 zhan1 qi3 shang4 tong2 ， hou4 gu4 yi4 fei1 dang3 。
- jie4 ran2 liang3 bu4 he2 ， lan2 pei4 fu2 qian1 zhang4 。
- wei2 huang2 si1 jian4 ji2 ， zheng4 zhi2 shou3 yan2 fang3 。
- ji3 qu1 luan2 jin4 zhi2 ， lü3 shi4 jin1 hua2 jiang3 。
- san1 chu4 liu3 shi4 shi1 ， yi2 nian4 qi2 de2 sang4 。
- sui4 wan3 fu4 lai2 gui1 ， jiu4 de2 shi4 suo3 yang3 。
- wen2 chang1 qi3 bu2 gui4 ， tai2 xing1 lian2 liang3 zhang3 。
- zhen1 yuan2 chao2 shi4 shao3 ， zheng4 shi3 yi2 feng1 dang4 。
- yan1 liu2 gan3 shi2 shi4 ， qu4 qu4 de2 chu1 shang4 。
- hu2 guang1 fu2 zhan3 jia3 ， yan2 hua1 kai1 bu4 zhang4 。
- yi4 xing2 wu2 wu4 lei4 ， jing4 ji4 jue2 chen2 xiang3 。
- liao2 liao2 xiang1 shan1 weng1 ， sheng4 chu4 lüe4 xiang1 fang3 。
- sui1 lin2 da4 hua4 jin4 ， bu4 gai3 kui2 huo4 xiang4 。
- yi2 zou4 shou3 zi4 shu1 ， zhi4 hu1 you2 zhi3 zhang3 。
- nei4 yu4 ba1 bing3 zhuan1 ， wai4 yu4 si4 cong1 guang3 。
- guo2 ben3 yu4 xian1 ding4 ， yi3 xi4 si4 hai3 wang4 。
- guo2 shi4 yu4 zi4 qiang2 ， bu2 shou4 yi2 lu3 kuang2 。
- yu2 jin1 yi4 kai1 juan4 ， xing1 dou4 zhao4 qiong2 rang3 。
- yan3 yan3 qi4 jiang1 wei1 ， geng3 geng3 shen2 yu4 wang2 。
- geng4 wei2 yi4 xi1 liu2 ， tai4 ran2 xu1 mei4 shuang3 。
- shu4 ji1 hua2 feng1 zhu4 ， bu4 shi3 chen2 zi3 kuang4 。
- cong2 rong2 you3 ru2 ci3 ， ci3 qi3 zhi4 li4 qiang2 。
- ping2 sheng1 gang1 da4 qi4 ， xiong1 ci4 miao4 chong1 yang3 。
- wo3 sheng1 bu4 ji2 men2 ， zhi1 jing4 ru2 da2 xiang4 。
- jiu3 jing1 bu4 ke3 zuo4 ， qian1 gu3 hen4 liang4 liang4 。

## 注释

## 译文

## 赏析
