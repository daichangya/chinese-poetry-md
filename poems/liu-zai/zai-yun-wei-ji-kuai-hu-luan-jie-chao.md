---
id: liu-zai-zai-yun-wei-ji-kuai-hu-luan-jie-chao
title: 再韵为鲚鲙虎脔解嘲
titlePinyin: zai4 yun4 wei4 ji4 kuai4 hu3 luan2 jie3 chao2
titleSlug: zai-yun-wei-ji-kuai-hu-luan-jie-chao
author: 刘宰
authorPinyin: liu2 zai3
authorSlug: liu-zai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 多病早休官，自是台无餽。
- 东门享鶢鶋，宁若龟曳尾。
- 有酒可斟酌，有力给薪水。
- 朗咏渊明诗，如斲郢人鼻。
- 所期免朝饥，敢幸尝异味。
- 大胾来隣邑，细缕出纤指。
- 一见喜折屐，三思食失匕。
- 珍非我可常，灶非吾敢媚。
- 胡可狥口腹，有若囊无底。
- 诸君有用学，土苴足经世。
- 龙肝与凤髓，何求不适意。
- 此岂费万钱，正自不难致。
- 贵贱理则殊，气味固相似。

## 拼音
- duo1 bing4 zao3 xiu1 guan1 ， zi4 shi4 tai2 wu2 kui4 。
- dong1 men2 xiang3 yuan2 ju1 ， ning2 ruo4 gui1 ye4 wei3 。
- you3 jiu3 ke3 zhen1 zhuo2 ， you3 li4 gei3 xin1 shui3 。
- lang3 yong3 yuan1 ming2 shi1 ， ru2 zhuo2 ying3 ren2 bi2 。
- suo3 qi1 mian3 chao2 ji1 ， gan3 xing4 chang2 yi4 wei4 。
- da4 zi4 lai2 lin2 yi4 ， xi4 lü3 chu1 xian1 zhi3 。
- yi2 jian4 xi3 zhe2 ji1 ， san1 si1 shi2 shi1 bi3 。
- zhen1 fei1 wo3 ke3 chang2 ， zao4 fei1 wu2 gan3 mei4 。
- hu2 ke3 xun4 kou3 fu4 ， you3 ruo4 nang2 wu2 di3 。
- zhu1 jun1 you3 yong4 xue2 ， tu3 ju1 zu2 jing1 shi4 。
- long2 gan1 yu3 feng4 sui3 ， he2 qiu2 bu2 shi4 yi4 。
- ci3 qi3 fei4 wan4 qian2 ， zheng4 zi4 bu4 nan2 zhi4 。
- gui4 jian4 li3 ze2 shu1 ， qi4 wei4 gu4 xiang1 si4 。

## 注释

## 译文

## 赏析
