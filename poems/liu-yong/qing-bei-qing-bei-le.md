---
id: liu-yong-qing-bei-qing-bei-le
title: 倾杯・倾杯乐
titlePinyin: qing1 bei1 ・ qing1 bei1 le4
titleSlug: qing-bei-qing-bei-le
author: 柳永
authorPinyin: liu3 yong3
authorSlug: liu-yong
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 倾杯・倾杯乐
---
## 正文
- 鹜落霜洲，雁横烟渚，分明画出秋色。
- 暮雨乍歇。
- 小楫夜泊，宿苇村山驿。
- 何人月下临风处，起一声羌笛。
- 离愁万绪，闻岸草、切切蛩吟如织。
- 为忆。
- 芳容别后，水遥山远，何计凭鳞翼。
- 想绣阁深沈，争知憔悴损、天涯行客。
- 楚峡云归，高阳人散，寂寞狂踪迹。
- 望京国。
- 空目断、远峰凝碧。

## 拼音
- wu4 luo4 shuang1 zhou1 ， yan4 heng2 yan1 zhu3 ， fen1 ming2 hua4 chu1 qiu1 se4 。
- mu4 yu3 zha4 xie1 。
- xiao3 ji2 ye4 bo2 ， su4 wei3 cun1 shan1 yi4 。
- he2 ren2 yue4 xia4 lin2 feng1 chu4 ， qi3 yi4 sheng1 qiang1 di2 。
- li2 chou2 wan4 xu4 ， wen2 an4 cao3 、 qie4 qie4 qiong2 yin2 ru2 zhi1 。
- wei4 yi4 。
- fang1 rong2 bie2 hou4 ， shui3 yao2 shan1 yuan3 ， he2 ji4 ping2 lin2 yi4 。
- xiang3 xiu4 ge2 shen1 shen3 ， zheng1 zhi1 qiao2 cui4 sun3 、 tian1 ya2 xing2 ke4 。
- chu3 xia2 yun2 gui1 ， gao1 yang2 ren2 san4 ， ji4 mo4 kuang2 zong1 ji4 。
- wang4 jing1 guo2 。
- kong1 mu4 duan4 、 yuan3 feng1 ning2 bi4 。

## 注释

## 译文

## 赏析
