---
id: liu-yong-wang-yuan-xing
title: 望远行
titlePinyin: wang4 yuan3 xing2
titleSlug: wang-yuan-xing
author: 柳永
authorPinyin: liu3 yong3
authorSlug: liu-yong
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 望远行
---
## 正文
- 长空降瑞，寒风翦，淅淅瑶花初下。
- 乱飘僧舍，密洒歌楼，迤逦渐迷鸳瓦。
- 好是渔人，披得一蓑归去，江上晚来堪画。
- 满长安，高却旗亭酒价。
- 幽雅。
- 乘兴最宜访戴，泛小棹、越溪潇洒。
- 皓鹤夺鲜，白鹇失素，千里广铺寒野。
- 须信幽兰歌断，彤云收尽，别有瑶台琼榭。
- 放一轮明月，交光清夜。

## 拼音
- chang2 kong1 jiang4 rui4 ， han2 feng1 jian3 ， xi1 xi1 yao2 hua1 chu1 xia4 。
- luan4 piao1 seng1 she4 ， mi4 sa3 ge1 lou2 ， yi3 li3 jian4 mi2 yuan1 wa3 。
- hao3 shi4 yu2 ren2 ， pi1 de2 yi4 suo1 gui1 qu4 ， jiang1 shang4 wan3 lai2 kan1 hua4 。
- man3 chang2 an1 ， gao1 que4 qi2 ting2 jiu3 jia4 。
- you1 ya3 。
- cheng2 xing4 zui4 yi2 fang3 dai4 ， fan4 xiao3 zhao4 、 yue4 xi1 xiao1 sa3 。
- hao4 he4 duo2 xian1 ， bai2 xian2 shi1 su4 ， qian1 li3 guang3 pu4 han2 ye3 。
- xu1 xin4 you1 lan2 ge1 duan4 ， tong2 yun2 shou1 jin4 ， bie2 you3 yao2 tai2 qiong2 xie4 。
- fang4 yi4 lun2 ming2 yue4 ， jiao1 guang1 qing1 ye4 。

## 注释

## 译文

## 赏析
