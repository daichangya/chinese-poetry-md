---
id: liu-yong-nu-guan-zi
title: 女冠子
titlePinyin: nü3 guan1 zi3
titleSlug: nu-guan-zi
author: 柳永
authorPinyin: liu3 yong3
authorSlug: liu-yong
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 女冠子
---
## 正文
- 火云初布。
- 迟迟永日炎暑。
- 浓阴高树。
- 黄鹂叶底，羽毛学整，方调娇语。
- 薰风时渐动，峻阁池塘，芰荷争吐。
- 画梁紫燕，对对衔泥，飞来又去。
- 想佳期、容易成辜负。
- 共人人、同上画楼斟香醑。
- 恨花无主。
- 卧象床犀枕，成何情绪。
- 有时魂梦断，半窗残月，透帘穿户。
- 去年今夜，扇儿扇我，情人何处。

## 拼音
- huo3 yun2 chu1 bu4 。
- chi2 chi2 yong3 ri4 yan2 shu3 。
- nong2 yin1 gao1 shu4 。
- huang2 li2 ye4 di3 ， yu3 mao2 xue2 zheng3 ， fang1 tiao2 jiao1 yu3 。
- xun1 feng1 shi2 jian4 dong4 ， jun4 ge2 chi2 tang2 ， ji4 he2 zheng1 tu3 。
- hua4 liang2 zi3 yan4 ， dui4 dui4 xian2 ni2 ， fei1 lai2 you4 qu4 。
- xiang3 jia1 qi1 、 rong2 yi4 cheng2 gu1 fu4 。
- gong4 ren2 ren2 、 tong2 shang4 hua4 lou2 zhen1 xiang1 xu3 。
- hen4 hua1 wu2 zhu3 。
- wo4 xiang4 chuang2 xi1 zhen3 ， cheng2 he2 qing2 xu4 。
- you3 shi2 hun2 meng4 duan4 ， ban4 chuang1 can2 yue4 ， tou4 lian2 chuan1 hu4 。
- qu4 nian2 jin1 ye4 ， shan4 er2 shan4 wo3 ， qing2 ren2 he2 chu4 。

## 注释

## 译文

## 赏析
