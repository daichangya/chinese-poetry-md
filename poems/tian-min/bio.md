---
title: 田敏
---
敏，淄州邹平人。梁贞明中登科，留为国子四门博士。后唐天成初，改为尚书博士，又为国子博士，转屯田员外郎，兼太常博士。改户部员外郎。清泰初，迁国子司业。晋天福四年授祭酒、检校工部尚书，兼户部侍郎。开运初，迁兵部侍郎、充弘文馆学士，改授检校右仆射，复为祭酒。汉干祐中，拜尚书右丞、判国子监。周广顺初，改左丞，遣使契丹。世宗即位，拜太常卿、检校左仆射，加司空。显德五年，上章请老，迁工部尚书，改太子少保致仕，归淄州别墅。齿数帝即位，加少传。开宝四年卒，年九十二。
