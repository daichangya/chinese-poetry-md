---
id: shun-zhi-xin-ling-jun-jiu-zhao-lun
title: 信陵君救赵论
titlePinyin: xin4 ling2 jun1 jiu4 zhao4 lun4
titleSlug: xin-ling-jun-jiu-zhao-lun
author: 顺之
authorPinyin: shun4 zhi1
authorSlug: shun-zhi
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 论者以窃符为信陵君之罪，余以为此未足以罪信陵也。夫强秦之暴亟矣，今悉兵以临赵，赵必亡。赵，魏之障也。赵亡，则魏且为之后。赵、魏，又楚、燕、齐诸国之障也，赵、魏亡，则楚、燕、齐诸国为之后。天下之势，未有岌岌于此者也。故救赵者，亦以救魏；救一国者，亦以救六国也。窃魏之符以纾魏之患，借一国之师以分六国之灾，夫奚不可者？
- 然则信陵果无罪乎？曰：又不然也。余所诛者，信陵君之心也。
- 信陵一公子耳，魏固有王也。赵不请救于王，而谆谆焉请救于信陵，是赵知有信陵，不知有王也。平原君以婚姻激信陵，而信陵亦自以婚姻之故，欲急救赵，是信陵知有婚姻，不知有王也。其窃符也，非为魏也，非为六国也，为赵焉耳。非为赵也，为一平原君耳。使祸不在赵，而在他国，则虽撤魏之障，撤六国之障，信陵亦必不救。使赵无平原，而平原亦非信陵之姻戚，虽赵亡，信陵亦必不救。则是赵王与社稷之轻重，不能当一平原公子，而魏之兵甲所恃以固其社稷者，只以供信陵君一姻戚之用。幸而战胜，可也，不幸战不胜，为虏于秦，是倾魏国数百年社稷以殉姻戚，吾不知信陵何以谢魏王也。
- 夫窃符之计，盖出于侯生，而如姬成之也。侯生教公子以窃符，如姬为公子窃符于王之卧内，是二人亦知有信陵，不知有王也。余以为信陵之自为计，曷若以唇齿之势激谏于王，不听，则以其欲死秦师者而死于魏王之前，王必悟矣。侯生为信陵计，曷若见魏王而说之救赵，不听，则以其欲死信陵君者而死于魏王之前，王亦必悟矣。如姬有意于报信陵，曷若乘王之隙而日夜劝之救，不听，则以其欲为公子死者而死于魏王之前，王亦必悟矣。如此，则信陵君不负魏，亦不负赵；二人不负王，亦不负信陵君。何为计不出此？信陵知有婚姻之赵，不知有王。内则幸姬，外则邻国，贱则夷门野人，又皆知有公子，不知有王。则是魏仅有一孤王耳。
- 呜呼！自世之衰，人皆习于背公死党之行而忘守节奉公之道，有重相而无威君，有私仇而无义愤，如秦人知有穰侯，不知有秦王，虞卿知有布衣之交，不知有赵王，盖君若赘旒久矣。由此言之，信陵之罪，固不专系乎符之窃不窃也。其为魏也，为六国也，纵窃符犹可。其为赵也，为一亲戚也，纵求符于王，而公然得之，亦罪也。
- 虽然，魏王亦不得无罪也。兵符藏于卧内，信陵亦安得窃之？信陵不忌魏王，而径请之如姬，其素窥魏王之疏也；如姬不忌魏王，而敢于窃符，其素恃魏王之宠也。木朽而蛀生之矣。古者人君持权于上，而内外莫敢不肃。则信陵安得树私交于赵？赵安得私请救于信陵？如姬安得衔信陵之恩？信陵安得卖恩于如姬？履霜之渐，岂一朝一夕也哉！由此言之，不特众人不知有王，王亦自为赘旒也。
- 故信陵君可以为人臣植党之戒，魏王可以为人君失权之戒。《春秋》书葬原仲、翚帅师。嗟夫！圣人之为虑深矣！

## 拼音
- lun4 zhe3 yi3 qie4 fu2 wei4 xin4 ling2 jun1 zhi1 zui4 ， yu2 yi3 wei2 ci3 wei4 zu2 yi3 zui4 xin4 ling2 ye3 。 fu1 qiang2 qin2 zhi1 bao4 ji2 yi3 ， jin1 xi1 bing1 yi3 lin2 zhao4 ， zhao4 bi4 wang2 。 zhao4 ， wei4 zhi1 zhang4 ye3 。 zhao4 wang2 ， ze2 wei4 qie3 wei4 zhi1 hou4 。 zhao4 、 wei4 ， you4 chu3 、 yan4 、 qi2 zhu1 guo2 zhi1 zhang4 ye3 ， zhao4 、 wei4 wang2 ， ze2 chu3 、 yan4 、 qi2 zhu1 guo2 wei4 zhi1 hou4 。 tian1 xia4 zhi1 shi4 ， wei4 you3 ji2 ji2 yu2 ci3 zhe3 ye3 。 gu4 jiu4 zhao4 zhe3 ， yi4 yi3 jiu4 wei4 ； jiu4 yi4 guo2 zhe3 ， yi4 yi3 jiu4 liu4 guo2 ye3 。 qie4 wei4 zhi1 fu2 yi3 shu1 wei4 zhi1 huan4 ， jie4 yi4 guo2 zhi1 shi1 yi3 fen1 liu4 guo2 zhi1 zai1 ， fu1 xi1 bu4 ke3 zhe3 ？
- ran2 ze2 xin4 ling2 guo3 wu2 zui4 hu1 ？ yue1 ： you4 bu4 ran2 ye3 。 yu2 suo3 zhu1 zhe3 ， xin4 ling2 jun1 zhi1 xin1 ye3 。
- xin4 ling2 yi4 gong1 zi3 er3 ， wei4 gu4 you3 wang2 ye3 。 zhao4 bu4 qing3 jiu4 yu2 wang2 ， er2 zhun1 zhun1 yan1 qing3 jiu4 yu2 xin4 ling2 ， shi4 zhao4 zhi1 you3 xin4 ling2 ， bu4 zhi1 you3 wang2 ye3 。 ping2 yuan2 jun1 yi3 hun1 yin1 ji1 xin4 ling2 ， er2 xin4 ling2 yi4 zi4 yi3 hun1 yin1 zhi1 gu4 ， yu4 ji2 jiu4 zhao4 ， shi4 xin4 ling2 zhi1 you3 hun1 yin1 ， bu4 zhi1 you3 wang2 ye3 。 qi2 qie4 fu2 ye3 ， fei1 wei4 wei4 ye3 ， fei1 wei4 liu4 guo2 ye3 ， wei4 zhao4 yan1 er3 。 fei1 wei4 zhao4 ye3 ， wei4 yi4 ping2 yuan2 jun1 er3 。 shi3 huo4 bu2 zai4 zhao4 ， er2 zai4 ta1 guo2 ， ze2 sui1 che4 wei4 zhi1 zhang4 ， che4 liu4 guo2 zhi1 zhang4 ， xin4 ling2 yi4 bi4 bu2 jiu4 。 shi3 zhao4 wu2 ping2 yuan2 ， er2 ping2 yuan2 yi4 fei1 xin4 ling2 zhi1 yin1 qi1 ， sui1 zhao4 wang2 ， xin4 ling2 yi4 bi4 bu2 jiu4 。 ze2 shi4 zhao4 wang2 yu3 she4 ji4 zhi1 qing1 zhong4 ， bu4 neng2 dang1 yi4 ping2 yuan2 gong1 zi3 ， er2 wei4 zhi1 bing1 jia3 suo3 shi4 yi3 gu4 qi2 she4 ji4 zhe3 ， zhi1 yi3 gong4 xin4 ling2 jun1 yi4 yin1 qi1 zhi1 yong4 。 xing4 er2 zhan4 sheng4 ， ke3 ye3 ， bu2 xing4 zhan4 bu2 sheng4 ， wei4 lu3 yu2 qin2 ， shi4 qing1 wei4 guo2 shu4 bai3 nian2 she4 ji4 yi3 xun4 yin1 qi1 ， wu2 bu4 zhi1 xin4 ling2 he2 yi3 xie4 wei4 wang2 ye3 。
- fu1 qie4 fu2 zhi1 ji4 ， gai4 chu1 yu2 hou2 sheng1 ， er2 ru2 ji1 cheng2 zhi1 ye3 。 hou2 sheng1 jiao4 gong1 zi3 yi3 qie4 fu2 ， ru2 ji1 wei4 gong1 zi3 qie4 fu2 yu2 wang2 zhi1 wo4 nei4 ， shi4 er4 ren2 yi4 zhi1 you3 xin4 ling2 ， bu4 zhi1 you3 wang2 ye3 。 yu2 yi3 wei2 xin4 ling2 zhi1 zi4 wei4 ji4 ， he2 ruo4 yi3 chun2 chi3 zhi1 shi4 ji1 jian4 yu2 wang2 ， bu4 ting1 ， ze2 yi3 qi2 yu4 si3 qin2 shi1 zhe3 er2 si3 yu2 wei4 wang2 zhi1 qian2 ， wang2 bi4 wu4 yi3 。 hou2 sheng1 wei4 xin4 ling2 ji4 ， he2 ruo4 jian4 wei4 wang2 er2 shuo1 zhi1 jiu4 zhao4 ， bu4 ting1 ， ze2 yi3 qi2 yu4 si3 xin4 ling2 jun1 zhe3 er2 si3 yu2 wei4 wang2 zhi1 qian2 ， wang2 yi4 bi4 wu4 yi3 。 ru2 ji1 you3 yi4 yu2 bao4 xin4 ling2 ， he2 ruo4 cheng2 wang2 zhi1 xi4 er2 ri4 ye4 quan4 zhi1 jiu4 ， bu4 ting1 ， ze2 yi3 qi2 yu4 wei4 gong1 zi3 si3 zhe3 er2 si3 yu2 wei4 wang2 zhi1 qian2 ， wang2 yi4 bi4 wu4 yi3 。 ru2 ci3 ， ze2 xin4 ling2 jun1 bu2 fu4 wei4 ， yi4 bu2 fu4 zhao4 ； er4 ren2 bu2 fu4 wang2 ， yi4 bu2 fu4 xin4 ling2 jun1 。 he2 wei4 ji4 bu4 chu1 ci3 ？ xin4 ling2 zhi1 you3 hun1 yin1 zhi1 zhao4 ， bu4 zhi1 you3 wang2 。 nei4 ze2 xing4 ji1 ， wai4 ze2 lin2 guo2 ， jian4 ze2 yi2 men2 ye3 ren2 ， you4 jie1 zhi1 you3 gong1 zi3 ， bu4 zhi1 you3 wang2 。 ze2 shi4 wei4 jin3 you3 yi4 gu1 wang2 er3 。
- wu1 hu1 ！ zi4 shi4 zhi1 shuai1 ， ren2 jie1 xi2 yu2 bei4 gong1 si3 dang3 zhi1 xing2 er2 wang4 shou3 jie2 feng4 gong1 zhi1 dao4 ， you3 zhong4 xiang1 er2 wu2 wei1 jun1 ， you3 si1 chou2 er2 wu2 yi4 fen4 ， ru2 qin2 ren2 zhi1 you3 rang2 hou2 ， bu4 zhi1 you3 qin2 wang2 ， yu2 qing1 zhi1 you3 bu4 yi1 zhi1 jiao1 ， bu4 zhi1 you3 zhao4 wang2 ， gai4 jun1 ruo4 zhui4 liu2 jiu3 yi3 。 you2 ci3 yan2 zhi1 ， xin4 ling2 zhi1 zui4 ， gu4 bu4 zhuan1 xi4 hu1 fu2 zhi1 qie4 bu0 qie4 ye3 。 qi2 wei4 wei4 ye3 ， wei4 liu4 guo2 ye3 ， zong4 qie4 fu2 you2 ke3 。 qi2 wei4 zhao4 ye3 ， wei4 yi4 qin1 qi0 ye3 ， zong4 qiu2 fu2 yu2 wang2 ， er2 gong1 ran2 de2 zhi1 ， yi4 zui4 ye3 。
- sui1 ran2 ， wei4 wang2 yi4 bu4 de2 wu2 zui4 ye3 。 bing1 fu2 cang2 yu2 wo4 nei4 ， xin4 ling2 yi4 an1 de2 qie4 zhi1 ？ xin4 ling2 bu2 ji4 wei4 wang2 ， er2 jing4 qing3 zhi1 ru2 ji1 ， qi2 su4 kui1 wei4 wang2 zhi1 shu1 ye3 ； ru2 ji1 bu2 ji4 wei4 wang2 ， er2 gan3 yu2 qie4 fu2 ， qi2 su4 shi4 wei4 wang2 zhi1 chong3 ye3 。 mu4 xiu3 er2 zhu4 sheng1 zhi1 yi3 。 gu3 zhe3 ren2 jun1 chi2 quan2 yu2 shang4 ， er2 nei4 wai4 mo4 gan3 bu2 su4 。 ze2 xin4 ling2 an1 de2 shu4 si1 jiao1 yu2 zhao4 ？ zhao4 an1 de2 si1 qing3 jiu4 yu2 xin4 ling2 ？ ru2 ji1 an1 de2 xian2 xin4 ling2 zhi1 en1 ？ xin4 ling2 an1 de2 mai4 en1 yu2 ru2 ji1 ？ lü3 shuang1 zhi1 jian4 ， qi3 yi4 chao2 yi4 xi1 ye3 zai1 ！ you2 ci3 yan2 zhi1 ， bu2 te4 zhong4 ren2 bu4 zhi1 you3 wang2 ， wang2 yi4 zi4 wei4 zhui4 liu2 ye3 。
- gu4 xin4 ling2 jun1 ke3 yi3 wei2 ren2 chen2 zhi2 dang3 zhi1 jie4 ， wei4 wang2 ke3 yi3 wei2 ren2 jun1 shi1 quan2 zhi1 jie4 。 《 chun1 qiu1 》 shu1 zang4 yuan2 zhong4 、 hui1 shuai4 shi1 。 jie1 fu1 ！ sheng4 ren2 zhi1 wei4 lü4 shen1 yi3 ！

## 注释

## 译文

## 赏析
