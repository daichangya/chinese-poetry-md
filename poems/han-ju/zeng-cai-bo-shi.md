---
id: han-ju-zeng-cai-bo-shi
title: 赠蔡伯世
titlePinyin: zeng4 cai4 bo2 shi4
titleSlug: zeng-cai-bo-shi
author: 韩驹
authorPinyin: han2 ju1
authorSlug: han-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家夫人林下风，长斋绣佛鸣金钟。
- 侍儿百指亦清浄，凌晨梵呗声摩空。
- 潭潭大第依乔木，日午卷帘按丝竹。
- 古调犹歌于𫇭于，丽词不唱新翻曲。
- 有美一子天麒麟，孟嘉外孙见渊明。
- 扫地焚香坐弦诵，不闻梵呗连歌声。
- 俗子何由共杯酒，容我叩门呼小友。
- 欲求百万钱买邻，倒囊只有诗千首。
- 安得一把茆盖头，榆林从君父子游。
- 敢期丝竹娱下客，但喜白业同精修。
- 秃襟短帽纷纷是，眼明见此裦衣士。
- 和诗论道有余闲，为语故家遗俗事。

## 拼音
- jun1 jia1 fu1 ren2 lin2 xia4 feng1 ， chang2 zhai1 xiu4 fo2 ming2 jin1 zhong1 。
- shi4 er2 bai3 zhi3 yi4 qing1 jing4 ， ling2 chen2 fan4 bai4 sheng1 mo2 kong1 。
- tan2 tan2 da4 di4 yi1 qiao2 mu4 ， ri4 wu3 juan4 lian2 an4 si1 zhu2 。
- gu3 tiao2 you2 ge1 yu2 wei3 yu2 ， li4 ci2 bu2 chang4 xin1 fan1 qu3 。
- you3 mei3 yi4 zi3 tian1 qi2 lin2 ， meng4 jia1 wai4 sun1 jian4 yuan1 ming2 。
- sao3 di4 fen2 xiang1 zuo4 xian2 song4 ， bu4 wen2 fan4 bai4 lian2 ge1 sheng1 。
- su2 zi3 he2 you2 gong4 bei1 jiu3 ， rong2 wo3 kou4 men2 hu1 xiao3 you3 。
- yu4 qiu2 bai3 wan4 qian2 mai3 lin2 ， dao3 nang2 zhi3 you3 shi1 qian1 shou3 。
- an1 de2 yi4 ba3 mao2 gai4 tou0 ， yu2 lin2 cong2 jun1 fu4 zi3 you2 。
- gan3 qi1 si1 zhu2 yu2 xia4 ke4 ， dan4 xi3 bai2 ye4 tong2 jing1 xiu1 。
- tu1 jin1 duan3 mao4 fen1 fen1 shi4 ， yan3 ming2 jian4 ci3 bao1 yi1 shi4 。
- he2 shi1 lun4 dao4 you3 yu2 xian2 ， wei4 yu3 gu4 jia1 yi2 su2 shi4 。

## 注释

## 译文

## 赏析
