---
id: han-ju-ru-ming-shui-dong-xun-yuan-zhi-shan-shang
title: 入鸣水洞循源至山上
titlePinyin: ru4 ming2 shui3 dong4 xun2 yuan2 zhi4 shan1 shang4
titleSlug: ru-ming-shui-dong-xun-yuan-zhi-shan-shang
author: 韩驹
authorPinyin: han2 ju1
authorSlug: han-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 崇山蓄灵泉，万古去不息。
- 潴为百斛深，散入千渠溢。
- 其东汇民田，又北寻山腋。
- 断崖如破瓜，飞瀑中荡激。
- 大声或雷霆，细者亦竽瑟。
- 末流垂半山，十里见沸白。
- 得非拖天绅，常恐浮地脉。
- 吕梁丈人老，尚与汨偕出。
- 我欲蹋惊湍，下穷龈腭石。
- 惜哉意徒然，属此岁凛栗。
- 安得汝南周，断取白蛟脊。
- 归之龙泉峰，山门夜喧席。

## 拼音
- chong2 shan1 xu4 ling2 quan2 ， wan4 gu3 qu4 bu4 xi1 。
- zhu1 wei4 bai3 hu2 shen1 ， san4 ru4 qian1 qu2 yi4 。
- qi2 dong1 hui4 min2 tian2 ， you4 bei3 xun2 shan1 ye4 。
- duan4 ya2 ru2 po4 gua1 ， fei1 pu4 zhong1 dang4 ji1 。
- da4 sheng1 huo4 lei2 ting2 ， xi4 zhe3 yi4 yu2 se4 。
- mo4 liu2 chui2 ban4 shan1 ， shi2 li3 jian4 fei4 bai2 。
- de2 fei1 tuo1 tian1 shen1 ， chang2 kong3 fu2 di4 mai4 。
- lü3 liang2 zhang4 ren2 lao3 ， shang4 yu3 mi4 xie2 chu1 。
- wo3 yu4 ta4 jing1 tuan1 ， xia4 qiong2 yin2 e4 shi2 。
- xi1 zai1 yi4 tu2 ran2 ， shu3 ci3 sui4 lin3 li4 。
- an1 de2 ru3 nan2 zhou1 ， duan4 qu3 bai2 jiao1 ji3 。
- gui1 zhi1 long2 quan2 feng1 ， shan1 men2 ye4 xuan1 xi2 。

## 注释

## 译文

## 赏析
