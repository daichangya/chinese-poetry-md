---
id: han-ju-qu-dong-chu-shou-li-yang-wei-shang-zhao-hai-xi-ye-jin-xia-zi-ying-tian-y-8424504c
title: 去冬除守历阳未上召还西掖今夏自应天尹移知齐安道由历阳珪老相访奉柬一首
titlePinyin: qu4 dong1 chu2 shou3 li4 yang2 wei4 shang4 zhao4 hai2 xi1 ye4 jin1 xia4 zi4 ying4 tian1 yin3 yi2 zhi1 qi2 an1 dao4 you2 li4 yang2 gui1 lao3 xiang1 fang3 feng4 jian3 yi4 shou3
titleSlug: qu-dong-chu-shou-li-yang-wei-shang-zhao-hai-xi-ye-jin-xia-zi-ying-tian-y-8424504c
author: 韩驹
authorPinyin: han2 ju1
authorSlug: han-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝闻历阳郡，寺有褒禅山。
- 及我分竹符，欲往穷跻攀。
- 驱车发半道，尺一唤我还。
- 叹息𪨷下水，何时照衰颜。
- 复持齐安节，税驾临通阛。
- 属有行役累，无由叩僧关。
- 珪公岷峨秀，逸韵超人寰。
- 携诗远过我，殷勤请加删。
- 少年意气盛，笑我毛髪斑。
- 夜语不知寝，起看江月弯。
- 浮生浪扰扰，万法本自闲。
- 为吏何足论，逝将老榛菅。
- 买田未及议，我实贫非悭。
- 奉乞一庵地，往来泉石间。

## 拼音
- chang2 wen2 li4 yang2 jun4 ， si4 you3 bao1 chan2 shan1 。
- ji2 wo3 fen1 zhu2 fu2 ， yu4 wang3 qiong2 ji1 pan1 。
- qu1 che1 fa1 ban4 dao4 ， chi3 yi2 huan4 wo3 hai2 。
- tan4 xi1 𪨷 xia4 shui3 ， he2 shi2 zhao4 shuai1 yan2 。
- fu4 chi2 qi2 an1 jie2 ， shui4 jia4 lin2 tong1 huan2 。
- shu3 you3 xing2 yi4 lei4 ， wu2 you2 kou4 seng1 guan1 。
- gui1 gong1 min2 e2 xiu4 ， yi4 yun4 chao1 ren2 huan2 。
- xie2 shi1 yuan3 guo4 wo3 ， yin1 qin2 qing3 jia1 shan1 。
- shao4 nian2 yi4 qi4 sheng4 ， xiao4 wo3 mao2 fa4 ban1 。
- ye4 yu3 bu4 zhi1 qin3 ， qi3 kan4 jiang1 yue4 wan1 。
- fu2 sheng1 lang4 rao3 rao3 ， wan4 fa3 ben3 zi4 xian2 。
- wei4 li4 he2 zu2 lun4 ， shi4 jiang1 lao3 zhen1 jian1 。
- mai3 tian2 wei4 ji2 yi4 ， wo3 shi2 pin2 fei1 qian1 。
- feng4 qi3 yi4 an1 di4 ， wang3 lai2 quan2 shi2 jian1 。

## 注释

## 译文

## 赏析
