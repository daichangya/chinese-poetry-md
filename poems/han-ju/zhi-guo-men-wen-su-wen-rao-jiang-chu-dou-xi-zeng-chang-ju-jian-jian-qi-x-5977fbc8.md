---
id: han-ju-zhi-guo-men-wen-su-wen-rao-jiang-chu-dou-xi-zeng-chang-ju-jian-jian-qi-x-5977fbc8
title: 至国门闻苏文饶将出都戏赠长句兼简其兄世美
titlePinyin: zhi4 guo2 men2 wen2 su1 wen2 rao2 jiang1 chu1 dou1 xi4 zeng4 chang2 ju4 jian1 jian3 qi2 xiong1 shi4 mei3
titleSlug: zhi-guo-men-wen-su-wen-rao-jiang-chu-dou-xi-zeng-chang-ju-jian-jian-qi-x-5977fbc8
author: 韩驹
authorPinyin: han2 ju1
authorSlug: han-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年夷门十月雪，九衢日昃行人绝。
- 骑驴兀兀无所之，破袖迎风手龟裂。
- 度桥并堑得君家，入门脱帽犹凛冽。
- 急燃湿束暖我寒，徐出清酤宁我渴。
- 君家自无儋石储，蟹黄熊白能俱设。
- 平生见酒唇不濡，是夕连觥耳方热。
- 群奴夜僵唤不闻，我亦鼾鼻眠东阁。
- 明朝起过城南翁，尚记新声一笑发。
- 东归每叹怀抱真，西来又喜颜色接。
- 方将慷慨豁心胸，未用峥嵘惊歳月。
- 城南诗翁况远来，门前雪泥又活活。
- 岂知万事不可期，却树吴樯背城阙。
- 人生动若参与商，咫尺无论限秦粤。
- 君闻吾语虽少留，但恐一欢成电掣。
- 念昔相见无他娱，诵诗征事相夸捷。
- 气凌俗子旁若无，偶坐时闻窃嚅嗫。
- 扵今落落谁汝怜，老屋陈编自怡悦。
- 寄言诗翁傥留滞，岁晚勤迂故人辙。

## 拼音
- qu4 nian2 yi2 men2 shi2 yue4 xue3 ， jiu3 qu2 ri4 ze4 xing2 ren2 jue2 。
- qi2 lü2 wu4 wu4 wu2 suo3 zhi1 ， po4 xiu4 ying2 feng1 shou3 jun1 lie4 。
- du4 qiao2 bing4 qian4 de2 jun1 jia1 ， ru4 men2 tuo1 mao4 you2 lin3 lie4 。
- ji2 ran2 shi1 shu4 nuan3 wo3 han2 ， xu2 chu1 qing1 gu1 ning2 wo3 ke3 。
- jun1 jia1 zi4 wu2 dan1 shi2 chu3 ， xie4 huang2 xiong2 bai2 neng2 ju4 she4 。
- ping2 sheng1 jian4 jiu3 chun2 bu4 ru2 ， shi4 xi1 lian2 gong1 er3 fang1 re4 。
- qun2 nu2 ye4 jiang1 huan4 bu4 wen2 ， wo3 yi4 han1 bi2 mian2 dong1 ge2 。
- ming2 chao2 qi3 guo4 cheng2 nan2 weng1 ， shang4 ji4 xin1 sheng1 yi2 xiao4 fa1 。
- dong1 gui1 mei3 tan4 huai2 bao4 zhen1 ， xi1 lai2 you4 xi3 yan2 se4 jie1 。
- fang1 jiang1 kang1 kai3 huo1 xin1 xiong1 ， wei4 yong4 zheng1 rong2 jing1 sui4 yue4 。
- cheng2 nan2 shi1 weng1 kuang4 yuan3 lai2 ， men2 qian2 xue3 ni2 you4 huo2 huo2 。
- qi3 zhi1 wan4 shi4 bu4 ke3 qi1 ， que4 shu4 wu2 qiang2 bei4 cheng2 que1 。
- ren2 sheng1 dong4 ruo4 can1 yu4 shang1 ， zhi3 chi3 wu2 lun4 xian4 qin2 yue4 。
- jun1 wen2 wu2 yu3 sui1 shao3 liu2 ， dan4 kong3 yi4 huan1 cheng2 dian4 che4 。
- nian4 xi1 xiang1 jian4 wu2 ta1 yu2 ， song4 shi1 zheng1 shi4 xiang1 kua1 jie2 。
- qi4 ling2 su2 zi3 pang2 ruo4 wu2 ， ou3 zuo4 shi2 wen2 qie4 ru2 nie4 。
- yu2 jin1 luo4 luo4 shui2 ru3 lian2 ， lao3 wu1 chen2 bian1 zi4 yi2 yue4 。
- ji4 yan2 shi1 weng1 tang3 liu2 zhi4 ， sui4 wan3 qin2 yu1 gu4 ren2 zhe2 。

## 注释

## 译文

## 赏析
