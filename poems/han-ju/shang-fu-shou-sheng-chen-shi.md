---
id: han-ju-shang-fu-shou-sheng-chen-shi
title: 上傅守生辰诗
titlePinyin: shang4 fu4 shou3 sheng1 chen2 shi1
titleSlug: shang-fu-shou-sheng-chen-shi
author: 韩驹
authorPinyin: han2 ju1
authorSlug: han-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 于公向日多阴德，扶持自是神明力。
- 积善衮衮生公侯，神仙中人不易得。
- 此夜长天降瑞星，贤佐乘时为国生。
- 秋水为神玉为骨，士林皆贺振佳声。
- 申伯默储嵩岳气，玉山照人光彩异。
- 北斗以南能几人，风尘外物岩廊器。
- 公之才业天下奇，照山生玉水生犀。
- 公禀英灵真间出，气象往往干云霓。
- 谢安肯为苍生起，文采风流今尚尔。
- 太学名华入紫宸，妙年历落青云士。
- 麟台公监旧仙郎，小郡何烦凤翼张。
- 诏书擢守二千石，缇骑千里照路傍。
- 朝廷清明天子圣，下车先使奸豪静。
- 玉麟春踏武阳花，年丰千里无夜惊。
- 金章紫绶照青春，俭节清明绝世伦。
- 乡闾礼逊已成俗，樽俎谈笑多嘉宾。
- 歌咏瑯瑯振金石，风生万里华胥国。
- 坐令白日生春辉，长与圣明恢寿域。
- 一杯相属时初冬，正在乾坤和气中。
- 感君生日遥称寿，百岁须齐卫武公。
- 使君高谊驱今古，岁之旱兮待公雨。
- 九重明主正思贤，吾君英济超光武。
- 鳌殿沉沉玉锁关，寿星元在碧霄间。
- 黄阁此行膺大任，祇对吟咏祝南山。

## 拼音
- yu2 gong1 xiang4 ri4 duo1 yin1 de2 ， fu2 chi2 zi4 shi4 shen2 ming2 li4 。
- ji1 shan4 gun3 gun3 sheng1 gong1 hou2 ， shen2 xian1 zhong1 ren2 bu2 yi4 de2 。
- ci3 ye4 chang2 tian1 jiang4 rui4 xing1 ， xian2 zuo3 cheng2 shi2 wei4 guo2 sheng1 。
- qiu1 shui3 wei4 shen2 yu4 wei4 gu3 ， shi4 lin2 jie1 he4 zhen4 jia1 sheng1 。
- shen1 bo2 mo4 chu3 song1 yue4 qi4 ， yu4 shan1 zhao4 ren2 guang1 cai3 yi4 。
- bei3 dou4 yi3 nan2 neng2 ji3 ren2 ， feng1 chen2 wai4 wu4 yan2 lang2 qi4 。
- gong1 zhi1 cai2 ye4 tian1 xia4 qi2 ， zhao4 shan1 sheng1 yu4 shui3 sheng1 xi1 。
- gong1 bing3 ying1 ling2 zhen1 jian1 chu1 ， qi4 xiang4 wang3 wang3 gan1 yun2 ni2 。
- xie4 an1 ken3 wei4 cang1 sheng1 qi3 ， wen2 cai3 feng1 liu2 jin1 shang4 er3 。
- tai4 xue2 ming2 hua2 ru4 zi3 chen2 ， miao4 nian2 li4 luo4 qing1 yun2 shi4 。
- lin2 tai2 gong1 jian1 jiu4 xian1 lang2 ， xiao3 jun4 he2 fan2 feng4 yi4 zhang1 。
- zhao4 shu1 zhuo2 shou3 er4 qian1 shi2 ， ti2 qi2 qian1 li3 zhao4 lu4 bang4 。
- chao2 ting2 qing1 ming2 tian1 zi3 sheng4 ， xia4 che1 xian1 shi3 jian1 hao2 jing4 。
- yu4 lin2 chun1 ta4 wu3 yang2 hua1 ， nian2 feng1 qian1 li3 wu2 ye4 jing1 。
- jin1 zhang1 zi3 shou4 zhao4 qing1 chun1 ， jian3 jie2 qing1 ming2 jue2 shi4 lun2 。
- xiang1 lü2 li3 xun4 yi3 cheng2 su2 ， zun1 zu3 tan2 xiao4 duo1 jia1 bin1 。
- ge1 yong3 lang2 lang2 zhen4 jin1 shi2 ， feng1 sheng1 wan4 li3 hua2 xu1 guo2 。
- zuo4 ling4 bai2 ri4 sheng1 chun1 hui1 ， chang2 yu3 sheng4 ming2 hui1 shou4 yu4 。
- yi4 bei1 xiang1 shu3 shi2 chu1 dong1 ， zheng4 zai4 qian2 kun1 he2 qi4 zhong1 。
- gan3 jun1 sheng1 ri4 yao2 cheng1 shou4 ， bai3 sui4 xu1 qi2 wei4 wu3 gong1 。
- shi3 jun1 gao1 yi4 qu1 jin1 gu3 ， sui4 zhi1 han4 xi1 dai4 gong1 yu3 。
- jiu3 chong2 ming2 zhu3 zheng4 si1 xian2 ， wu2 jun1 ying1 ji4 chao1 guang1 wu3 。
- ao2 dian4 chen2 chen2 yu4 suo3 guan1 ， shou4 xing1 yuan2 zai4 bi4 xiao1 jian1 。
- huang2 ge2 ci3 xing2 ying1 da4 ren4 ， qi2 dui4 yin2 yong3 zhu4 nan2 shan1 。

## 注释

## 译文

## 赏析
