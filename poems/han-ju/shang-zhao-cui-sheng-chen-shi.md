---
id: han-ju-shang-zhao-cui-sheng-chen-shi
title: 上赵倅生辰诗
titlePinyin: shang4 zhao4 cui4 sheng1 chen2 shi1
titleSlug: shang-zhao-cui-sheng-chen-shi
author: 韩驹
authorPinyin: han2 ju1
authorSlug: han-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世运千龄遇，皇图永绍休。
- 天方祚尧舜，家自产伊周。
- 戟路炎风转，弧门喜气浮。
- 九苞惟得凤，三日已窥牛。
- 祖牒绵瓜瓞，亲庭结冕旒。
- 朱轓资佐理，黄屋得分忧。
- 白贺才名远，毛原德业优。
- 维城流雅咏，戏彩晢民讴。
- 暂出丞侯度，行归炳帝猷。
- 职堪调玉铉，名已覆金瓯。
- 甲第开华旦，琼筵盛荐羞。
- 宝钗分乐队，珠玉萃宾游。
- 龟鹤齐称寿，觥船递献酬。
- 后天长不老，仙袂拍浮丘。

## 拼音
- shi4 yun4 qian1 ling2 yu4 ， huang2 tu2 yong3 shao4 xiu1 。
- tian1 fang1 zuo4 yao2 shun4 ， jia1 zi4 chan3 yi1 zhou1 。
- ji3 lu4 yan2 feng1 zhuan3 ， hu2 men2 xi3 qi4 fu2 。
- jiu3 bao1 wei2 de2 feng4 ， san1 ri4 yi3 kui1 niu2 。
- zu3 die2 mian2 gua1 die2 ， qin1 ting2 jie2 mian3 liu2 。
- zhu1 fan1 zi1 zuo3 li3 ， huang2 wu1 de2 fen1 you1 。
- bai2 he4 cai2 ming2 yuan3 ， mao2 yuan2 de2 ye4 you1 。
- wei2 cheng2 liu2 ya3 yong3 ， xi4 cai3 zhe2 min2 ou1 。
- zan4 chu1 cheng2 hou2 du4 ， xing2 gui1 bing3 di4 you2 。
- zhi2 kan1 tiao2 yu4 xuan4 ， ming2 yi3 fu4 jin1 ou1 。
- jia3 di4 kai1 hua2 dan4 ， qiong2 yan2 sheng4 jian4 xiu1 。
- bao3 chai1 fen1 yue4 dui4 ， zhu1 yu4 cui4 bin1 you2 。
- gui1 he4 qi2 cheng1 shou4 ， gong1 chuan2 di4 xian4 chou2 。
- hou4 tian1 chang2 bu4 lao3 ， xian1 mei4 pai1 fu2 qiu1 。

## 注释

## 译文

## 赏析
