---
id: han-ju-ci-yun-lu-ju-ren-zeng-yi-shang-zuo-jian-jian-ju-ren-kun-zhong
title: 次韵吕居仁赠一上座兼简居仁昆仲
titlePinyin: ci4 yun4 lü3 ju1 ren2 zeng4 yi2 shang4 zuo4 jian1 jian3 ju1 ren2 kun1 zhong4
titleSlug: ci-yun-lu-ju-ren-zeng-yi-shang-zuo-jian-jian-ju-ren-kun-zhong
author: 韩驹
authorPinyin: han2 ju1
authorSlug: han-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上人出山时，稻获云水白。
- 囷仓未云满，已有税租迫。
- 崎岖走檀施，不畏道里隔。
- 坐令众浮图，听法无馁色。
- 尔来闭幽户，此道深自索。
- 佛法本无多，未悟常自责。
- 孤云忽南飞，过我江上宅。
- 信知道人心，不断思想百。
- 邂逅逢故人，涕泪说艰厄。
- 驱车更何之，怅望王土窄。
- 应须屏尘累，问此忘机客。
- 忧来莫饮酒，酒薄空住鬲。
- 何时营一丘，伐竹开新陌。
- 待子田舍成，吾当理轻策。

## 拼音
- shang4 ren2 chu1 shan1 shi2 ， dao4 huo4 yun2 shui3 bai2 。
- qun1 cang1 wei4 yun2 man3 ， yi3 you3 shui4 zu1 po4 。
- qi2 qu1 zou3 tan2 shi1 ， bu2 wei4 dao4 li3 ge2 。
- zuo4 ling4 zhong4 fu2 tu2 ， ting1 fa3 wu2 nei3 se4 。
- er3 lai2 bi4 you1 hu4 ， ci3 dao4 shen1 zi4 suo3 。
- fo2 fa3 ben3 wu2 duo1 ， wei4 wu4 chang2 zi4 ze2 。
- gu1 yun2 hu1 nan2 fei1 ， guo4 wo3 jiang1 shang4 zhai2 。
- xin4 zhi1 dao4 ren2 xin1 ， bu2 duan4 si1 xiang3 bai3 。
- xie4 hou4 feng2 gu4 ren2 ， ti4 lei4 shuo1 jian1 e4 。
- qu1 che1 geng4 he2 zhi1 ， chang4 wang4 wang2 tu3 zhai3 。
- ying4 xu1 ping2 chen2 lei4 ， wen4 ci3 wang4 ji1 ke4 。
- you1 lai2 mo4 yin3 jiu3 ， jiu3 bao2 kong1 zhu4 ge2 。
- he2 shi2 ying2 yi4 qiu1 ， fa2 zhu2 kai1 xin1 mo4 。
- dai4 zi3 tian2 she4 cheng2 ， wu2 dang1 li3 qing1 ce4 。

## 注释

## 译文

## 赏析
