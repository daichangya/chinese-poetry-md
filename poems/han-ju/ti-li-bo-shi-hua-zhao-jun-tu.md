---
id: han-ju-ti-li-bo-shi-hua-zhao-jun-tu
title: 题李伯时画昭君图
titlePinyin: ti2 li3 bo2 shi2 hua4 zhao1 jun1 tu2
titleSlug: ti-li-bo-shi-hua-zhao-jun-tu
author: 韩驹
authorPinyin: han2 ju1
authorSlug: han-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昭君十七进御时，举步弄影飏蛾眉。
- 自怜窈窕出绝域，八年未许承丹墀。
- 在家不省闚门户，岂知万里从胡虏。
- 丰容靓饰亦何心，尚欲君王一回顾。
- 君不见班姬奉养长信宫，又不见昭仪举袂前当熊。
- 盛时宠幸只如此，分甘委弃匈奴中。
- 春风汉殿弹丝手，持鞭却趁奚鞍走。
- 莫道单于无复情，一见纤腰为回首。
- 含悲远嫁来天涯，不知夔州处女髽。
- 寄语双鬟负薪女，炙面慎勿轻离家。

## 拼音
- zhao1 jun1 shi2 qi1 jin4 yu4 shi2 ， ju3 bu4 nong4 ying3 yang2 e2 mei2 。
- zi4 lian2 yao3 tiao3 chu1 jue2 yu4 ， ba1 nian2 wei4 xu3 cheng2 dan1 chi2 。
- zai4 jia1 bu4 sheng3 kui1 men2 hu4 ， qi3 zhi1 wan4 li3 cong2 hu2 lu3 。
- feng1 rong2 liang4 shi4 yi4 he2 xin1 ， shang4 yu4 jun1 wang2 yi4 hui2 gu4 。
- jun1 bu2 jian4 ban1 ji1 feng4 yang3 chang2 xin4 gong1 ， you4 bu2 jian4 zhao1 yi2 ju3 mei4 qian2 dang1 xiong2 。
- sheng4 shi2 chong3 xing4 zhi1 ru2 ci3 ， fen1 gan1 wei3 qi4 xiong1 nu2 zhong1 。
- chun1 feng1 han4 dian4 tan2 si1 shou3 ， chi2 bian1 que4 chen4 xi1 an1 zou3 。
- mo4 dao4 chan2 yu2 wu2 fu4 qing2 ， yi2 jian4 xian1 yao1 wei4 hui2 shou3 。
- han2 bei1 yuan3 jia4 lai2 tian1 ya2 ， bu4 zhi1 kui2 zhou1 chu3 nü3 zhua1 。
- ji4 yu3 shuang1 huan2 fu4 xin1 nü3 ， zhi4 mian4 shen4 wu4 qing1 li2 jia1 。

## 注释

## 译文

## 赏析
