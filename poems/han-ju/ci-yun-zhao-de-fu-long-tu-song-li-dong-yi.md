---
id: han-ju-ci-yun-zhao-de-fu-long-tu-song-li-dong-yi
title: 次韵赵德夫龙图送李諌议
titlePinyin: ci4 yun4 zhao4 de2 fu1 long2 tu2 song4 li3 dong3 yi4
titleSlug: ci-yun-zhao-de-fu-long-tu-song-li-dong-yi
author: 韩驹
authorPinyin: han2 ju1
authorSlug: han-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝闻中兴日，补衮用老儒。
- 乱离岁月驶，如隙过白驹。
- 慷慨请击贼，艰难论迁都。
- 百谋未一试，去国秋云初。
- 归来视青镜，老色上鬓须。
- 新亭对茂弘，建邺怀伯符。
- 古来兴废地，俯仰再呜呼。
- 使君亦伟人，独我惭非夫。
- 邂逅得参语，僧坊饭伊蒲。
- 谁云异乡县，契合连簪裾。
- 我有一叶舟，可钓宣溪鱼。
- 如君医国手，宁当堕江湖。
- 燕雀尚纷拏，志士极欷歔。
- 时哉更搏击，饥鹰思草枯。

## 拼音
- chang2 wen2 zhong1 xing1 ri4 ， bu3 gun3 yong4 lao3 ru2 。
- luan4 li2 sui4 yue4 shi3 ， ru2 xi4 guo4 bai2 ju1 。
- kang1 kai3 qing3 ji1 zei2 ， jian1 nan2 lun4 qian1 du1 。
- bai3 mou2 wei4 yi2 shi4 ， qu4 guo2 qiu1 yun2 chu1 。
- gui1 lai2 shi4 qing1 jing4 ， lao3 se4 shang4 bin4 xu1 。
- xin1 ting2 dui4 mao4 hong2 ， jian4 ye4 huai2 bo2 fu2 。
- gu3 lai2 xing1 fei4 di4 ， fu3 yang3 zai4 wu1 hu1 。
- shi3 jun1 yi4 wei3 ren2 ， du2 wo3 can2 fei1 fu1 。
- xie4 hou4 de2 can1 yu3 ， seng1 fang1 fan4 yi1 pu2 。
- shui2 yun2 yi4 xiang1 xian4 ， qi4 he2 lian2 zan1 ju1 。
- wo3 you3 yi2 ye4 zhou1 ， ke3 diao4 xuan1 xi1 yu2 。
- ru2 jun1 yi1 guo2 shou3 ， ning2 dang1 duo4 jiang1 hu2 。
- yan4 que4 shang4 fen1 na2 ， zhi4 shi4 ji2 xi1 xu1 。
- shi2 zai1 geng4 bo2 ji1 ， ji1 ying1 si1 cao3 ku1 。

## 注释

## 译文

## 赏析
