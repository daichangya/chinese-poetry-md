---
id: han-ju-sun-chao-san-mu-feng-peng-cheng-jun-jun-ci-xia-pei-yi-shi-he-zhi
title: 孙朝散母封彭城郡君赐霞帔以诗贺之
titlePinyin: sun1 chao2 san4 mu3 feng1 peng2 cheng2 jun4 jun1 ci4 xia2 pei4 yi3 shi1 he4 zhi1
titleSlug: sun-chao-san-mu-feng-peng-cheng-jun-jun-ci-xia-pei-yi-shi-he-zhi
author: 韩驹
authorPinyin: han2 ju1
authorSlug: han-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孟母壮日家三迁，欻见季子联朝班。
- 因逢吾君鼓舜弦，不惜一邑荣参骞。
- 里门初接金花牋，争贺羊酒相摩肩。
- 不疑平反奉慈欢，寿逾九十留朱颜。
- 又逢吾君礼高年，太息加赐彭城田。
- 霞冠彩帔丽且闲，复贺羊酒欢如前。
- 四时觞客客满筵，绯衣侍立不笑言。
- 饮及二斗已醉眠，起作儿啼众欣然。
- 人间乐事到底偏，夫人此乐人人传。
- 忠臣孝子希两全，近代只数先生贤。
- 从予乞诗费雕镌，借君诗囊为君编，那知又有南陔篇。

## 拼音
- meng4 mu3 zhuang4 ri4 jia1 san1 qian1 ， chua1 jian4 ji4 zi3 lian2 chao2 ban1 。
- yin1 feng2 wu2 jun1 gu3 shun4 xian2 ， bu4 xi1 yi2 yi4 rong2 can1 qian1 。
- li3 men2 chu1 jie1 jin1 hua1 jian1 ， zheng1 he4 yang2 jiu3 xiang1 mo2 jian1 。
- bu4 yi2 ping2 fan3 feng4 ci2 huan1 ， shou4 yu2 jiu3 shi2 liu2 zhu1 yan2 。
- you4 feng2 wu2 jun1 li3 gao1 nian2 ， tai4 xi1 jia1 ci4 peng2 cheng2 tian2 。
- xia2 guan1 cai3 pei4 li4 qie3 xian2 ， fu4 he4 yang2 jiu3 huan1 ru2 qian2 。
- si4 shi2 shang1 ke4 ke4 man3 yan2 ， fei1 yi1 shi4 li4 bu2 xiao4 yan2 。
- yin3 ji2 er4 dou3 yi3 zui4 mian2 ， qi3 zuo4 er2 ti2 zhong4 xin1 ran2 。
- ren2 jian1 le4 shi4 dao4 di3 pian1 ， fu1 ren2 ci3 le4 ren2 ren2 chuan2 。
- zhong1 chen2 xiao4 zi3 xi1 liang3 quan2 ， jin4 dai4 zhi1 shu4 xian1 sheng1 xian2 。
- cong2 yu3 qi3 shi1 fei4 diao1 juan1 ， jie4 jun1 shi1 nang2 wei4 jun1 bian1 ， na4 zhi1 you4 you3 nan2 gai1 pian1 。

## 注释

## 译文

## 赏析
