---
id: han-ju-song-zhao-cheng-zhi-mi-jian-chu-shou-nan-yang
title: 送赵承之秘监出守南阳
titlePinyin: song4 zhao4 cheng2 zhi1 mi4 jian1 chu1 shou3 nan2 yang2
titleSlug: song-zhao-cheng-zhi-mi-jian-chu-shou-nan-yang
author: 韩驹
authorPinyin: han2 ju1
authorSlug: han-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 繁台十月寒飕飗，置酒共祖南阳侯。
- 九士一客相献酬，皆言南阳山水幽。
- 菊泉酿酒不论石，土酥醍醐出肥牛。
- 使君楼前橘柚古，丞相堂下蒲莲稠。
- 夜燃蜡炬宾醉舞，春风欹眠百花洲。
- 各持一觞劝公饮，此行乐矣公何求。
- 我独倚杖商声讴，此公人间第一流。
- 方今群贤从法驾，金狨塞路嘶骅骝。
- 独令此公守一州，临分慷慨泪莫收。
- 南阳南阳乐复乐，归来归来无久留。

## 拼音
- fan2 tai2 shi2 yue4 han2 sou1 liu2 ， zhi4 jiu3 gong4 zu3 nan2 yang2 hou2 。
- jiu3 shi4 yi2 ke4 xiang1 xian4 chou2 ， jie1 yan2 nan2 yang2 shan1 shui3 you1 。
- ju2 quan2 niang4 jiu3 bu2 lun4 shi2 ， tu3 su1 ti2 hu2 chu1 fei2 niu2 。
- shi3 jun1 lou2 qian2 ju2 you4 gu3 ， cheng2 xiang4 tang2 xia4 pu2 lian2 chou2 。
- ye4 ran2 la4 ju4 bin1 zui4 wu3 ， chun1 feng1 qi1 mian2 bai3 hua1 zhou1 。
- ge4 chi2 yi4 shang1 quan4 gong1 yin3 ， ci3 xing2 le4 yi3 gong1 he2 qiu2 。
- wo3 du2 yi3 zhang4 shang1 sheng1 ou1 ， ci3 gong1 ren2 jian1 di4 yi1 liu2 。
- fang1 jin1 qun2 xian2 cong2 fa3 jia4 ， jin1 rong2 sai1 lu4 si1 hua2 liu2 。
- du2 ling4 ci3 gong1 shou3 yi4 zhou1 ， lin2 fen1 kang1 kai3 lei4 mo4 shou1 。
- nan2 yang2 nan2 yang2 le4 fu4 le4 ， gui1 lai2 gui1 lai2 wu2 jiu3 liu2 。

## 注释

## 译文

## 赏析
