---
id: liu-yan-yi-zhen-lu-ming-fu-xi-zhong-guan-xin-qu
title: 仪真吕明父席中观新曲
titlePinyin: yi2 zhen1 lü3 ming2 fu4 xi2 zhong1 guan1 xin1 qu3
titleSlug: yi-zhen-lu-ming-fu-xi-zhong-guan-xin-qu
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有客扬楚舲，归欤汩吾事。
- 波神悭东涨，吞遏限修䗖。
- 转头雕岁阴，蓬行变匏系。
- 一逢金銮人，穆我若清吹。
- 挽置十尺床，渊襟扫苛细。
- 壶封拆初黄，露液攒沸蚁。
- 老实侑脧紫，枯螯嚼霜渍。
- 坐有豪爽宾，哗哗睨云骥。
- 屯云刮痴白，有如拥天篲。
- 疏櫺炯萧森，北固决遥眦。
- 半酣大轴出，鲸窟咀甘饴。
- 当中倾玄圃，琚瑀纷百缀。
- 物愁殚眇情，神妬夺孤閟。
- 快魂疏泠泠，大叱回熟寐。
- 况复仪真曲，不减铜堤思。
- 凄清激吴音，皓齿曾未愧。
- 辛咸皆可口，卷舌得真意。
- 初如严冬逼，肃物有余惴。
- 末似阳春回，怳入众骨醉。
- 将坛凛先登，乐府仍一洗。
- 吕侯斯人望，胸中吊古气。
- 二十佩青纶，三十清间侍。
- 高缠见腾踏，茂渥擅褒贲。
- 顷来笑画脂，无补当身寄。
- 卜筑傲园绮，秋蜩一官蜕。
- 大笔横利槊，兴来即摩垒。
- 非如骚些徒，冗语酿愁悱。
- 珍重白玉船，虹吞楚狂子。

## 拼音
- you3 ke4 yang2 chu3 ling2 ， gui1 yu2 gu3 wu2 shi4 。
- bo1 shen2 qian1 dong1 zhang3 ， tun1 e4 xian4 xiu1 di4 。
- zhuan3 tou2 diao1 sui4 yin1 ， peng2 xing2 bian4 pao2 xi4 。
- yi4 feng2 jin1 luan2 ren2 ， mu4 wo3 ruo4 qing1 chui1 。
- wan3 zhi4 shi2 chi3 chuang2 ， yuan1 jin1 sao3 ke1 xi4 。
- hu2 feng1 chai1 chu1 huang2 ， lu4 ye4 zan3 fei4 yi3 。
- lao3 shi2 you4 zui1 zi3 ， ku1 ao2 jiao2 shuang1 zi4 。
- zuo4 you3 hao2 shuang3 bin1 ， hua1 hua1 ni4 yun2 ji4 。
- tun2 yun2 gua1 chi1 bai2 ， you3 ru2 yong1 tian1 hui4 。
- shu1 ling2 jiong3 xiao1 sen1 ， bei3 gu4 jue2 yao2 zi4 。
- ban4 han1 da4 zhou2 chu1 ， jing1 ku1 zui3 gan1 yi2 。
- dang1 zhong1 qing1 xuan2 pu3 ， ju1 yu3 fen1 bai3 zhui4 。
- wu4 chou2 dan1 miao3 qing2 ， shen2 du4 duo2 gu1 bi4 。
- kuai4 hun2 shu1 ling2 ling2 ， da4 chi4 hui2 shu2 mei4 。
- kuang4 fu4 yi2 zhen1 qu3 ， bu4 jian3 tong2 di1 si1 。
- qi1 qing1 ji1 wu2 yin1 ， hao4 chi3 ceng2 wei4 kui4 。
- xin1 xian2 jie1 ke3 kou3 ， juan4 she2 de2 zhen1 yi4 。
- chu1 ru2 yan2 dong1 bi1 ， su4 wu4 you3 yu2 zhui4 。
- mo4 si4 yang2 chun1 hui2 ， huang3 ru4 zhong4 gu3 zui4 。
- jiang1 tan2 lin3 xian1 deng1 ， yue4 fu3 reng2 yi4 xi3 。
- lü3 hou2 si1 ren2 wang4 ， xiong1 zhong1 diao4 gu3 qi4 。
- er4 shi2 pei4 qing1 lun2 ， san1 shi2 qing1 jian1 shi4 。
- gao1 chan2 jian4 teng2 ta4 ， mao4 wo4 shan4 bao1 ben1 。
- qing3 lai2 xiao4 hua4 zhi1 ， wu2 bu3 dang1 shen1 ji4 。
- bu3 zhu4 ao4 yuan2 qi3 ， qiu1 tiao2 yi4 guan1 tui4 。
- da4 bi3 heng2 li4 shuo4 ， xing1 lai2 ji2 mo2 lei3 。
- fei1 ru2 sao1 xie1 tu2 ， rong3 yu3 niang4 chou2 fei3 。
- zhen1 zhong4 bai2 yu4 chuan2 ， hong2 tun1 chu3 kuang2 zi3 。

## 注释

## 译文

## 赏析
