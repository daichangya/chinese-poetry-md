---
id: liu-yan-yi-zuo
title: 忆昨
titlePinyin: yi4 zuo2
titleSlug: yi-zuo
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨年甫壮，弄翰白玉京。
- 自许稍不凡，笑谈揖公卿。
- 蟾蠩贮书滴，彩笔当桉横。
- 束琴推只弹，后出笑商声。
- 搴芝得孤秀，濯茧抽繁萦。
- 时时骑箕尾，儓儗诸儒生。
- 断经谨谁何，森罗护千兵。
- 白袷照青春，绿鬓彯华缨。
- 步兵卒独驾，祢衡有虚名。
- 写怀紫菌阁，指日迈西清。
- 短翮无逸飞，顾与俚俗并。
- 七年甫一第，脱籍才白丁。
- 簿书聊牵强，短褐戒徂征。
- 十月扬澜浦，千里海陵城。
- 风涛寸心逼，节物两毛惊。
- 茂陵饶渴肺，临淄少宦情。
- 掣肘亦奚补，随翔终少成。
- 有如蛄䗐虫，蠹米取腹盈。
- 丹经徒虚语，欲仙骨不轻。
- 颓年负壮图，白日阻丹诚。
- 邓禹解笑人，斯言良未平。

## 拼音
- yi4 zuo2 nian2 fu3 zhuang4 ， nong4 han4 bai2 yu4 jing1 。
- zi4 xu3 shao1 bu4 fan2 ， xiao4 tan2 yi1 gong1 qing1 。
- chan2 zhu1 zhu4 shu1 di1 ， cai3 bi3 dang1 an1 heng2 。
- shu4 qin2 tui1 zhi1 tan2 ， hou4 chu1 xiao4 shang1 sheng1 。
- qian1 zhi1 de2 gu1 xiu4 ， zhuo2 jian3 chou1 fan2 ying2 。
- shi2 shi2 qi2 ji1 wei3 ， tai2 ni3 zhu1 ru2 sheng1 。
- duan4 jing1 jin3 shui2 he2 ， sen1 luo2 hu4 qian1 bing1 。
- bai2 jia2 zhao4 qing1 chun1 ， lü4 bin4 piao1 hua2 ying1 。
- bu4 bing1 zu2 du2 jia4 ， mi2 heng2 you3 xu1 ming2 。
- xie3 huai2 zi3 jun1 ge2 ， zhi3 ri4 mai4 xi1 qing1 。
- duan3 he2 wu2 yi4 fei1 ， gu4 yu3 li3 su2 bing4 。
- qi1 nian2 fu3 yi2 di4 ， tuo1 ji2 cai2 bai2 ding1 。
- bo2 shu1 liao2 qian1 qiang3 ， duan3 he4 jie4 cu2 zheng1 。
- shi2 yue4 yang2 lan2 pu3 ， qian1 li3 hai3 ling2 cheng2 。
- feng1 tao1 cun4 xin1 bi1 ， jie2 wu4 liang3 mao2 jing1 。
- mao4 ling2 rao2 ke3 fei4 ， lin2 zi1 shao3 huan4 qing2 。
- che4 zhou3 yi4 xi1 bu3 ， sui2 xiang2 zhong1 shao3 cheng2 。
- you3 ru2 gu1 䗐 chong2 ， du4 mi3 qu3 fu4 ying2 。
- dan1 jing1 tu2 xu1 yu3 ， yu4 xian1 gu3 bu4 qing1 。
- tui2 nian2 fu4 zhuang4 tu2 ， bai2 ri4 zu3 dan1 cheng2 。
- deng4 yu3 jie3 xiao4 ren2 ， si1 yan2 liang2 wei4 ping2 。

## 注释

## 译文

## 赏析
