---
id: liu-yan-li-zai-xin-cheng-jia-shan
title: 李宰新成假山
titlePinyin: li3 zai3 xin1 cheng2 jia3 shan1
titleSlug: li-zai-xin-cheng-jia-shan
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夫子绝俗姿，趣尚豁云海。
- 花移洛下品，池割天潢派。
- 中间叠嵯峨，石手纷磊磊。
- 功侔一篑始，正尔临爽垲。
- 罗浮穷南势，迎目出巧怪。
- 洗昏新罅发，秘匿若有待。
- 骞腾天吴揖，耸削虬尾摆。
- 当头七八峰，缥缈散青霭。
- 直下三四溪，何年取东汇。
- 洞指白鹿迷，路认桃源改。
- 时时攻冥烦，潇洒递天籁。
- 得非缘夜半，提挈有真宰。
- 俗物卑培𪣻，高标想衡岱。
- 我家香罏傍，登蹑素心在。
- 一从羁官缀，未省识𡾋嵬。
- 俯窥搀云骨，逸兴几十倍。
- 无为议真假，自可蠲尘浼。
- 何日升君堂，把酒取一快。

## 拼音
- fu1 zi3 jue2 su2 zi1 ， qu4 shang4 huo1 yun2 hai3 。
- hua1 yi2 luo4 xia4 pin3 ， chi2 ge1 tian1 huang2 pai4 。
- zhong1 jian1 die2 cuo2 e2 ， shi2 shou3 fen1 lei3 lei3 。
- gong1 mou2 yi2 kui4 shi3 ， zheng4 er3 lin2 shuang3 kai3 。
- luo2 fu2 qiong2 nan2 shi4 ， ying2 mu4 chu1 qiao3 guai4 。
- xi3 hun1 xin1 xia4 fa1 ， mi4 ni4 ruo4 you3 dai4 。
- qian1 teng2 tian1 wu2 yi1 ， song3 xiao1 qiu2 wei3 bai3 。
- dang1 tou2 qi1 ba1 feng1 ， piao1 miao3 san4 qing1 ai3 。
- zhi2 xia4 san1 si4 xi1 ， he2 nian2 qu3 dong1 hui4 。
- dong4 zhi3 bai2 lu4 mi2 ， lu4 ren4 tao2 yuan2 gai3 。
- shi2 shi2 gong1 ming2 fan2 ， xiao1 sa3 di4 tian1 lai4 。
- de2 fei1 yuan2 ye4 ban4 ， ti2 qie4 you3 zhen1 zai3 。
- su2 wu4 bei1 pei2 lou2 ， gao1 biao1 xiang3 heng2 dai4 。
- wo3 jia1 xiang1 lu2 bang4 ， deng1 nie4 su4 xin1 zai4 。
- yi4 cong2 ji1 guan1 zhui4 ， wei4 sheng3 shi2 𡾋 wei2 。
- fu3 kui1 chan1 yun2 gu3 ， yi4 xing1 ji3 shi2 bei4 。
- wu2 wei2 yi4 zhen1 jia3 ， zi4 ke3 juan1 chen2 mei3 。
- he2 ri4 sheng1 jun1 tang2 ， ba3 jiu3 qu3 yi2 kuai4 。

## 注释

## 译文

## 赏析
