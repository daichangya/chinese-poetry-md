---
id: liu-yan-che-pan-ling
title: 车盘岭
titlePinyin: che1 pan2 ling3
titleSlug: che-pan-ling
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年踏雪车盘去，今年执热车盘来。
- 去年险涩自其分，车盘于我何有哉。
- 道傍飞砾如积糁，幽蔓缘崖不盈揽。
- 悬知到此客胫酸，愁绝云舒与烟惨。
- 半山栖匦擎华藏，旋觉阴机万钧壮。
- 钟梵时闻一两声，妙界还疑落天上。
- 短褐头陀揖我言，此途诘曲知何年。
- 名情利态过万计，未闻厌者仍纷然。
- 造物驱人不留瞬，车盘有尽人无尽。
- 劝君莫歌行路难，令人未老华双鬓。

## 拼音
- qu4 nian2 ta4 xue3 che1 pan2 qu4 ， jin1 nian2 zhi2 re4 che1 pan2 lai2 。
- qu4 nian2 xian3 se4 zi4 qi2 fen1 ， che1 pan2 yu2 wo3 he2 you3 zai1 。
- dao4 bang4 fei1 li4 ru2 ji1 shen1 ， you1 man4 yuan2 ya2 bu4 ying2 lan3 。
- xuan2 zhi1 dao4 ci3 ke4 jing4 suan1 ， chou2 jue2 yun2 shu1 yu3 yan1 can3 。
- ban4 shan1 qi1 gui3 qing2 hua2 cang2 ， xuan2 jue2 yin1 ji1 wan4 jun1 zhuang4 。
- zhong1 fan4 shi2 wen2 yi1 liang3 sheng1 ， miao4 jie4 hai2 yi2 luo4 tian1 shang4 。
- duan3 he4 tou2 tuo2 yi1 wo3 yan2 ， ci3 tu2 jie2 qu3 zhi1 he2 nian2 。
- ming2 qing2 li4 tai4 guo4 wan4 ji4 ， wei4 wen2 yan4 zhe3 reng2 fen1 ran2 。
- zao4 wu4 qu1 ren2 bu4 liu2 shun4 ， che1 pan2 you3 jin4 ren2 wu2 jin4 。
- quan4 jun1 mo4 ge1 xing2 lu4 nan2 ， ling4 ren2 wei4 lao3 hua2 shuang1 bin4 。

## 注释

## 译文

## 赏析
