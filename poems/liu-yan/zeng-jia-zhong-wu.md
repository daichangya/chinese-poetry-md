---
id: liu-yan-zeng-jia-zhong-wu
title: 赠贾仲武
titlePinyin: zeng4 jia3 zhong4 wu3
titleSlug: zeng-jia-zhong-wu
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贾侯器宇何轩昂，下视龊龊真秕糠。
- 眉分八字髭根黄，自许忠胆铁石刚。
- 雕弓一挽一石强，锦臂错出虬青苍。
- 匣剑排射星斗光，壮心飞过祁连傍。
- 架鹰朝按血染裳，铁骢骑出辔闹装。
- 健儿前呵檛列行，捷矢齐指云中鸧。
- 岂惟武力称擅场，亦有文价腾焜煌。
- 新诗字字古锦囊，清论洒落飞天潢。
- 险韵千百敢独当，管锋落纸铿琳琅。
- 古文探讨屋壁藏，史传山岳遗毫芒。
- 酒酣往往歌慨慷，连卷大白鲸吞航。
- 自云畴昔富文章，家在冀北边一方。
- 天书屡膺贡州乡，云衢卜日横骞翔。
- 中间落泊志不偿，武科拉取如截肪。
- 况有豪气十丈长，蟠蛰仅类绊骕骦。
- 苦恨天骄久颉颃，抚臂便觉大袂攘。
- 坐縻岁月耗囷仓，口厌醇酿饱肉粱。
- 吾非斯人可相望，要且报国真不忘。
- 我来自东甫春阳，邂逅绀宇同一觞。
- 幅巾轻蓰追徜徉，促膝调笑初无妨。
- 自知投分出泛常，豁如馁腹得糗粻。
- 短长不复置形相，落去䁹睨决壅防。
- 嵇生转觉嗜锻忙，高阳还因酒发狂。
- 漫叟戏规祇搅肠，㗦嘈不减笛弄羌。
- 截竹岳顶掀沧浪，拨云春茗夸头汤。
- 爽齿旋复行蔗浆，黄金大颗披橘穰。
- 插首往往罗幽芳，顷兹行乐殊未央。
- 更辱邀我临山冈，大壶载酒冽鼻香。
- 果饤梨栗庖麏麞，韩刘黄胡狄与张。
- 一一潇洒杂珮珩，高谈终日佛老庄。
- 妙理密契矢插房，绝倒顿足争跄踉。
- 罢去追惜成悢悢，谁谓夫君气特扬。
- 投以大句尤加详，启函惬兴剧爬疡。
- 忽疑写睇临望羊，高跻欲斧李杜吭。
- 麟凤自是品物祥，邀予属和驰缣缃。
- 直取夷险分驽良，九牛犒师始落铓。
- 正喜先获大脔尝，洪河下涌淼沛滂。
- 囚屯众鬼纳大荒，脱走束缚投桁杨，泞郎瞰临获与臧。
- 满注羿矢连九旸，沉魂夜泣青女霜。
- 此来继辱厚意将，殆欲引辙观怒螗。
- 狗尾续貂弥足伤，雕胡未易加糠䵃。
- 抟空方见一鹗飏，短翮便可枪榆枋。
- 咄嗟岂得不知量，区区琐碎久嗜菖。
- 食鱼谁敢期大鲂，尚欲勉强牵牛箱。
- 无盐弄姿映康庄，难工祗益羞姬姜。
- 聊将瓦砾酬琮璜，终愧后乘非腾骧。

## 拼音
- jia3 hou2 qi4 yu3 he2 xuan1 ang2 ， xia4 shi4 chuo4 chuo4 zhen1 bi3 kang1 。
- mei2 fen1 ba1 zi4 zi1 gen1 huang2 ， zi4 xu3 zhong1 dan3 tie3 shi2 gang1 。
- diao1 gong1 yi4 wan3 yi4 shi2 qiang2 ， jin3 bi4 cuo4 chu1 qiu2 qing1 cang1 。
- xia2 jian4 pai2 she4 xing1 dou4 guang1 ， zhuang4 xin1 fei1 guo4 qi2 lian2 bang4 。
- jia4 ying1 chao2 an4 xue4 ran3 shang0 ， tie3 cong1 qi2 chu1 pei4 nao4 zhuang1 。
- jian4 er2 qian2 he1 zhua1 lie4 xing2 ， jie2 shi3 qi2 zhi3 yun2 zhong1 cang1 。
- qi3 wei2 wu3 li4 cheng1 shan4 chang3 ， yi4 you3 wen2 jia4 teng2 kun1 huang2 。
- xin1 shi1 zi4 zi4 gu3 jin3 nang2 ， qing1 lun4 sa3 luo4 fei1 tian1 huang2 。
- xian3 yun4 qian1 bai3 gan3 du2 dang1 ， guan3 feng1 luo4 zhi3 keng1 lin2 lang2 。
- gu3 wen2 tan4 tao3 wu1 bi4 cang2 ， shi3 chuan2 shan1 yue4 yi2 hao2 mang2 。
- jiu3 han1 wang3 wang3 ge1 kai3 kang1 ， lian2 juan4 da4 bai2 jing1 tun1 hang2 。
- zi4 yun2 chou2 xi1 fu4 wen2 zhang1 ， jia1 zai4 ji4 bei3 bian1 yi4 fang1 。
- tian1 shu1 lü3 ying1 gong4 zhou1 xiang1 ， yun2 qu2 bu3 ri4 heng2 qian1 xiang2 。
- zhong1 jian1 luo4 bo2 zhi4 bu4 chang2 ， wu3 ke1 la1 qu3 ru2 jie2 fang2 。
- kuang4 you3 hao2 qi4 shi2 zhang4 chang2 ， pan2 zhe2 jin3 lei4 ban4 su4 shuang1 。
- ku3 hen4 tian1 jiao1 jiu3 jie2 hang2 ， fu3 bi4 bian4 jue2 da4 mei4 rang3 。
- zuo4 mi2 sui4 yue4 hao4 qun1 cang1 ， kou3 yan4 chun2 niang4 bao3 rou4 liang2 。
- wu2 fei1 si1 ren2 ke3 xiang1 wang4 ， yao4 qie3 bao4 guo2 zhen1 bu2 wang4 。
- wo3 lai2 zi4 dong1 fu3 chun1 yang2 ， xie4 hou4 gan4 yu3 tong2 yi4 shang1 。
- fu2 jin1 qing1 xi3 zhui1 chang2 yang2 ， cu4 xi1 tiao2 xiao4 chu1 wu2 fang2 。
- zi4 zhi1 tou2 fen1 chu1 fan4 chang2 ， huo1 ru2 nei3 fu4 de2 qiu3 zhang1 。
- duan3 chang2 bu2 fu4 zhi4 xing2 xiang1 ， luo4 qu4 䁹 ni4 jue2 yong1 fang2 。
- ji1 sheng1 zhuan3 jue2 shi4 duan4 mang2 ， gao1 yang2 hai2 yin1 jiu3 fa1 kuang2 。
- man4 sou3 xi4 gui1 qi2 jiao3 chang2 ， 㗦 cao2 bu4 jian3 di2 nong4 qiang1 。
- jie2 zhu2 yue4 ding3 xian1 cang1 lang4 ， bo1 yun2 chun1 ming2 kua1 tou2 tang1 。
- shuang3 chi3 xuan2 fu4 xing2 zhe4 jiang1 ， huang2 jin1 da4 ke1 pi1 ju2 rang2 。
- cha1 shou3 wang3 wang3 luo2 you1 fang1 ， qing3 zi1 xing2 le4 shu1 wei4 yang1 。
- geng4 ru3 yao1 wo3 lin2 shan1 gang1 ， da4 hu2 zai3 jiu3 lie4 bi2 xiang1 。
- guo3 ding4 li2 li4 pao2 jun1 zhang1 ， han2 liu2 huang2 hu2 di2 yu3 zhang1 。
- yi1 yi1 xiao1 sa3 za2 pei4 heng2 ， gao1 tan2 zhong1 ri4 fo2 lao3 zhuang1 。
- miao4 li3 mi4 qi4 shi3 cha1 fang2 ， jue2 dao3 dun4 zu2 zheng1 qiang4 liang4 。
- ba4 qu4 zhui1 xi1 cheng2 liang4 liang4 ， shui2 wei4 fu1 jun1 qi4 te4 yang2 。
- tou2 yi3 da4 ju4 you2 jia1 xiang2 ， qi3 han2 qie4 xing1 ju4 pa2 yang2 。
- hu1 yi2 xie3 di4 lin2 wang4 yang2 ， gao1 ji1 yu4 fu3 li3 du4 keng1 。
- lin2 feng4 zi4 shi4 pin3 wu4 xiang2 ， yao1 yu3 shu3 he2 chi2 jian1 xiang1 。
- zhi2 qu3 yi2 xian3 fen1 nu2 liang2 ， jiu3 niu2 kao4 shi1 shi3 luo4 mang2 。
- zheng4 xi3 xian1 huo4 da4 luan2 chang2 ， hong2 he2 xia4 yong3 miao3 pei4 pang1 。
- qiu2 tun2 zhong4 gui3 na4 da4 huang1 ， tuo1 zou3 shu4 fu4 tou2 heng2 yang2 ， ning4 lang2 kan4 lin2 huo4 yu3 zang1 。
- man3 zhu4 yi4 shi3 lian2 jiu3 yang2 ， chen2 hun2 ye4 qi4 qing1 nü3 shuang1 。
- ci3 lai2 ji4 ru3 hou4 yi4 jiang1 ， dai4 yu4 yin3 zhe2 guan1 nu4 tang2 。
- gou3 wei3 xu4 diao1 mi2 zu2 shang1 ， diao1 hu2 wei4 yi4 jia1 kang1 䵃 。
- tuan2 kong1 fang1 jian4 yi2 e4 yang2 ， duan3 he2 bian4 ke3 qiang1 yu2 fang1 。
- duo1 jie1 qi3 de2 bu4 zhi1 liang2 ， qu1 qu1 suo3 sui4 jiu3 shi4 chang1 。
- shi2 yu2 shui2 gan3 qi1 da4 fang2 ， shang4 yu4 mian3 qiang3 qian1 niu2 xiang1 。
- wu2 yan2 nong4 zi1 ying4 kang1 zhuang1 ， nan2 gong1 zhi1 yi4 xiu1 ji1 jiang1 。
- liao2 jiang1 wa3 li4 chou2 cong2 huang2 ， zhong1 kui4 hou4 cheng2 fei1 teng2 xiang1 。

## 注释

## 译文

## 赏析
