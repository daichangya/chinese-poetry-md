---
id: liu-yan-gan-yu-er-shi-shou-qi-liu
title: 感寓二十首  其六
titlePinyin: gan3 yu4 er4 shi2 shou3     qi2 liu4
titleSlug: gan-yu-er-shi-shou-qi-liu
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓬莱三神山，夜梦游其藩。
- 岧峣黄金阙，白玉罗九阍。
- 正见王子乔，卧把肘书繙。
- 顾谓方瞳人，持我谒羡门。
- 挥觞清露滋，行庖屑玙璠。
- 一酌祛滞念，再酌洗冥昏。
- 三酌陵紫烟，列宿已可扪。
- 下观人间世，参差舞丘樊。
- 有客抚云璈，长离眇飞翻。
- 送我若有情，徂镳俨长鲲。
- 怅望不得留，东窗已朝暾。

## 拼音
- peng2 lai2 san1 shen2 shan1 ， ye4 meng4 you2 qi2 fan1 。
- tiao2 yao2 huang2 jin1 que1 ， bai2 yu4 luo2 jiu3 hun1 。
- zheng4 jian4 wang2 zi3 qiao2 ， wo4 ba3 zhou3 shu1 fan1 。
- gu4 wei4 fang1 tong2 ren2 ， chi2 wo3 ye4 xian4 men2 。
- hui1 shang1 qing1 lu4 zi1 ， xing2 pao2 xie4 yu2 fan2 。
- yi4 zhuo2 qu1 zhi4 nian4 ， zai4 zhuo2 xi3 ming2 hun1 。
- san1 zhuo2 ling2 zi3 yan1 ， lie4 su4 yi3 ke3 men2 。
- xia4 guan1 ren2 jian1 shi4 ， cen1 ci1 wu3 qiu1 fan2 。
- you3 ke4 fu3 yun2 ao2 ， chang2 li2 miao3 fei1 fan1 。
- song4 wo3 ruo4 you3 qing2 ， cu2 biao1 yan3 chang2 kun1 。
- chang4 wang4 bu4 de2 liu2 ， dong1 chuang1 yi3 chao2 tun1 。

## 注释

## 译文

## 赏析
