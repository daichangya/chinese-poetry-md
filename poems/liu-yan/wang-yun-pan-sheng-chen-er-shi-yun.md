---
id: liu-yan-wang-yun-pan-sheng-chen-er-shi-yun
title: 王运判生辰二十韵
titlePinyin: wang2 yun4 pan4 sheng1 chen2 er4 shi2 yun4
titleSlug: wang-yun-pan-sheng-chen-er-shi-yun
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高蹑明昌会，全收杰俊声。
- 庆缘庚入梦，粹是昴腾精。
- 梁日麒麟下，周年𬸚𬸦鸣。
- 门庭诸谢美，襟韵七闽深。
- 姓字黄金榜，才华白玉京。
- 五车经目尽，一赋未晡成。
- 在昔闻开泰，于时契陟明。
- 经纶真主识，风采满朝倾。
- 迅击方秋隼，横骑上汉鲸。
- 激昂孤立气，魁垒并游英。
- 决指西清迈，俄优左省行。
- 尧天窥日月，汉陛右公卿。
- 豸脱台冠旧，轺驰使传轻。
- 疮痍瘳物瘵，荆枳𣃁奸萌。
- 范辔归余事，莱衣萃极荣。
- 陋儒何幸会，庆诞适亲更。
- 芹块惭无补，牋毫浪有情。
- 凉飔来翠帟，嘉气动雕楹。
- 潋滟千分酒，翂𦑉万里程。
- 祈公此心切，立欲寿如彭。

## 拼音
- gao1 nie4 ming2 chang1 hui4 ， quan2 shou1 jie2 jun4 sheng1 。
- qing4 yuan2 geng1 ru4 meng4 ， cui4 shi4 mao3 teng2 jing1 。
- liang2 ri4 qi2 lin2 xia4 ， zhou1 nian2 yue4 zhuo2 ming2 。
- men2 ting2 zhu1 xie4 mei3 ， jin1 yun4 qi1 min3 shen1 。
- xing4 zi4 huang2 jin1 bang3 ， cai2 hua2 bai2 yu4 jing1 。
- wu3 che1 jing1 mu4 jin4 ， yi2 fu4 wei4 bu1 cheng2 。
- zai4 xi1 wen2 kai1 tai4 ， yu2 shi2 qi4 zhi4 ming2 。
- jing1 lun2 zhen1 zhu3 shi2 ， feng1 cai3 man3 chao2 qing1 。
- xun4 ji1 fang1 qiu1 sun3 ， heng2 qi2 shang4 han4 jing1 。
- ji1 ang2 gu1 li4 qi4 ， kui2 lei3 bing4 you2 ying1 。
- jue2 zhi3 xi1 qing1 mai4 ， e2 you1 zuo3 sheng3 xing2 。
- yao2 tian1 kui1 ri4 yue4 ， han4 bi4 you4 gong1 qing1 。
- zhi4 tuo1 tai2 guan1 jiu4 ， yao2 chi2 shi3 chuan2 qing1 。
- chuang1 yi2 chou1 wu4 zhai4 ， jing1 zhi3 𣃁 jian1 meng2 。
- fan4 pei4 gui1 yu2 shi4 ， lai2 yi1 cui4 ji2 rong2 。
- lou4 ru2 he2 xing4 hui4 ， qing4 dan4 shi4 qin1 geng4 。
- qin2 kuai4 can2 wu2 bu3 ， jian1 hao2 lang4 you3 qing2 。
- liang2 si1 lai2 cui4 yi4 ， jia1 qi4 dong4 diao1 ying2 。
- lian4 yan4 qian1 fen1 jiu3 ， fen1 𦑉 wan4 li3 cheng2 。
- qi2 gong1 ci3 xin1 qie4 ， li4 yu4 shou4 ru2 peng2 。

## 注释

## 译文

## 赏析
