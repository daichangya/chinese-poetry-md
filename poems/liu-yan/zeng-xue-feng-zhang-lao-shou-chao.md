---
id: liu-yan-zeng-xue-feng-zhang-lao-shou-chao
title: 赠雪峰长老守超
titlePinyin: zeng4 xue3 feng1 zhang3 lao3 shou3 chao1
titleSlug: zeng-xue-feng-zhang-lao-shou-chao
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仰窥玉奁天面窄，顽碧颠青自天掷。
- 祖禅不管地祇悭，十五百徒此其宅。
- 流水声中换今昔，粉抹頳糊老椽壁。
- 枯木庵回旧日春，难提塔示重来坼。
- 超公最后法席张，全机扑落辊毬场。
- 曾令天花倏飘坠，况有庭橘符青黄。
- 乌藤横膝傲佛祖，熟识眉宇瞬且扬。
- 天吴吹澜洗霾垢，方诸挹月来清凉。
- 东瓯万刹尽金布，咋舌谁堪论妙悟。
- 赚杀参儿走衲云，高枕无乃林泉负。
- 庐峰南远真西材，叩寂丈室惭宗雷。
- 秀巅庞眉逼人爽，反疑不自尘中来。
- 由来山兴复不薄，畏途何计挥尘缚。
- 诘朝匹马汗羞颜，又作杨花无止泊。

## 拼音
- yang3 kui1 yu4 lian2 tian1 mian4 zhai3 ， wan2 bi4 dian1 qing1 zi4 tian1 zhi4 。
- zu3 chan2 bu4 guan3 di4 qi2 qian1 ， shi2 wu3 bai3 tu2 ci3 qi2 zhai2 。
- liu2 shui3 sheng1 zhong1 huan4 jin1 xi1 ， fen3 mo3 cheng1 hu2 lao3 chuan2 bi4 。
- ku1 mu4 an1 hui2 jiu4 ri4 chun1 ， nan2 ti2 ta3 shi4 chong2 lai2 che4 。
- chao1 gong1 zui4 hou4 fa3 xi2 zhang1 ， quan2 ji1 pu1 luo4 gun3 qiu2 chang3 。
- ceng2 ling4 tian1 hua1 shu1 piao1 zhui4 ， kuang4 you3 ting2 ju2 fu2 qing1 huang2 。
- wu1 teng2 heng2 xi1 ao4 fo2 zu3 ， shu2 shi2 mei2 yu3 shun4 qie3 yang2 。
- tian1 wu2 chui1 lan2 xi3 mai2 gou4 ， fang1 zhu1 yi4 yue4 lai2 qing1 liang2 。
- dong1 ou1 wan4 cha4 jin4 jin1 bu4 ， ze2 she2 shui2 kan1 lun4 miao4 wu4 。
- zhuan4 sha1 can1 er2 zou3 na4 yun2 ， gao1 zhen3 wu2 nai3 lin2 quan2 fu4 。
- lu2 feng1 nan2 yuan3 zhen1 xi1 cai2 ， kou4 ji4 zhang4 shi4 can2 zong1 lei2 。
- xiu4 dian1 pang2 mei2 bi1 ren2 shuang3 ， fan3 yi2 bu2 zi4 chen2 zhong1 lai2 。
- you2 lai2 shan1 xing1 fu4 bu4 bao2 ， wei4 tu2 he2 ji4 hui1 chen2 fu4 。
- jie2 chao2 pi3 ma3 han4 xiu1 yan2 ， you4 zuo4 yang2 hua1 wu2 zhi3 bo2 。

## 注释

## 译文

## 赏析
