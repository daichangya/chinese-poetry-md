---
id: liu-yan-ci-yun-he-jia-zhong-wu-tong-zhu-gong-you-lang-shan
title: 次韵和贾仲武同诸公游狼山
titlePinyin: ci4 yun4 he2 jia3 zhong4 wu3 tong2 zhu1 gong1 you2 lang2 shan1
titleSlug: ci-yun-he-jia-zhong-wu-tong-zhu-gong-you-lang-shan
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒林羡朝暾，裸壤渴膏霂。
- 昔闻三神山，喷薄擅疑独。
- 忽从六鼇顶，角起连天麓。
- 我欲追幽寻，筇龙跨飞竹。
- 呼吸沆瀣滋，六合归蹂䠞。
- 苦恨弱羽短，弥年胸愤蓄。
- 朅来兹山游，快甚焦得沃。
- 幽岐𫄥修带，僵木披刳腹。
- 桐萼莹圭姿，槐青收兔目。
- 兰风递孤爽，天半落芬馥。
- 扪萝蹑飞蹬，轻屣捷驰陆。
- 穷探初未已，肯惮冈岑复。
- 直欲驻颓阳，揽驾还若木。
- 主人山南公，白面鬓双绿。
- 载酒邀我行，璀璨挥觥玉。
- 雄夸倚马白，高谢言诗卜。
- 狄侯士林秀，智敏纷灸毂。
- 江夏拔俗标，天骥脱羁束。
- 合匝四座宾，匠手谁甘缩。
- 嗟予早不偶，投足祗取黩。
- 卑飞得海角，若畏官谤速。
- 樊笼一洒濯，便觉荣愿足。
- 滥当新诗酬，奏雅惭终曲。
- 行将秣予马，更约相追逐。

## 拼音
- han2 lin2 xian4 chao2 tun1 ， luo3 rang3 ke3 gao1 mu4 。
- xi1 wen2 san1 shen2 shan1 ， pen1 bao2 shan4 yi2 du2 。
- hu1 cong2 liu4 ao2 ding3 ， jiao3 qi3 lian2 tian1 lu4 。
- wo3 yu4 zhui1 you1 xun2 ， qiong2 long2 kua4 fei1 zhu2 。
- hu1 xi1 hang4 xie4 zi1 ， liu4 he2 gui1 rou2 䠞 。
- ku3 hen4 ruo4 yu3 duan3 ， mi2 nian2 xiong1 fen4 xu4 。
- qie4 lai2 zi1 shan1 you2 ， kuai4 shen4 jiao1 de2 wo4 。
- you1 qi2 𫄥 xiu1 dai4 ， jiang1 mu4 pi1 ku1 fu4 。
- tong2 e4 ying2 gui1 zi1 ， huai2 qing1 shou1 tu4 mu4 。
- lan2 feng1 di4 gu1 shuang3 ， tian1 ban4 luo4 fen1 fu4 。
- men2 luo2 nie4 fei1 deng1 ， qing1 xi3 jie2 chi2 lu4 。
- qiong2 tan4 chu1 wei4 yi3 ， ken3 dan4 gang1 cen2 fu4 。
- zhi2 yu4 zhu4 tui2 yang2 ， lan3 jia4 hai2 ruo4 mu4 。
- zhu3 ren2 shan1 nan2 gong1 ， bai2 mian4 bin4 shuang1 lü4 。
- zai3 jiu3 yao1 wo3 xing2 ， cui3 can4 hui1 gong1 yu4 。
- xiong2 kua1 yi3 ma3 bai2 ， gao1 xie4 yan2 shi1 bu3 。
- di2 hou2 shi4 lin2 xiu4 ， zhi4 min3 fen1 jiu3 gu1 。
- jiang1 xia4 ba2 su2 biao1 ， tian1 ji4 tuo1 ji1 shu4 。
- he2 za1 si4 zuo4 bin1 ， jiang4 shou3 shui2 gan1 suo1 。
- jie1 yu3 zao3 bu4 ou3 ， tou2 zu2 zhi1 qu3 du2 。
- bei1 fei1 de2 hai3 jiao3 ， ruo4 wei4 guan1 bang4 su4 。
- fan2 long2 yi4 sa3 zhuo2 ， bian4 jue2 rong2 yuan4 zu2 。
- lan4 dang1 xin1 shi1 chou2 ， zou4 ya3 can2 zhong1 qu3 。
- xing2 jiang1 mo4 yu3 ma3 ， geng4 yue1 xiang1 zhui1 zhu2 。

## 注释

## 译文

## 赏析
