---
id: liu-yan-zeng-fa-yun-shou-guang-shang-ren
title: 赠法云守光上人
titlePinyin: zeng4 fa3 yun2 shou3 guang1 shang4 ren2
titleSlug: zeng-fa-yun-shou-guang-shang-ren
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日边开神皋，古刹面青嶂。
- 寂寥千年后，凛凛发孤壮。
- 上人薝卜英，绝轫超性相。
- 独鹤嶷瘦姿，层冰烂清尚。
- 云游始丁年，自副乃盂杖。
- 鞭羊去智害，尽垩契郢匠。
- 喉呀般若音，浩汗卷溟涨。
- 衢尊洒法味，如取赤子饷。
- 九夏天无云，暑风浊于酿。
- 汩吾眇西征，挥汗迷背项。
- 耽耽清凉境，一榻岌相向。
- 屦满宁嫌猜，目击自张王。
- 禅场推选锋，宛是喑呜将。
- 洗我苦空语，尽决蒙羃盎。
- 兜罗辞铦棘，何有挂诸妄。
- 露地非端倪，洒洒白牛放。
- 惜哉功名误，未尔寄物当。
- 它日虎溪傍，还期杖藜访。

## 拼音
- ri4 bian1 kai1 shen2 gao1 ， gu3 cha4 mian4 qing1 zhang4 。
- ji4 liao2 qian1 nian2 hou4 ， lin3 lin3 fa1 gu1 zhuang4 。
- shang4 ren2 zhan1 bu3 ying1 ， jue2 ren4 chao1 xing4 xiang1 。
- du2 he4 yi2 shou4 zi1 ， ceng2 bing1 lan4 qing1 shang4 。
- yun2 you2 shi3 ding1 nian2 ， zi4 fu4 nai3 yu2 zhang4 。
- bian1 yang2 qu4 zhi4 hai4 ， jin4 e4 qi4 ying3 jiang4 。
- hou2 ya0 ban1 ruo4 yin1 ， hao4 han4 juan4 ming2 zhang3 。
- qu2 zun1 sa3 fa3 wei4 ， ru2 qu3 chi4 zi3 xiang3 。
- jiu3 xia4 tian1 wu2 yun2 ， shu3 feng1 zhuo2 yu2 niang4 。
- gu3 wu2 miao3 xi1 zheng1 ， hui1 han4 mi2 bei4 xiang4 。
- dan1 dan1 qing1 liang2 jing4 ， yi2 ta4 ji2 xiang1 xiang4 。
- ju4 man3 ning2 xian2 cai1 ， mu4 ji1 zi4 zhang1 wang2 。
- chan2 chang3 tui1 xuan3 feng1 ， wan3 shi4 yin1 wu1 jiang1 。
- xi3 wo3 ku3 kong1 yu3 ， jin4 jue2 meng2 mi4 ang4 。
- dou1 luo2 ci2 xian1 ji2 ， he2 you3 gua4 zhu1 wang4 。
- lu4 di4 fei1 duan1 ni2 ， sa3 sa3 bai2 niu2 fang4 。
- xi1 zai1 gong1 ming2 wu4 ， wei4 er3 ji4 wu4 dang1 。
- ta1 ri4 hu3 xi1 bang4 ， hai2 qi1 zhang4 li2 fang3 。

## 注释

## 译文

## 赏析
