---
id: liu-yan-zeng-zhi-zheng-ceng-xuan-de-shi-er-yun
title: 赠致政曾宣德十二韵
titlePinyin: zeng4 zhi4 zheng4 ceng2 xuan1 de2 shi2 er4 yun4
titleSlug: zeng-zhi-zheng-ceng-xuan-de-shi-er-yun
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自得逍遥物外情，肯将冠冕谩劳形。
- 门前始种先生柳，斗下重添处士星。
- 文豹雾中谁逐逐，飞鸿天外自冥冥。
- 最怜孤竹人高卧，却讶三闾客独醒。
- 放旷七贤林下洞，栖迟六逸水边亭。
- 和烟买得花栽润，带雨移来药颗馨。
- 凫舄印残苍藓绿，蜗庐筑破远山青。
- 消磨日月棋千局，笑傲云霞酒一瓶。
- 隠几旋成招隠句，披衣新看养生经。
- 小轩静把琴开匣，幽苑深将鹤剪翎。
- 明月有时来竹坞，红尘无路到松扃。
- 几多九老图中景，都为丹青入障屏。

## 拼音
- zi4 de2 xiao1 yao2 wu4 wai4 qing2 ， ken3 jiang1 guan1 mian3 man4 lao2 xing2 。
- men2 qian2 shi3 zhong3 xian1 sheng1 liu3 ， dou4 xia4 zhong4 tian1 chu3 shi4 xing1 。
- wen2 bao4 wu4 zhong1 shui2 zhu2 zhu2 ， fei1 hong2 tian1 wai4 zi4 ming2 ming2 。
- zui4 lian2 gu1 zhu2 ren2 gao1 wo4 ， que4 ya4 san1 lü2 ke4 du2 xing3 。
- fang4 kuang4 qi1 xian2 lin2 xia4 dong4 ， qi1 chi2 liu4 yi4 shui3 bian1 ting2 。
- he2 yan1 mai3 de2 hua1 zai1 run4 ， dai4 yu3 yi2 lai2 yao4 ke1 xin1 。
- fu2 xi4 yin4 can2 cang1 xian3 lü4 ， wo1 lu2 zhu4 po4 yuan3 shan1 qing1 。
- xiao1 mo2 ri4 yue4 qi2 qian1 ju2 ， xiao4 ao4 yun2 xia2 jiu3 yi4 ping2 。
- yin3 ji3 xuan2 cheng2 zhao1 yin3 ju4 ， pi1 yi1 xin1 kan4 yang3 sheng1 jing1 。
- xiao3 xuan1 jing4 ba3 qin2 kai1 xia2 ， you1 yuan4 shen1 jiang1 he4 jian3 ling2 。
- ming2 yue4 you3 shi2 lai2 zhu2 wu4 ， hong2 chen2 wu2 lu4 dao4 song1 jiong1 。
- ji3 duo1 jiu3 lao3 tu2 zhong1 jing3 ， dou1 wei4 dan1 qing1 ru4 zhang4 ping2 。

## 注释

## 译文

## 赏析
