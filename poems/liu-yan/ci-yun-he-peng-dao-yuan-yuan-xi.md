---
id: liu-yan-ci-yun-he-peng-dao-yuan-yuan-xi
title: 次韵和彭道原元夕
titlePinyin: ci4 yun4 he2 peng2 dao4 yuan2 yuan2 xi1
titleSlug: ci-yun-he-peng-dao-yuan-yuan-xi
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 搀云幄幕张流苏，华辀夹道青氍毹。
- 黄昏天公下种榆，百万星点成须臾。
- 赤帝鞭车堕云衢，烛龙骈头浦还珠。
- 竞随丹豹膏凤雏，麟须拂蛾间数疏。
- 弦嘈管唳声鬰纡，栉比百戏罗侏儒。
- 轻纨绣履踏艳姝，灼灼巧笑联芙蕖。
- 有客年来倦著书，囊钱囷粟索无余。
- 短钗列桉拥弊襦，未看行乐夸睢盱。
- 大奴听响仆屋隅，小女行卜迎紫姑。
- 子云门巷正萧疏，谁者载酒论区区。

## 拼音
- chan1 yun2 wo4 mu4 zhang1 liu2 su1 ， hua2 zhou1 jia1 dao4 qing1 qu2 shu1 。
- huang2 hun1 tian1 gong1 xia4 zhong3 yu2 ， bai3 wan4 xing1 dian3 cheng2 xu1 yu2 。
- chi4 di4 bian1 che1 duo4 yun2 qu2 ， zhu2 long2 pian2 tou2 pu3 hai2 zhu1 。
- jing4 sui2 dan1 bao4 gao1 feng4 chu2 ， lin2 xu1 fu2 e2 jian1 shu4 shu1 。
- xian2 cao2 guan3 li4 sheng1 yu4 yu1 ， zhi4 bi3 bai3 xi4 luo2 zhu1 ru2 。
- qing1 wan2 xiu4 lü3 ta4 yan4 shu1 ， zhuo2 zhuo2 qiao3 xiao4 lian2 fu2 qu2 。
- you3 ke4 nian2 lai2 juan4 zhu4 shu1 ， nang2 qian2 qun1 su4 suo3 wu2 yu2 。
- duan3 chai1 lie4 an1 yong1 bi4 ru2 ， wei4 kan4 xing2 le4 kua1 sui1 xu1 。
- da4 nu2 ting1 xiang3 pu2 wu1 yu2 ， xiao3 nü3 xing2 bu3 ying2 zi3 gu1 。
- zi3 yun2 men2 xiang4 zheng4 xiao1 shu1 ， shui2 zhe3 zai3 jiu3 lun4 qu1 qu1 。

## 注释

## 译文

## 赏析
