---
id: liu-yan-ji-li-yan-bi-duan-chen
title: 寄李彦弼端臣
titlePinyin: ji4 li3 yan4 bi4 duan1 chen2
titleSlug: ji-li-yan-bi-duan-chen
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾生本何为，笔墨代耨耒。
- 拂衣辞云林，偶与寸禄会。
- 随翔俗子后，如垢不时𫖃。
- 几欲临紫虚，摽身飞鸟外。
- 时哉不吾与，岁晚怵颠沛。
- 炯炯平生心，谁与论梗槩。
- 李侯西南秀，胸腹无留碍。
- 表表起孤韵，回飙写苍桧。
- 笔挫三千英，壮甚敌王忾。
- 高搴若木枝，直抚灵鳌戴。
- 前年帝王州，晤语早倾盖。
- 欣逢妙年客，良愧晼晚态。
- 谓我文字工，超起到前辈。
- 去年清漳浒，经从不辞再。
- 高谈破三鼓，阴胆掉百怪。
- 是时方穷冬，瑟缩寂万籁。
- 滕阁挂星斗，嵌根眇江带。
- 惭非徐孺榻，仅饱吴儿鲙。
- 忍为鸱夷笑，恃有太白在。
- 四驺驰颓年，遗迹扫茫昧。
- 君今规壮图，吾辕方未改。
- 青原心欲折，合散几烟霭。
- 空怀简书畏，未卜簪裾对。
- 翻思谢客吟，拾月弄云海。

## 拼音
- wu2 sheng1 ben3 he2 wei4 ， bi3 mo4 dai4 nou4 lei3 。
- fu2 yi1 ci2 yun2 lin2 ， ou3 yu3 cun4 lu4 hui4 。
- sui2 xiang2 su2 zi3 hou4 ， ru2 gou4 bu4 shi2 𫖃 。
- ji3 yu4 lin2 zi3 xu1 ， biao1 shen1 fei1 niao3 wai4 。
- shi2 zai1 bu4 wu2 yu3 ， sui4 wan3 chu4 dian1 pei4 。
- jiong3 jiong3 ping2 sheng1 xin1 ， shui2 yu3 lun4 geng3 gai4 。
- li3 hou2 xi1 nan2 xiu4 ， xiong1 fu4 wu2 liu2 ai4 。
- biao3 biao3 qi3 gu1 yun4 ， hui2 biao1 xie3 cang1 gui4 。
- bi3 cuo4 san1 qian1 ying1 ， zhuang4 shen4 di2 wang2 kai4 。
- gao1 qian1 ruo4 mu4 zhi1 ， zhi2 fu3 ling2 ao2 dai4 。
- qian2 nian2 di4 wang2 zhou1 ， wu4 yu3 zao3 qing1 gai4 。
- xin1 feng2 miao4 nian2 ke4 ， liang2 kui4 wan3 wan3 tai4 。
- wei4 wo3 wen2 zi4 gong1 ， chao1 qi3 dao4 qian2 bei4 。
- qu4 nian2 qing1 zhang1 hu3 ， jing1 cong2 bu4 ci2 zai4 。
- gao1 tan2 po4 san1 gu3 ， yin1 dan3 diao4 bai3 guai4 。
- shi4 shi2 fang1 qiong2 dong1 ， se4 suo1 ji4 wan4 lai4 。
- teng2 ge2 gua4 xing1 dou4 ， qian4 gen1 miao3 jiang1 dai4 。
- can2 fei1 xu2 ru2 ta4 ， jin3 bao3 wu2 er2 kuai4 。
- ren3 wei4 chi1 yi2 xiao4 ， shi4 you3 tai4 bai2 zai4 。
- si4 zou1 chi2 tui2 nian2 ， yi2 ji4 sao3 mang2 mei4 。
- jun1 jin1 gui1 zhuang4 tu2 ， wu2 yuan2 fang1 wei4 gai3 。
- qing1 yuan2 xin1 yu4 zhe2 ， he2 san4 ji3 yan1 ai3 。
- kong1 huai2 jian3 shu1 wei4 ， wei4 bu3 zan1 ju1 dui4 。
- fan1 si1 xie4 ke4 yin2 ， shi2 yue4 nong4 yun2 hai3 。

## 注释

## 译文

## 赏析
