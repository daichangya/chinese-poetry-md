---
id: liu-yan-zhi-yan
title: 志雁
titlePinyin: zhi4 yan4
titleSlug: zhi-yan
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东道出海陵，储水得故泺。
- 野雁若烟海，于焉避缯缴。
- 去来迷春冬，唼喋识领略。
- 于时腊将残，篝火彼童弱。
- 霜葭扬飞熛，敦迫海风恶。
- 昆陵卷大地，电笑牵霆搏。
- 翩翩随阳侣，照影起虚愕。
- 呜呼犯蓬勃，腾践剧殒雹。
- 捎捎青云翮，寒㶼谢寥廓。
- 莫知孰奴王，百万归一爝。
- 有叟家青溪，三日举不涸。
- 赤肉罗冈陵，腥血洒丛薄。
- 商人争行钱，烟艇纷飘泊。
- 蓬茨未改故，十倍富前昨。
- 翻笑任公子，钓鲸沧海角。

## 拼音
- dong1 dao4 chu1 hai3 ling2 ， chu3 shui3 de2 gu4 luo4 。
- ye3 yan4 ruo4 yan1 hai3 ， yu2 yan1 bi4 zeng1 jiao3 。
- qu4 lai2 mi2 chun1 dong1 ， sha4 die2 shi2 ling3 lüe4 。
- yu2 shi2 la4 jiang1 can2 ， gou1 huo3 bi3 tong2 ruo4 。
- shuang1 jia1 yang2 fei1 biao1 ， dun1 po4 hai3 feng1 e4 。
- kun1 ling2 juan4 da4 di4 ， dian4 xiao4 qian1 ting2 bo2 。
- pian1 pian1 sui2 yang2 lü3 ， zhao4 ying3 qi3 xu1 e4 。
- wu1 hu1 fan4 peng2 bo2 ， teng2 jian4 ju4 yun3 bao2 。
- shao1 shao1 qing1 yun2 he2 ， han2 㶼 xie4 liao2 kuo4 。
- mo4 zhi1 shu2 nu2 wang2 ， bai3 wan4 gui1 yi1 jue2 。
- you3 sou3 jia1 qing1 xi1 ， san1 ri4 ju3 bu4 he2 。
- chi4 rou4 luo2 gang1 ling2 ， xing1 xue4 sa3 cong2 bao2 。
- shang1 ren2 zheng1 xing2 qian2 ， yan1 ting3 fen1 piao1 bo2 。
- peng2 ci2 wei4 gai3 gu4 ， shi2 bei4 fu4 qian2 zuo2 。
- fan1 xiao4 ren4 gong1 zi3 ， diao4 jing1 cang1 hai3 jiao3 。

## 注释

## 译文

## 赏析
