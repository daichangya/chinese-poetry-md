---
id: liu-yan-shang-duan-qian-shu-shi-yi-er-shi-ba-yun
title: 伤段谦叔失意二十八韵
titlePinyin: shang1 duan4 qian1 shu1 shi1 yi4 er4 shi2 ba1 yun4
titleSlug: shang-duan-qian-shu-shi-yi-er-shi-ba-yun
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 场屋遗才日，英雄失意秋。
- 荐贤无北海，削迹有东丘。
- 未遂图南志，先贻败北忧。
- 旷弦多误奏，卞玉却轻投。
- 西逐惭秦客，南冠愧楚囚。
- 天亡非战罪，道丧是吾羞。
- 命薄闻歌凤，时穷见叩牛。
- 丹山摧𬸚𬸦，虞阪困骅骝。
- 落日千行泪，西风万古愁。
- 壮图沉草莽，归思动沧洲。
- 是理皆前定，非人可豫谋。
- 闷来宜自遣，势去不须尤。
- 消日棋千局，忘怀酒一瓯。
- 更宜思破釜，莫便欲乘桴。
- 豹匪终藏雾，鲸非可在沟。
- 此生如富贵，未死合公侯。
- 子况才华妙，身兼学业优。
- 文章思顿进，志意素加修。
- 禹穴书曾探，嵩山涧亦搜。
- 纱萤频见聚，邻烛屡闻偷。
- 默记迹三箧，疏通贯九流。
- 赋才肩贾马，诗格驾曹刘。
- 肯向清时废，须膺紫诏求。
- 不当三径隠，未可五湖游。
- 啮臂盟须复，题桥志必酬。
- 宁终葬鱼腹，诚合跨龙头。
- 早弄书生笔，当焚败将舟。
- 也知男子志，未肯死前休。

## 拼音
- chang3 wu1 yi2 cai2 ri4 ， ying1 xiong2 shi1 yi4 qiu1 。
- jian4 xian2 wu2 bei3 hai3 ， xiao1 ji4 you3 dong1 qiu1 。
- wei4 sui4 tu2 nan2 zhi4 ， xian1 yi2 bai4 bei3 you1 。
- kuang4 xian2 duo1 wu4 zou4 ， bian4 yu4 que4 qing1 tou2 。
- xi1 zhu2 can2 qin2 ke4 ， nan2 guan1 kui4 chu3 qiu2 。
- tian1 wang2 fei1 zhan4 zui4 ， dao4 sang4 shi4 wu2 xiu1 。
- ming4 bao2 wen2 ge1 feng4 ， shi2 qiong2 jian4 kou4 niu2 。
- dan1 shan1 cui1 yue4 zhuo2 ， yu2 ban3 kun4 hua2 liu2 。
- luo4 ri4 qian1 hang2 lei4 ， xi1 feng1 wan4 gu3 chou2 。
- zhuang4 tu2 chen2 cao3 mang3 ， gui1 si1 dong4 cang1 zhou1 。
- shi4 li3 jie1 qian2 ding4 ， fei1 ren2 ke3 yu4 mou2 。
- men1 lai2 yi2 zi4 qian3 ， shi4 qu4 bu4 xu1 you2 。
- xiao1 ri4 qi2 qian1 ju2 ， wang4 huai2 jiu3 yi4 ou1 。
- geng4 yi2 si1 po4 fu3 ， mo4 bian4 yu4 cheng2 fu2 。
- bao4 fei3 zhong1 cang2 wu4 ， jing1 fei1 ke3 zai4 gou1 。
- ci3 sheng1 ru2 fu4 gui4 ， wei4 si3 he2 gong1 hou2 。
- zi3 kuang4 cai2 hua2 miao4 ， shen1 jian1 xue2 ye4 you1 。
- wen2 zhang1 si1 dun4 jin4 ， zhi4 yi4 su4 jia1 xiu1 。
- yu3 xue2 shu1 ceng2 tan4 ， song1 shan1 jian4 yi4 sou1 。
- sha1 ying2 pin2 jian4 ju4 ， lin2 zhu2 lü3 wen2 tou1 。
- mo4 ji4 ji4 san1 qie4 ， shu1 tong1 guan4 jiu3 liu2 。
- fu4 cai2 jian1 jia3 ma3 ， shi1 ge2 jia4 cao2 liu2 。
- ken3 xiang4 qing1 shi2 fei4 ， xu1 ying1 zi3 zhao4 qiu2 。
- bu4 dang1 san1 jing4 yin3 ， wei4 ke3 wu3 hu2 you2 。
- nie4 bi4 meng2 xu1 fu4 ， ti2 qiao2 zhi4 bi4 chou2 。
- ning2 zhong1 zang4 yu2 fu4 ， cheng2 he2 kua4 long2 tou2 。
- zao3 nong4 shu1 sheng1 bi3 ， dang1 fen2 bai4 jiang4 zhou1 。
- ye3 zhi1 nan2 zi3 zhi4 ， wei4 ken3 si3 qian2 xiu1 。

## 注释

## 译文

## 赏析
