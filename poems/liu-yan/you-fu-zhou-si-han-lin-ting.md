---
id: liu-yan-you-fu-zhou-si-han-lin-ting
title: 游浮洲寺寒林亭
titlePinyin: you2 fu2 zhou1 si4 han2 lin2 ting2
titleSlug: you-fu-zhou-si-han-lin-ting
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴牛喘月齿发颓，晚阴阁雨杂殷雷。
- 一番重酿熨人暑，径欲濯涧扪崔嵬。
- 潭潭招提此亭在，鸥鹭惯客无惊猜。
- 番君故国号潇洒，巨浸沃日西南来。
- 别为弥茫浩汗之沼沚，中有晶荧照耀金碧之楼台。
- 钱塘未应邈，北顾真悠哉。
- 饮牛之津斡星渚，一色蓝英玉奁贮。
- 连冈十里卧晴虹，近竹远松如抹堵。
- 就追神观所得多，清风为我生曾波。
- 有生吊暑乃天性，独快疏櫺亦吾病。
- 无论承露盘，未议清凉境。
- 安得大地变广寒，相与一世振𫄨屏箑缨头冠。

## 拼音
- wu2 niu2 chuan3 yue4 chi3 fa1 tui2 ， wan3 yin1 ge2 yu3 za2 yin1 lei2 。
- yi4 fan1 zhong4 niang4 yun4 ren2 shu3 ， jing4 yu4 zhuo2 jian4 men2 cui1 wei2 。
- tan2 tan2 zhao1 ti2 ci3 ting2 zai4 ， ou1 lu4 guan4 ke4 wu2 jing1 cai1 。
- fan1 jun1 gu4 guo2 hao4 xiao1 sa3 ， ju4 jin4 wo4 ri4 xi1 nan2 lai2 。
- bie2 wei4 mi2 mang2 hao4 han4 zhi1 zhao3 zhi3 ， zhong1 you3 jing1 ying2 zhao4 yao4 jin1 bi4 zhi1 lou2 tai2 。
- qian2 tang2 wei4 ying4 miao3 ， bei3 gu4 zhen1 you1 zai1 。
- yin3 niu2 zhi1 jin1 wo4 xing1 zhu3 ， yi2 se4 lan2 ying1 yu4 lian2 zhu4 。
- lian2 gang1 shi2 li3 wo4 qing2 hong2 ， jin4 zhu2 yuan3 song1 ru2 mo3 du3 。
- jiu4 zhui1 shen2 guan1 suo3 de2 duo1 ， qing1 feng1 wei4 wo3 sheng1 ceng2 bo1 。
- you3 sheng1 diao4 shu3 nai3 tian1 xing4 ， du2 kuai4 shu1 ling2 yi4 wu2 bing4 。
- wu2 lun4 cheng2 lu4 pan2 ， wei4 yi4 qing1 liang2 jing4 。
- an1 de2 da4 di4 bian4 guang3 han2 ， xiang1 yu3 yi2 shi4 zhen4 chi1 ping2 sha4 ying1 tou2 guan1 。

## 注释

## 译文

## 赏析
