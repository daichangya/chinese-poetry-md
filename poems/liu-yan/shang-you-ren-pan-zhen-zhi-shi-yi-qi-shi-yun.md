---
id: liu-yan-shang-you-ren-pan-zhen-zhi-shi-yi-qi-shi-yun
title: 伤友人潘镇之失意七十韵
titlePinyin: shang1 you3 ren2 pan1 zhen4 zhi1 shi1 yi4 qi1 shi2 yun4
titleSlug: shang-you-ren-pan-zhen-zhi-shi-yi-qi-shi-yun
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 念子多屯踬，秋闱又背驰。
- 南阳龙卧久，东鲁凤何衰。
- 刖足冤谁雪，伤弓翅已垂。
- 有文须夺席，无地可容锥。
- 破落三间屋，荒凉四壁篱。
- 平生萍荡漾，活计叶离披。
- 磬挂囊多乏，尘生甑少炊。
- 饥寒妻拟弃，憔悴嫂贻嗤。
- 行古时稀合，身孤世早知。
- 尽应嫌学僻，无不笑书痴。
- 读已周千卷，攀犹滞一枝。
- 鹢因风紧退，兰为雪深萎。
- 卞璞羞空献，齐竽叹失吹。
- 未为横荐鹗，又作曳泥龟。
- 东国频遭黜，西山独忍饥。
- 皇皇行泽畔，寂寂卧漳湄。
- 应下伤麟泪，还牵感𫛳悲。
- 著成孤愤传，吟就八哀诗。
- 道丧谁开眼，愁来自皱眉。
- 迍邅真命也，险阻屡尝之。
- 清庙含三叹，明时动五噫。
- 野歌成匪虎，矶钓本非罴。
- 事故多如此，心休苦怨咨。
- 都缘名是累，须用道为医。
- 破闷无如酒，消忧莫若棋。
- 勿同杨泣路，休效墨悲丝。
- 得失皆由分，穷通自有时。
- 海深鲲化早，天远鹤冲迟。
- 子况多能者，身怀可致资。
- 九河流剧辩，万马走雄辞。
- 学似钩龙巧，文如吐凤奇。
- 五车书并览，三箧记无余。
- 解辨鲁鱼惑，能分亥豕疑。
- 博闻探禹穴，多见识曹碑。
- 行止珪无玷，周流玉不缁。
- 经明人尽仰，才大士争师。
- 名价关西振，儒风稷下移。
- 生徒居若市，来者被成帷。
- 天道如将复，人文未丧斯。
- 定伸膏泽志，入侍帝王墀。
- 豹匪终藏雾，蛟非久在池。
- 青云如借路，蹇步足通逵。
- 定补千裘腋，宁由五羖皮。
- 冠弹思贡禹，舌在忆张仪。
- 已往虽非悔，方来尚可追。
- 此生当富贵，未死属男儿。
- 顾我诚荒斐，蒙君爱保持。
- 杏坛齐出处，槐里久参随。
- 情荷椒兰契，言蒙药石规。
- 琢磨朝切切，讲诲夜孜孜。
- 小大钟容叩，高低仞许窥。
- 开谈发吾覆，飞辩解人颐。
- 较艺思焚砚，交锋拟树旗。
- 奚斯睎考甫，子贡服宣尼。
- 共有亨途约，俱怀远到期。
- 精诚甚胶漆，酬唱越埙箎。
- 本谓同游处，何图有别离。
- 身从来岭表，音逐隔天涯。
- 荏苒年光换，回还气候推。
- 暗惊时倏忽，屡见月盈亏。
- 故国书迢递，他乡路崄巇。
- 登高魂欲断，眺望力应疲。
- 侧望魁乡荐，夫何摈有司。
- 临风心恻怛，开榜泪淋漓。
- 场屋非收子，文闱更荐谁。
- 主盟宁至当，提掖岂无私。
- 尽指珠多颣，咸疑玉有疵。
- 叩天身患远，叫帝泣嗟卑。
- 写恨凭精卫，声冤付子规。
- 彼苍不可问，徒积故人思。

## 拼音
- nian4 zi3 duo1 tun2 zhi4 ， qiu1 wei2 you4 bei4 chi2 。
- nan2 yang2 long2 wo4 jiu3 ， dong1 lu3 feng4 he2 shuai1 。
- yue4 zu2 yuan1 shui2 xue3 ， shang1 gong1 chi4 yi3 chui2 。
- you3 wen2 xu1 duo2 xi2 ， wu2 di4 ke3 rong2 zhui1 。
- po4 luo4 san1 jian1 wu1 ， huang1 liang2 si4 bi4 li2 。
- ping2 sheng1 ping2 dang4 yang4 ， huo2 ji4 ye4 li2 pi1 。
- qing4 gua4 nang2 duo1 fa2 ， chen2 sheng1 zeng4 shao3 chui1 。
- ji1 han2 qi1 ni3 qi4 ， qiao2 cui4 sao3 yi2 chi1 。
- xing2 gu3 shi2 xi1 he2 ， shen1 gu1 shi4 zao3 zhi1 。
- jin4 ying4 xian2 xue2 pi4 ， wu2 bu2 xiao4 shu1 chi1 。
- du2 yi3 zhou1 qian1 juan4 ， pan1 you2 zhi4 yi4 zhi1 。
- yi4 yin1 feng1 jin3 tui4 ， lan2 wei4 xue3 shen1 wei3 。
- bian4 pu2 xiu1 kong1 xian4 ， qi2 yu2 tan4 shi1 chui1 。
- wei4 wei4 heng2 jian4 e4 ， you4 zuo4 ye4 ni2 gui1 。
- dong1 guo2 pin2 zao1 chu4 ， xi1 shan1 du2 ren3 ji1 。
- huang2 huang2 xing2 ze2 pan4 ， ji4 ji4 wo4 zhang1 mei2 。
- ying4 xia4 shang1 lin2 lei4 ， hai2 qian1 gan3 𫛳 bei1 。
- zhu4 cheng2 gu1 fen4 chuan2 ， yin2 jiu4 ba1 ai1 shi1 。
- dao4 sang4 shui2 kai1 yan3 ， chou2 lai2 zi4 zhou4 mei2 。
- zhun1 zhan1 zhen1 ming4 ye3 ， xian3 zu3 lü3 chang2 zhi1 。
- qing1 miao4 han2 san1 tan4 ， ming2 shi2 dong4 wu3 yi1 。
- ye3 ge1 cheng2 fei3 hu3 ， ji1 diao4 ben3 fei1 pi2 。
- shi4 gu4 duo1 ru2 ci3 ， xin1 xiu1 ku3 yuan4 zi1 。
- dou1 yuan2 ming2 shi4 lei4 ， xu1 yong4 dao4 wei4 yi1 。
- po4 men1 wu2 ru2 jiu3 ， xiao1 you1 mo4 ruo4 qi2 。
- wu4 tong2 yang2 qi4 lu4 ， xiu1 xiao4 mo4 bei1 si1 。
- de2 shi1 jie1 you2 fen1 ， qiong2 tong1 zi4 you3 shi2 。
- hai3 shen1 kun1 hua4 zao3 ， tian1 yuan3 he4 chong1 chi2 。
- zi3 kuang4 duo1 neng2 zhe3 ， shen1 huai2 ke3 zhi4 zi1 。
- jiu3 he2 liu2 ju4 bian4 ， wan4 ma3 zou3 xiong2 ci2 。
- xue2 si4 gou1 long2 qiao3 ， wen2 ru2 tu3 feng4 qi2 。
- wu3 che1 shu1 bing4 lan3 ， san1 qie4 ji4 wu2 yu2 。
- jie3 bian4 lu3 yu2 huo4 ， neng2 fen1 hai4 shi3 yi2 。
- bo2 wen2 tan4 yu3 xue2 ， duo1 jian4 shi0 cao2 bei1 。
- xing2 zhi3 gui1 wu2 dian4 ， zhou1 liu2 yu4 bu4 zi1 。
- jing1 ming2 ren2 jin4 yang3 ， cai2 da4 shi4 zheng1 shi1 。
- ming2 jia4 guan1 xi1 zhen4 ， ru2 feng1 ji4 xia4 yi2 。
- sheng1 tu2 ju1 ruo4 shi4 ， lai2 zhe3 bei4 cheng2 wei2 。
- tian1 dao4 ru2 jiang1 fu4 ， ren2 wen2 wei4 sang4 si1 。
- ding4 shen1 gao1 ze2 zhi4 ， ru4 shi4 di4 wang2 chi2 。
- bao4 fei3 zhong1 cang2 wu4 ， jiao1 fei1 jiu3 zai4 chi2 。
- qing1 yun2 ru2 jie4 lu4 ， jian3 bu4 zu2 tong1 kui2 。
- ding4 bu3 qian1 qiu2 ye4 ， ning2 you2 wu3 gu3 pi2 。
- guan1 tan2 si1 gong4 yu3 ， she2 zai4 yi4 zhang1 yi2 。
- yi3 wang3 sui1 fei1 hui3 ， fang1 lai2 shang4 ke3 zhui1 。
- ci3 sheng1 dang1 fu4 gui4 ， wei4 si3 shu3 nan2 er2 。
- gu4 wo3 cheng2 huang1 fei3 ， meng2 jun1 ai4 bao3 chi2 。
- xing4 tan2 qi2 chu1 chu4 ， huai2 li3 jiu3 can1 sui2 。
- qing2 he2 jiao1 lan2 qi4 ， yan2 meng2 yao4 shi2 gui1 。
- zhuo2 mo2 chao2 qie4 qie4 ， jiang3 hui4 ye4 zi1 zi1 。
- xiao3 da4 zhong1 rong2 kou4 ， gao1 di1 ren4 xu3 kui1 。
- kai1 tan2 fa1 wu2 fu4 ， fei1 bian4 jie3 ren2 yi2 。
- jiao4 yi4 si1 fen2 yan4 ， jiao1 feng1 ni3 shu4 qi2 。
- xi1 si1 xi1 kao3 fu3 ， zi3 gong4 fu2 xuan1 ni2 。
- gong4 you3 heng1 tu2 yue1 ， ju4 huai2 yuan3 dao4 qi1 。
- jing1 cheng2 shen4 jiao1 qi1 ， chou2 chang4 yue4 xun1 chi2 。
- ben3 wei4 tong2 you2 chu4 ， he2 tu2 you3 bie2 li2 。
- shen1 cong2 lai2 ling3 biao3 ， yin1 zhu2 ge2 tian1 ya2 。
- ren3 ran3 nian2 guang1 huan4 ， hui2 hai2 qi4 hou4 tui1 。
- an4 jing1 shi2 shu1 hu1 ， lü3 jian4 yue4 ying2 kui1 。
- gu4 guo2 shu1 tiao2 di4 ， ta1 xiang1 lu4 xian3 xi1 。
- deng1 gao1 hun2 yu4 duan4 ， tiao4 wang4 li4 ying4 pi2 。
- ce4 wang4 kui2 xiang1 jian4 ， fu1 he2 bin4 you3 si1 。
- lin2 feng1 xin1 ce4 da2 ， kai1 bang3 lei4 lin2 li2 。
- chang3 wu1 fei1 shou1 zi3 ， wen2 wei2 geng4 jian4 shui2 。
- zhu3 meng2 ning2 zhi4 dang1 ， ti2 ye4 qi3 wu2 si1 。
- jin4 zhi3 zhu1 duo1 lei4 ， xian2 yi2 yu4 you3 ci1 。
- kou4 tian1 shen1 huan4 yuan3 ， jiao4 di4 qi4 jie1 bei1 。
- xie3 hen4 ping2 jing1 wei4 ， sheng1 yuan1 fu4 zi3 gui1 。
- bi3 cang1 bu4 ke3 wen4 ， tu2 ji1 gu4 ren2 si1 。

## 注释

## 译文

## 赏析
