---
id: liu-yan-shang-cai-wen-zhong-qiu-wei-shi-yi-si-shi-yun
title: 伤蔡文仲秋闱失意四十韵
titlePinyin: shang1 cai4 wen2 zhong4 qiu1 wei2 shi1 yi4 si4 shi2 yun4
titleSlug: shang-cai-wen-zhong-qiu-wei-shi-yi-si-shi-yun
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 侧听秋闱榜，君名又不传。
- 病龙频失水，倦鸟久惊弦。
- 有意期行道，无人肯荐贤。
- 长沙伤𫛳日，西狩获麟年。
- 失意应常理，嗟君最可怜。
- 双亲堂上老，三釜养中偏。
- 须有千茎雪，家无二顷田。
- 甑中尘屡起，囊乏磬长悬。
- 草木荒三径，埃氛满一廛。
- 鹑衣伤子夏，蜗舍病焦先。
- 雪冷袁安卧，风清靖节眠。
- 谩夸五色笔，不及一囊钱。
- 抱玉冤谁雪，沉舟恨自牵。
- 翼摧云外鹄，身绊驾头鹯。
- 愤气高冲斗，悲号下入泉。
- 未甘为败将，犹拟奋空拳。
- 文丧思投笔，胶稀欲绝弦。
- 悲弹三尺剑，闷钓五湖船。
- 迁摈当修史，雄闲合草玄。
- 张衡四愁什，杜甫八哀篇。
- 膑刖兵书作，丘穷易道编。
- 文人从坎坷，才子本迍邅。
- 得失诚由命，穷通莫怨天。
- 不须吟泽畔，何用饿山巅。
- 豹匪终藏雾，龙非久在渊。
- 鹄侯高定中，杨叶细须穿。
- 子况千人敌，身仍百善全。
- 平生于传癖，终日被书癫。
- 容貌堂堂也，胸襟落落然。
- 文章追贾马，德行继渊骞。
- 吐论昆仑决，挥毫组绣联。
- 字奇称草圣，句巧号诗仙。
- 身瘦文弥古，家贫节更坚。
- 士流瞻若斗，学者慕如膻。
- 自合升朝右，宁终死道边。
- 此来虽蠖屈，前去定鶑迁。
- 邹黍当重秀，韩灰决复燃。
- 焚舟收后效，破釜雪前愆。
- 诚愿穷犹鬭，何甘废中权。
- 未应豪杰士，憔悴老螺川。

## 拼音
- ce4 ting1 qiu1 wei2 bang3 ， jun1 ming2 you4 bu4 chuan2 。
- bing4 long2 pin2 shi1 shui3 ， juan4 niao3 jiu3 jing1 xian2 。
- you3 yi4 qi1 hang2 dao4 ， wu2 ren2 ken3 jian4 xian2 。
- chang2 sha1 shang1 𫛳 ri4 ， xi1 shou4 huo4 lin2 nian2 。
- shi1 yi4 ying4 chang2 li3 ， jie1 jun1 zui4 ke3 lian2 。
- shuang1 qin1 tang2 shang4 lao3 ， san1 fu3 yang3 zhong1 pian1 。
- xu1 you3 qian1 jing1 xue3 ， jia1 wu2 er4 qing3 tian2 。
- zeng4 zhong1 chen2 lü3 qi3 ， nang2 fa2 qing4 chang2 xuan2 。
- cao3 mu4 huang1 san1 jing4 ， ai1 fen1 man3 yi4 chan2 。
- chun2 yi1 shang1 zi3 xia4 ， wo1 she4 bing4 jiao1 xian1 。
- xue3 leng3 yuan2 an1 wo4 ， feng1 qing1 jing4 jie2 mian2 。
- man4 kua1 wu3 se4 bi3 ， bu4 ji2 yi4 nang2 qian2 。
- bao4 yu4 yuan1 shui2 xue3 ， chen2 zhou1 hen4 zi4 qian1 。
- yi4 cui1 yun2 wai4 hu2 ， shen1 ban4 jia4 tou2 zhan1 。
- fen4 qi4 gao1 chong1 dou4 ， bei1 hao4 xia4 ru4 quan2 。
- wei4 gan1 wei4 bai4 jiang4 ， you2 ni3 fen4 kong1 quan2 。
- wen2 sang4 si1 tou2 bi3 ， jiao1 xi1 yu4 jue2 xian2 。
- bei1 tan2 san1 chi3 jian4 ， men1 diao4 wu3 hu2 chuan2 。
- qian1 bin4 dang1 xiu1 shi3 ， xiong2 xian2 he2 cao3 xuan2 。
- zhang1 heng2 si4 chou2 shen2 ， du4 fu3 ba1 ai1 pian1 。
- bin4 yue4 bing1 shu1 zuo4 ， qiu1 qiong2 yi4 dao4 bian1 。
- wen2 ren2 cong2 kan3 ke3 ， cai2 zi3 ben3 zhun1 zhan1 。
- de2 shi1 cheng2 you2 ming4 ， qiong2 tong1 mo4 yuan4 tian1 。
- bu4 xu1 yin2 ze2 pan4 ， he2 yong4 e4 shan1 dian1 。
- bao4 fei3 zhong1 cang2 wu4 ， long2 fei1 jiu3 zai4 yuan1 。
- hu2 hou2 gao1 ding4 zhong1 ， yang2 ye4 xi4 xu1 chuan1 。
- zi3 kuang4 qian1 ren2 di2 ， shen1 reng2 bai3 shan4 quan2 。
- ping2 sheng1 yu2 chuan2 pi3 ， zhong1 ri4 bei4 shu1 dian1 。
- rong2 mao4 tang2 tang2 ye3 ， xiong1 jin1 luo4 luo4 ran2 。
- wen2 zhang1 zhui1 jia3 ma3 ， de2 xing2 ji4 yuan1 qian1 。
- tu3 lun4 kun1 lun2 jue2 ， hui1 hao2 zu3 xiu4 lian2 。
- zi4 qi2 cheng1 cao3 sheng4 ， ju4 qiao3 hao4 shi1 xian1 。
- shen1 shou4 wen2 mi2 gu3 ， jia1 pin2 jie2 geng4 jian1 。
- shi4 liu2 zhan1 ruo4 dou4 ， xue2 zhe3 mu4 ru2 shan1 。
- zi4 he2 sheng1 chao2 you4 ， ning2 zhong1 si3 dao4 bian1 。
- ci3 lai2 sui1 huo4 qu1 ， qian2 qu4 ding4 ying1 qian1 。
- zou1 shu3 dang1 zhong4 xiu4 ， han2 hui1 jue2 fu4 ran2 。
- fen2 zhou1 shou1 hou4 xiao4 ， po4 fu3 xue3 qian2 qian1 。
- cheng2 yuan4 qiong2 you2 dou4 ， he2 gan1 fei4 zhong1 quan2 。
- wei4 ying4 hao2 jie2 shi4 ， qiao2 cui4 lao3 luo2 chuan1 。

## 注释

## 译文

## 赏析
