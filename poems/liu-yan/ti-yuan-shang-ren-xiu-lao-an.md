---
id: liu-yan-ti-yuan-shang-ren-xiu-lao-an
title: 题远上人休老庵
titlePinyin: ti2 yuan3 shang4 ren2 xiu1 lao3 an1
titleSlug: ti-yuan-shang-ren-xiu-lao-an
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上人丛林秀，襟期支许越。
- 往从湖山游，发轫无留辙。
- 转身浮云空，归兴飞鸟豁。
- 故乡得青海，下瞰鲸灿窟。
- 结庐才蜗牛，胜践喧卑脱。
- 丛残翦荆棘，泪敝栖楣埒。
- 兰苕纷被迳，关锁昼不掣。
- 由来大慷生，卓锡果清绝。
- 菅茅席三径，虚榻扫凉月。
- 不持一钱居，未省香火歇。
- 鹤骨老亦轻，田衣故仍洁。
- 高舂一饭过，野荈供嚼啮。
- 笑作疮剜肉，荐语畏饶舌。
- 阳冈𫉄蔗稠，乳窦春泉冽。
- 行当揽俗驾，滞念论一吷。

## 拼音
- shang4 ren2 cong2 lin2 xiu4 ， jin1 qi1 zhi1 xu3 yue4 。
- wang3 cong2 hu2 shan1 you2 ， fa1 ren4 wu2 liu2 zhe2 。
- zhuan3 shen1 fu2 yun2 kong1 ， gui1 xing1 fei1 niao3 huo1 。
- gu4 xiang1 de2 qing1 hai3 ， xia4 kan4 jing1 can4 ku1 。
- jie2 lu2 cai2 wo1 niu2 ， sheng4 jian4 xuan1 bei1 tuo1 。
- cong2 can2 jian3 jing1 ji2 ， lei4 bi4 qi1 mei2 lie4 。
- lan2 tiao2 fen1 bei4 jing4 ， guan1 suo3 zhou4 bu2 che4 。
- you2 lai2 da4 kang1 sheng1 ， zhuo2 xi1 guo3 qing1 jue2 。
- jian1 mao2 xi2 san1 jing4 ， xu1 ta4 sao3 liang2 yue4 。
- bu4 chi2 yi4 qian2 ju1 ， wei4 sheng3 xiang1 huo3 xie1 。
- he4 gu3 lao3 yi4 qing1 ， tian2 yi1 gu4 reng2 jie2 。
- gao1 chong1 yi2 fan4 guo4 ， ye3 chuan3 gong4 jiao2 nie4 。
- xiao4 zuo4 chuang1 wan1 rou4 ， jian4 yu3 wei4 rao2 she2 。
- yang2 gang1 𫉄 zhe4 chou2 ， ru3 dou4 chun1 quan2 lie4 。
- hang2 dang0 lan3 su2 jia4 ， zhi4 nian4 lun4 yi2 xue4 。

## 注释

## 译文

## 赏析
