---
id: liu-yan-di-dai-fu-sheng-chen-er-shi-yun
title: 狄大夫生辰二十韵
titlePinyin: di2 dai4 fu0 sheng1 chen2 er4 shi2 yun4
titleSlug: di-dai-fu-sheng-chen-er-shi-yun
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一指斗魁天陆北，五新蓂叶帝阶傍。
- 降神山岳全储秀，遍射桑蓬骤发祥。
- 厩暖共看驹汗血，玉灵争记水流方。
- 家临人物先贤楚，祖擅功名大国梁。
- 孝穆抚摩惊秀整，升卿标识见蕃昌。
- 芝兰庭户真难得，雕鹗风云自不常。
- 头角人间知有子，星辰天上早占郎。
- 州缘绿发临来好，路到青梯上正长。
- 濯濯柳姿今识绪，汪汪陂量旧传黄。
- 警虚比户沉宵柝，爱结曾阴转晓棠。
- 座上蓝田神更润，匣中干越智弥藏。
- 龟鱼腰重黄金刻，珠玉胸开古锦囊。
- 放雀笼樊饶奋翥，馈鱼尊俎称淋浪。
- 旄倪芹块悬私祷，谱牒松椿入短章。
- 季诺往蒙新睠渥，膺门仍出旧恩光。
- 昂头竟类田方马，贺厦空循考父墙。
- 堆玉巑岏方刮眼，横云𫁂䅉已登场。
- 光回爱日庭希讼，喜动前旌客荐觞。
- 况复斓斑衣上泪，不妨潇洒醉中乡。
- 愿符鲁什昌而炽，更拥箕畴寿且康。

## 拼音
- yi4 zhi3 dou4 kui2 tian1 lu4 bei3 ， wu3 xin1 mi4 ye4 di4 jie1 bang4 。
- jiang4 shen2 shan1 yue4 quan2 chu3 xiu4 ， bian4 she4 sang1 peng2 zhou4 fa1 xiang2 。
- jiu4 nuan3 gong4 kan4 ju1 han4 xue4 ， yu4 ling2 zheng1 ji4 shui3 liu2 fang1 。
- jia1 lin2 ren2 wu4 xian1 xian2 chu3 ， zu3 shan4 gong1 ming2 da4 guo2 liang2 。
- xiao4 mu4 fu3 mo2 jing1 xiu4 zheng3 ， sheng1 qing1 biao1 shi2 jian4 fan1 chang1 。
- zhi1 lan2 ting2 hu4 zhen1 nan2 de2 ， diao1 e4 feng1 yun2 zi4 bu4 chang2 。
- tou2 jiao3 ren2 jian1 zhi1 you3 zi3 ， xing1 chen2 tian1 shang4 zao3 zhan4 lang2 。
- zhou1 yuan2 lü4 fa1 lin2 lai2 hao3 ， lu4 dao4 qing1 ti1 shang4 zheng4 chang2 。
- zhuo2 zhuo2 liu3 zi1 jin1 shi2 xu4 ， wang1 wang1 bei1 liang2 jiu4 chuan2 huang2 。
- jing3 xu1 bi3 hu4 chen2 xiao1 tuo4 ， ai4 jie2 ceng2 yin1 zhuan3 xiao3 tang2 。
- zuo4 shang4 lan2 tian2 shen2 geng4 run4 ， xia2 zhong1 gan1 yue4 zhi4 mi2 cang2 。
- gui1 yu2 yao1 zhong4 huang2 jin1 ke4 ， zhu1 yu4 xiong1 kai1 gu3 jin3 nang2 。
- fang4 que4 long2 fan2 rao2 fen4 zhu4 ， kui4 yu2 zun1 zu3 cheng1 lin2 lang4 。
- mao2 ni2 qin2 kuai4 xuan2 si1 dao3 ， pu3 die2 song1 chun1 ru4 duan3 zhang1 。
- ji4 nuo4 wang3 meng2 xin1 juan4 wo4 ， ying1 men2 reng2 chu1 jiu4 en1 guang1 。
- ang2 tou2 jing4 lei4 tian2 fang1 ma3 ， he4 sha4 kong1 xun2 kao3 fu4 qiang2 。
- dui1 yu4 cuan2 wan2 fang1 gua1 yan3 ， heng2 yun2 𫁂 䅉 yi3 deng1 chang3 。
- guang1 hui2 ai4 ri4 ting2 xi1 song4 ， xi3 dong4 qian2 jing1 ke4 jian4 shang1 。
- kuang4 fu4 lan2 ban1 yi1 shang4 lei4 ， bu4 fang2 xiao1 sa3 zui4 zhong1 xiang1 。
- yuan4 fu2 lu3 shen2 chang1 er2 chi4 ， geng4 yong1 ji1 chou2 shou4 qie3 kang1 。

## 注释

## 译文

## 赏析
