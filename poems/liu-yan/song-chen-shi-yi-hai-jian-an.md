---
id: liu-yan-song-chen-shi-yi-hai-jian-an
title: 送陈师益还建安
titlePinyin: song4 chen2 shi1 yi4 hai2 jian4 an1
titleSlug: song-chen-shi-yi-hai-jian-an
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南来海舶浮云涛，上有游子千金豪。
- 闽山左转七千里，挂席六月天风号。
- 俯窥虞渊弄白日，彤霞下烁波欲熬。
- 阳侯啸澜罔象舞，出没金背嬉鲸鼇。
- 等闲推徙失向背，往往三山随所遭。
- 我欲惩幽验荒忽，脱非值子终徒劳。
- 吴牛喘月玉斗摇，金井芙蓉啼桔槹。
- 一缘竹叶泛归梦，别兴斗与淮云高。
- 青苹送客凄凉地，节物骎骎惊两毛。
- 家园柿栗行可拾，况有𫁂䅉蟠东皋。
- 鲁连蹈海徒虚语，尼父乘槎安所逃。
- 它时作底投快便，与子去作沧波遨。

## 拼音
- nan2 lai2 hai3 bo2 fu2 yun2 tao1 ， shang4 you3 you2 zi3 qian1 jin1 hao2 。
- min3 shan1 zuo3 zhuan3 qi1 qian1 li3 ， gua4 xi2 liu4 yue4 tian1 feng1 hao4 。
- fu3 kui1 yu2 yuan1 nong4 bai2 ri4 ， tong2 xia2 xia4 shuo4 bo1 yu4 ao2 。
- yang2 hou2 xiao4 lan2 wang3 xiang4 wu3 ， chu1 mo4 jin1 bei4 xi1 jing1 ao2 。
- deng3 xian2 tui1 xi3 shi1 xiang4 bei4 ， wang3 wang3 san1 shan1 sui2 suo3 zao1 。
- wo3 yu4 cheng2 you1 yan4 huang1 hu1 ， tuo1 fei1 zhi2 zi3 zhong1 tu2 lao2 。
- wu2 niu2 chuan3 yue4 yu4 dou4 yao2 ， jin1 jing3 fu2 rong2 ti2 ju2 gao1 。
- yi4 yuan2 zhu2 ye4 fan4 gui1 meng4 ， bie2 xing1 dou4 yu3 huai2 yun2 gao1 。
- qing1 ping2 song4 ke4 qi1 liang2 di4 ， jie2 wu4 qin1 qin1 jing1 liang3 mao2 。
- jia1 yuan2 shi4 li4 xing2 ke3 shi2 ， kuang4 you3 𫁂 䅉 pan2 dong1 gao1 。
- lu3 lian2 dao3 hai3 tu2 xu1 yu3 ， ni2 fu4 cheng2 cha2 an1 suo3 tao2 。
- ta1 shi2 zuo4 di3 tou2 kuai4 bian4 ， yu3 zi3 qu4 zuo4 cang1 bo1 ao2 。

## 注释

## 译文

## 赏析
