---
id: liu-yan-wo-xing
title: 我行
titlePinyin: wo3 xing2
titleSlug: wo-xing
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我行适东陂，野色若可搴。
- 问津初无从，强驱良苦鞭。
- 三𤃩贮客潦，冉冉吞吴天。
- 故垒何峥嵘，荒凉非昔年。
- 虹腰截海堰，蜃气嘘窑烟。
- 霜封百草干，回风时飙然。
- 狐兔死欲尽，饥鹰空老拳。
- 村深行人稀，落日下乌鸢。
- 败荷古毳衲，野菊金连钱。
- 羁怀自骚屑，节物惊徂迁。
- 投暮僧舍中，谁者同留连。

## 拼音
- wo3 xing2 shi4 dong1 bei1 ， ye3 se4 ruo4 ke3 qian1 。
- wen4 jin1 chu1 wu2 cong2 ， qiang2 qu1 liang2 ku3 bian1 。
- san1 𤃩 zhu4 ke4 liao2 ， ran3 ran3 tun1 wu2 tian1 。
- gu4 lei3 he2 zheng1 rong2 ， huang1 liang2 fei1 xi1 nian2 。
- hong2 yao1 jie2 hai3 yan4 ， shen4 qi4 xu1 yao2 yan1 。
- shuang1 feng1 bai3 cao3 gan1 ， hui2 feng1 shi2 biao1 ran2 。
- hu2 tu4 si3 yu4 jin4 ， ji1 ying1 kong1 lao3 quan2 。
- cun1 shen1 xing2 ren2 xi1 ， luo4 ri4 xia4 wu1 yuan1 。
- bai4 he2 gu3 cui4 na4 ， ye3 ju2 jin1 lian2 qian2 。
- ji1 huai2 zi4 sao1 xie4 ， jie2 wu4 jing1 cu2 qian1 。
- tou2 mu4 seng1 she4 zhong1 ， shui2 zhe3 tong2 liu2 lian2 。

## 注释

## 译文

## 赏析
