---
id: liu-yan-da-gu-shan
title: 大孤山
titlePinyin: da4 gu1 shan1
titleSlug: da-gu-shan
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 章贡西南来，银涛白浮天。
- 扬澜开泛滥，如剖大腹然。
- 兹山遥相望，盘薄知何年。
- 海风一何高，吹落蓬莱巅。
- 浮根袭气母，弄影白日边。
- 赴渴夸父奔，阔蓦踵不旋。
- 轩轩执法臣，立当天子前。
- 穹螺出佛髻，青跗带秋莲。
- 瑠璃千丈簪，忽与冰箔连。
- 鸣榔岩腹雨，挂席浦外烟。
- 鹤驾控不返，空遗紫芝田。
- 香罏初争豪，落星才一拳。
- 擢秀苍梧云，发彩翼轸躔。
- 上窥杳冥无极之层霄，下控弥茫不测之重渊。
- 松萝参天岁月老，清澜泛沫鱼龙闲。
- 中有神朅临，䁹睨舟往还。
- 流俗谓女子，彯缨来此山。
- 香脂间绡缯，鹅猪捧羞盘。
- 至以孤为姑，考究初无端。
- 可怜俗好怪，此语良大漫。
- 神固不可诬，何得正以女子观。
- 吾言庶几为不妄，不然兹山徒与望夫、女几争巑岏。

## 拼音
- zhang1 gong4 xi1 nan2 lai2 ， yin2 tao1 bai2 fu2 tian1 。
- yang2 lan2 kai1 fan4 lan4 ， ru2 pou1 da4 fu4 ran2 。
- zi1 shan1 yao2 xiang1 wang4 ， pan2 bao2 zhi1 he2 nian2 。
- hai3 feng1 yi4 he2 gao1 ， chui1 luo4 peng2 lai2 dian1 。
- fu2 gen1 xi2 qi4 mu3 ， nong4 ying3 bai2 ri4 bian1 。
- fu4 ke3 kua1 fu4 ben1 ， kuo4 mo4 zhong3 bu4 xuan2 。
- xuan1 xuan1 zhi2 fa3 chen2 ， li4 dang1 tian1 zi3 qian2 。
- qiong2 luo2 chu1 fo2 ji4 ， qing1 fu1 dai4 qiu1 lian2 。
- liu2 li2 qian1 zhang4 zan1 ， hu1 yu3 bing1 bo2 lian2 。
- ming2 lang2 yan2 fu4 yu3 ， gua4 xi2 pu3 wai4 yan1 。
- he4 jia4 kong4 bu4 fan3 ， kong1 yi2 zi3 zhi1 tian2 。
- xiang1 lu2 chu1 zheng1 hao2 ， luo4 xing1 cai2 yi4 quan2 。
- zhuo2 xiu4 cang1 wu2 yun2 ， fa1 cai3 yi4 zhen3 chan2 。
- shang4 kui1 yao3 ming2 wu2 ji2 zhi1 ceng2 xiao1 ， xia4 kong4 mi2 mang2 bu2 ce4 zhi1 zhong4 yuan1 。
- song1 luo2 can1 tian1 sui4 yue4 lao3 ， qing1 lan2 fan4 mo4 yu2 long2 xian2 。
- zhong1 you3 shen2 qie4 lin2 ， 䁹 ni4 zhou1 wang3 hai2 。
- liu2 su2 wei4 nü3 zi3 ， piao1 ying1 lai2 ci3 shan1 。
- xiang1 zhi1 jian1 xiao1 zeng1 ， e2 zhu1 peng3 xiu1 pan2 。
- zhi4 yi3 gu1 wei4 gu1 ， kao3 jiu1 chu1 wu2 duan1 。
- ke3 lian2 su2 hao3 guai4 ， ci3 yu3 liang2 da4 man4 。
- shen2 gu4 bu4 ke3 wu1 ， he2 de2 zheng4 yi3 nü3 zi3 guan1 。
- wu2 yan2 shu4 ji1 wei4 bu2 wang4 ， bu4 ran2 zi1 shan1 tu2 yu3 wang4 fu1 、 nü3 ji3 zheng1 cuan2 wan2 。

## 注释

## 译文

## 赏析
