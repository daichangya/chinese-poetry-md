---
id: liu-yan-ji-li-zhi-zhang
title: 寄李知章
titlePinyin: ji4 li3 zhi1 zhang1
titleSlug: ji-li-zhi-zhang
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文章盛自元和间，谁其杰者柳与韩。
- 二公秋鹗擅神俊，天使侧翅摧夸谩。
- 卷收万象付寂默，神怪鬼篡皆殚残。
- 诗书并驰可终古，岂止唐世论不刊。
- 陋儒睢盱百年后，掺笔仡仡愁脾肝。
- 问津谁当语博望，初步竟笑非邯郸。
- 纷纷缃缥洒飞砾，埋没理诣非一端。
- 之子清才如振绮，绿发照春容激丹。
- 乡评旧许擅螺水，文战曾是鏖桑干。
- 自云从事二公者，用意能到众所难。
- 新诗遗我章江曲，百首洗出青琅玕。
- 苍梧云生逼齿润，溟海月借吹衣寒。
- 由来青萍止三尺，天末斗牛曾上干。
- 流尘不隔自为快，宁与折铁论凄酸。
- 何由鞭鲸肃吾驾，看子切云重整冠。

## 拼音
- wen2 zhang1 sheng4 zi4 yuan2 he2 jian1 ， shui2 qi2 jie2 zhe3 liu3 yu3 han2 。
- er4 gong1 qiu1 e4 shan4 shen2 jun4 ， tian1 shi3 ce4 chi4 cui1 kua1 man4 。
- juan4 shou1 wan4 xiang4 fu4 ji4 mo4 ， shen2 guai4 gui3 cuan4 jie1 dan1 can2 。
- shi1 shu1 bing4 chi2 ke3 zhong1 gu3 ， qi3 zhi3 tang2 shi4 lun4 bu4 kan1 。
- lou4 ru2 sui1 xu1 bai3 nian2 hou4 ， chan1 bi3 yi4 yi4 chou2 pi2 gan1 。
- wen4 jin1 shui2 dang1 yu3 bo2 wang4 ， chu1 bu4 jing4 xiao4 fei1 han2 dan1 。
- fen1 fen1 xiang1 piao3 sa3 fei1 li4 ， mai2 mo4 li3 yi4 fei1 yi4 duan1 。
- zhi1 zi3 qing1 cai2 ru2 zhen4 qi3 ， lü4 fa1 zhao4 chun1 rong2 ji1 dan1 。
- xiang1 ping2 jiu4 xu3 shan4 luo2 shui3 ， wen2 zhan4 ceng2 shi4 ao2 sang1 gan1 。
- zi4 yun2 cong2 shi4 er4 gong1 zhe3 ， yong4 yi4 neng2 dao4 zhong4 suo3 nan2 。
- xin1 shi1 yi2 wo3 zhang1 jiang1 qu3 ， bai3 shou3 xi3 chu1 qing1 lang2 gan1 。
- cang1 wu2 yun2 sheng1 bi1 chi3 run4 ， ming2 hai3 yue4 jie4 chui1 yi1 han2 。
- you2 lai2 qing1 ping2 zhi3 san1 chi3 ， tian1 mo4 dou4 niu2 ceng2 shang4 gan1 。
- liu2 chen2 bu4 ge2 zi4 wei4 kuai4 ， ning2 yu3 zhe2 tie3 lun4 qi1 suan1 。
- he2 you2 bian1 jing1 su4 wu2 jia4 ， kan4 zi3 qie4 yun2 chong2 zheng3 guan1 。

## 注释

## 译文

## 赏析
