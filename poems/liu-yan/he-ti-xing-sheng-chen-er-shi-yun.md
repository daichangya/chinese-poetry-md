---
id: liu-yan-he-ti-xing-sheng-chen-er-shi-yun
title: 贺提刑生辰二十韵
titlePinyin: he4 ti2 xing2 sheng1 chen2 er4 shi2 yun4
titleSlug: he-ti-xing-sheng-chen-er-shi-yun
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 律中蕤宾候，时生翰苑才。
- 昴星天上降，玉树署中开。
- 地望无双也，公侯有种哉。
- 仪刑推虎子，头角号龙媒。
- 雅负凌云操，阴怀构厦材。
- 家声说王谢，儒学美邹枚。
- 德宇浑深厚，书林早贡该。
- 发谈生雾露，走笔落琼瑰。
- 仕誉彰宸听，纶恩擢宪台。
- 泥封云外捧，使旆日边来。
- 未夏薰风至，先春暖气回。
- 驱驰车翼翼，制割刃恢恢。
- 钦恤恩涵海，澄清令走雷。
- 露帏衣照日，行部驾扬埃。
- 上表除蛇豕，飞章荐草莱。
- 闹中金韵掷，醉里玉山颓。
- 龙印当时伏，鹓班异日陪。
- 暂来为八使，终去面三槐。
- 身况推华胄，门曾位上台。
- 定重调鼎鼐，应再作盐梅。
- 适遇悬弧旦，宜倾上寿杯。
- 下僚何所祝，愿早见天魁。

## 拼音
- lü4 zhong1 rui2 bin1 hou4 ， shi2 sheng1 han4 yuan4 cai2 。
- mao3 xing1 tian1 shang4 jiang4 ， yu4 shu4 shu3 zhong1 kai1 。
- di4 wang4 wu2 shuang1 ye3 ， gong1 hou2 you3 zhong3 zai1 。
- yi2 xing2 tui1 hu3 zi3 ， tou2 jiao3 hao4 long2 mei2 。
- ya3 fu4 ling2 yun2 cao1 ， yin1 huai2 gou4 sha4 cai2 。
- jia1 sheng1 shuo1 wang2 xie4 ， ru2 xue2 mei3 zou1 mei2 。
- de2 yu3 hun2 shen1 hou4 ， shu1 lin2 zao3 gong4 gai1 。
- fa1 tan2 sheng1 wu4 lu4 ， zou3 bi3 luo4 qiong2 gui1 。
- shi4 yu4 zhang1 chen2 ting1 ， lun2 en1 zhuo2 xian4 tai2 。
- ni2 feng1 yun2 wai4 peng3 ， shi3 pei4 ri4 bian1 lai2 。
- wei4 xia4 xun1 feng1 zhi4 ， xian1 chun1 nuan3 qi4 hui2 。
- qu1 chi2 che1 yi4 yi4 ， zhi4 ge1 ren4 hui1 hui1 。
- qin1 xu4 en1 han2 hai3 ， cheng2 qing1 ling4 zou3 lei2 。
- lu4 wei2 yi1 zhao4 ri4 ， xing2 bu4 jia4 yang2 ai1 。
- shang4 biao3 chu2 she2 shi3 ， fei1 zhang1 jian4 cao3 lai2 。
- nao4 zhong1 jin1 yun4 zhi4 ， zui4 li3 yu4 shan1 tui2 。
- long2 yin4 dang1 shi2 fu2 ， yuan1 ban1 yi4 ri4 pei2 。
- zan4 lai2 wei4 ba1 shi3 ， zhong1 qu4 mian4 san1 huai2 。
- shen1 kuang4 tui1 hua2 zhou4 ， men2 ceng2 wei4 shang4 tai2 。
- ding4 zhong4 tiao2 ding3 nai4 ， ying4 zai4 zuo4 yan2 mei2 。
- shi4 yu4 xuan2 hu2 dan4 ， yi2 qing1 shang4 shou4 bei1 。
- xia4 liao2 he2 suo3 zhu4 ， yuan4 zao3 jian4 tian1 kui2 。

## 注释

## 译文

## 赏析
