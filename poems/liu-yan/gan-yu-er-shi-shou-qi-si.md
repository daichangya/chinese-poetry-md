---
id: liu-yan-gan-yu-er-shi-shou-qi-si
title: 感寓二十首  其四
titlePinyin: gan3 yu4 er4 shi2 shou3     qi2 si4
titleSlug: gan-yu-er-shi-shou-qi-si
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庐山何崔嵬，直上九千尺。
- 藤萝翳苍茫，猿鸟阅今昔。
- 䆗窱飞甍开，了与尘垢隔。
- 三十六腾虬，琼扉挂空迹。
- 中有墨渍翁，不饮亦不食。
- 文鳐为之使，侍卫罗白额。
- 遗我一卷书，生平所不识。
- 小儿其无忽，持以永朝夕。
- 湔掌受翁赐，怳若吸月液。
- 吾将税椒丘，帔霓挥八极。

## 拼音
- lu2 shan1 he2 cui1 wei2 ， zhi2 shang4 jiu3 qian1 chi3 。
- teng2 luo2 yi4 cang1 mang2 ， yuan2 niao3 yue4 jin1 xi1 。
- 䆗 tiao3 fei1 meng2 kai1 ， liao3 yu3 chen2 gou4 ge2 。
- san1 shi2 liu4 teng2 qiu2 ， qiong2 fei1 gua4 kong1 ji4 。
- zhong1 you3 mo4 zi4 weng1 ， bu4 yin3 yi4 bu4 shi2 。
- wen2 yao2 wei4 zhi1 shi3 ， shi4 wei4 luo2 bai2 e2 。
- yi2 wo3 yi2 juan4 shu1 ， sheng1 ping2 suo3 bu4 shi2 。
- xiao3 er2 qi2 wu2 hu1 ， chi2 yi3 yong3 zhao1 xi1 。
- jian1 zhang3 shou4 weng1 ci4 ， huang3 ruo4 xi1 yue4 ye4 。
- wu2 jiang1 shui4 jiao1 qiu1 ， pei4 ni2 hui1 ba1 ji2 。

## 注释

## 译文

## 赏析
