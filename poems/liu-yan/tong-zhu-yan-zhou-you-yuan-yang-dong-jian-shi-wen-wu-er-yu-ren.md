---
id: liu-yan-tong-zhu-yan-zhou-you-yuan-yang-dong-jian-shi-wen-wu-er-yu-ren
title: 同朱彦周游元阳洞兼示文吴二羽人
titlePinyin: tong2 zhu1 yan4 zhou1 you2 yuan2 yang2 dong4 jian1 shi4 wen2 wu2 er4 yu3 ren2
titleSlug: tong-zhu-yan-zhou-you-yuan-yang-dong-jian-shi-wen-wu-er-yu-ren
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷西三湘邻，奔迫万岑会。
- 盘拏崩腾根，疑此先草昧。
- 不周迁大荒，势落烛龙外。
- 远征混沌凿，晚怵大块噫。
- 平疏一注玉，宽削四隅黛。
- 前崖岌初豪，傍窦戢如块。
- 暗蹊青鲇卧，侧足得无殆。
- 霜蕤拥凝液，衣缀倚空盖。
- 危呀傲天顽，九地一疡溃。
- 鬰然崷崒姿，似与石廊配。
- 间闻赫幽光，吹作雷雨解。
- 石鼓形似余，击考亦砰磕。
- 阴阴隆冬户，塞向真琐碎。
- 鸿蒙挹气母，茫昧超物怪。
- 不应私开辟，曾是阅成坏。
- 黄熊非鲧化，九肋蕃硕大。
- 蹒跚舞阴机，无乃羞主宰。
- 肉芝桂纯白，仙物今故在。
- 云烟更斐亹，巧弄非一态。
- 筼筜下萧摵，往往到竽籁。
- 片桃仙凡隔，愁绝止飞濑。
- 谁为篝火游，邈叩无底界。
- 世传元崇隠，兹事或虚采。
- 骄阳五月竟，客子短辕迈。
- 火铃掷奔曦，酷势捎林荟。
- 追随邦闾彦，及此洗长慨。
- 俯窥层冰拆，蓐收借泠汰。
- 孤清凛毛发，生意自百倍。
- 清绝两羽人，惊我凤翰铩。
- 扫开数寻天，援挽觅幽隘。
- 啸俦欣鱼贯，诣极愁鹢退。
- 仙者如可作，庶或乔松頼。
- 咄嗟早衰身，樊笼信谁罪。
- 便可冥三奔，吞漱驻童彩。
- 收摄自煎明，兹焉迹长晦。

## 拼音
- qiong2 xi1 san1 xiang1 lin2 ， ben1 po4 wan4 cen2 hui4 。
- pan2 na2 beng1 teng2 gen1 ， yi2 ci3 xian1 cao3 mei4 。
- bu4 zhou1 qian1 da4 huang1 ， shi4 luo4 zhu2 long2 wai4 。
- yuan3 zheng1 hun4 dun4 zao2 ， wan3 chu4 da4 kuai4 yi1 。
- ping2 shu1 yi2 zhu4 yu4 ， kuan1 xiao1 si4 yu2 dai4 。
- qian2 ya2 ji2 chu1 hao2 ， bang4 dou4 ji2 ru2 kuai4 。
- an4 qi1 qing1 nian2 wo4 ， ce4 zu2 de2 wu2 dai4 。
- shuang1 rui2 yong1 ning2 ye4 ， yi1 zhui4 yi3 kong1 gai4 。
- wei1 ya0 ao4 tian1 wan2 ， jiu3 di4 yi4 yang2 kui4 。
- yu4 ran2 qiu2 zu2 zi1 ， si4 yu3 shi2 lang2 pei4 。
- jian1 wen2 he4 you1 guang1 ， chui1 zuo4 lei2 yu3 jie3 。
- shi2 gu3 xing2 si4 yu2 ， ji1 kao3 yi4 peng1 ke1 。
- yin1 yin1 long2 dong1 hu4 ， sai1 xiang4 zhen1 suo3 sui4 。
- hong2 meng2 yi4 qi4 mu3 ， mang2 mei4 chao1 wu4 guai4 。
- bu2 ying4 si1 kai1 pi4 ， ceng2 shi4 yue4 cheng2 huai4 。
- huang2 xiong2 fei1 gun3 hua4 ， jiu3 lei4 fan1 shuo4 da4 。
- pan2 shan1 wu3 yin1 ji1 ， wu2 nai3 xiu1 zhu3 zai3 。
- rou4 zhi1 gui4 chun2 bai2 ， xian1 wu4 jin1 gu4 zai4 。
- yun2 yan1 geng4 fei3 wei3 ， qiao3 nong4 fei1 yi2 tai4 。
- yun2 dang1 xia4 xiao1 se4 ， wang3 wang3 dao4 yu2 lai4 。
- pian4 tao2 xian1 fan2 ge2 ， chou2 jue2 zhi3 fei1 lai4 。
- shui2 wei4 gou1 huo3 you2 ， miao3 kou4 wu2 di3 jie4 。
- shi4 chuan2 yuan2 chong2 yin3 ， zi1 shi4 huo4 xu1 cai3 。
- jiao1 yang2 wu3 yue4 jing4 ， ke4 zi3 duan3 yuan2 mai4 。
- huo3 ling2 zhi4 ben1 xi1 ， ku4 shi4 shao1 lin2 hui4 。
- zhui1 sui2 bang1 lü2 yan4 ， ji2 ci3 xi3 chang2 kai3 。
- fu3 kui1 ceng2 bing1 chai1 ， ru4 shou1 jie4 ling2 tai4 。
- gu1 qing1 lin3 mao2 fa4 ， sheng1 yi4 zi4 bai3 bei4 。
- qing1 jue2 liang3 yu3 ren2 ， jing1 wo3 feng4 han4 sha1 。
- sao3 kai1 shu4 xun2 tian1 ， yuan2 wan3 mi4 you1 ai4 。
- xiao4 chou2 xin1 yu2 guan4 ， yi4 ji2 chou2 yi4 tui4 。
- xian1 zhe3 ru2 ke3 zuo4 ， shu4 huo4 qiao2 song1 lai4 。
- duo1 jie1 zao3 shuai1 shen1 ， fan2 long2 xin4 shui2 zui4 。
- bian4 ke3 ming2 san1 ben1 ， tun1 shu4 zhu4 tong2 cai3 。
- shou1 she4 zi4 jian1 ming2 ， zi1 yan1 ji4 chang2 hui4 。

## 注释

## 译文

## 赏析
