---
id: liu-yan-zeng-xiang-zhang-wen-liao-sheng-yi-shou
title: 赠相掌文廖生一首
titlePinyin: zeng4 xiang1 zhang3 wen2 liao4 sheng1 yi4 shou3
titleSlug: zeng-xiang-zhang-wen-liao-sheng-yi-shou
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 廖生术天与，如鉴挂高墀。
- 能以祸福语，感动诸奔驰。
- 至有不旋踵，坐获百万赀。
- 推排鬼气夺，摈斥海岳移。
- 自云前十年，负术骧螺湄。
- 闹中出双掌，得子如沙披。
- 乃今十年后，所契了不疑。
- 况有远大语，未易论铢锱。
- 曾闻物外偿，不若君家诗。
- 吾谓廖生曰，一诗何补为。
- 生云等诗尔，我则如渴饥。
- 一诗固不惜，为生试言之。
- 天地有文理，俯仰自可推。
- 有文在其掌，乃晋鲁婴儿。
- 方其表异态，览者初亦痴。
- 生当千年后，把握论蓍龟。
- 顾生勿轻许，角立非生谁。

## 拼音
- liao4 sheng1 shu4 tian1 yu3 ， ru2 jian4 gua4 gao1 chi2 。
- neng2 yi3 huo4 fu2 yu3 ， gan3 dong4 zhu1 ben1 chi2 。
- zhi4 you3 bu4 xuan2 zhong3 ， zuo4 huo4 bai3 wan4 zi1 。
- tui1 pai2 gui3 qi4 duo2 ， bin4 chi4 hai3 yue4 yi2 。
- zi4 yun2 qian2 shi2 nian2 ， fu4 shu4 xiang1 luo2 mei2 。
- nao4 zhong1 chu1 shuang1 zhang3 ， de2 zi3 ru2 sha1 pi1 。
- nai3 jin1 shi2 nian2 hou4 ， suo3 qi4 le0 bu4 yi2 。
- kuang4 you3 yuan3 da4 yu3 ， wei4 yi4 lun4 zhu1 zi1 。
- ceng2 wen2 wu4 wai4 chang2 ， bu2 ruo4 jun1 jia1 shi1 。
- wu2 wei4 liao4 sheng1 yue1 ， yi4 shi1 he2 bu3 wei4 。
- sheng1 yun2 deng3 shi1 er3 ， wo3 ze2 ru2 ke3 ji1 。
- yi4 shi1 gu4 bu4 xi1 ， wei2 sheng1 shi4 yan2 zhi1 。
- tian1 di4 you3 wen2 li3 ， fu3 yang3 zi4 ke3 tui1 。
- you3 wen2 zai4 qi2 zhang3 ， nai3 jin4 lu3 ying1 er2 。
- fang1 qi2 biao3 yi4 tai4 ， lan3 zhe3 chu1 yi4 chi1 。
- sheng1 dang1 qian1 nian2 hou4 ， ba3 wo4 lun4 shi1 gui1 。
- gu4 sheng1 wu4 qing1 xu3 ， jiao3 li4 fei1 sheng1 shui2 。

## 注释

## 译文

## 赏析
