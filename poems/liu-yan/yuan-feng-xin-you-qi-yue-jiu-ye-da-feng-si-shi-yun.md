---
id: liu-yan-yuan-feng-xin-you-qi-yue-jiu-ye-da-feng-si-shi-yun
title: 元丰辛酉七月九夜大风四十韵
titlePinyin: yuan2 feng1 xin1 you3 qi1 yue4 jiu3 ye4 da4 feng1 si4 shi2 yun4
titleSlug: yuan-feng-xin-you-qi-yue-jiu-ye-da-feng-si-shi-yun
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海傍七月无好天，顽云夜半争纠缠。
- 雷公轰车电操帜，如以墨汁当空湔。
- 门阑刺眼不见地，逼塞四野可筑拳。
- 须臾霾风赑屭起，便觉怒窍呺喧阗。
- 茫茫平地驾𫐆辘，礧石杂下丽谯颠。
- 训狐投隅狗走窦，拔木僵仆踵不旋。
- 铿轰时闻掷飘瓦，汹沸错以池羹煎。
- 藩垣卷去甚撤幙，屋壁如受众挻挻。
- 戞空飞砾正激射，况复急雨筛涌泉。
- 初疑昆阳遁猛兽，又讶伏弩攒庞涓。
- 黔头豹裈健肘髀，剖拆囊袋椎钤键。
- 天吴助强马啣舞，鼯鼬嘷啸尸阴权。
- 呼声过于赴赵日，烈势更甚焚昆前。
- 酣奔剧骤砉未已，阵马沓奏摩双鞬。
- 蚩尤歼师洒腥血，驱驾山岳挥秦鞭。
- 海涛撞舂万鼙震，岌嶪直恐三山骞。
- 林椒宿鸟乱投坠，胁息岂间乌与鸢。
- 虾蟆何知妄嘈囋，似为得意惊翩翾。
- 流萤迸草戢光耀，啾蚓缩穴愁踆跧。
- 泓窊往往走湍濑，卧内直可浮长鳣。
- 伊余竟夕不成寐，纵有短炬谁复然。
- 屋如漏釜直下注，坐取渗漉攒两肩。
- 羸童叩鼻卧东壁，噤不哗骇如束毡。
- 黎明下堂踏新淖，祗觉抚髀成怃然。
- 平时里闬悉倾陊，饥民塞窦突不烟。
- 田苗畦甲披殆尽，草木岂复根株连。
- 蔕钟堕簷相乌折，苙豕逸泽如遭畋。
- 我闻大块初噫气，蓄泄盖亦有节宣。
- 助天挠物著自易，标为玉烛存礼篇。
- 条无鸣声瑞盛世，反禾宛在隆周年。
- 厥惟反此是为戾，标落下土灾所缘。
- 尧罹长风衅滋甚，縻以大缴尸诸鄽。
- 飞虫蔽空廪君怼，一昔崛起操戈鋋。
- 往时大旱几赤地，韩子讼藁于今传。
- 诗人或以况威虐，歌沛自是所见偏。
- 尔来暴旱亦时有，孰与掀屋扬楣枅。
- 小家破荡大家耗，饮泣茹恨肩相骈。
- 胡为斯民罹此患，孰任咎责当尤愆。
- 我将羾天吐愤懑，坐使百怪成拘挛。
- 是非曲直当有辨，略举大较归吾编。
- 飞廉谴诛丰隆斥，庶几复使斯民痊。

## 拼音
- hai3 bang4 qi1 yue4 wu2 hao3 tian1 ， wan2 yun2 ye4 ban4 zheng1 jiu1 chan2 。
- lei2 gong1 hong1 che1 dian4 cao1 zhi4 ， ru2 yi3 mo4 zhi1 dang1 kong1 jian1 。
- men2 lan2 ci4 yan3 bu2 jian4 di4 ， bi1 sai1 si4 ye3 ke3 zhu4 quan2 。
- xu1 yu2 mai2 feng1 bi4 xi4 qi3 ， bian4 jue2 nu4 qiao4 hao2 xuan1 tian2 。
- mang2 mang2 ping2 di4 jia4 𫐆 lu4 ， lei2 shi2 za2 xia4 li4 qiao2 dian1 。
- xun4 hu2 tou2 yu2 gou3 zou3 dou4 ， ba2 mu4 jiang1 pu2 zhong3 bu4 xuan2 。
- keng1 hong1 shi2 wen2 zhi4 piao1 wa3 ， xiong1 fei4 cuo4 yi3 chi2 geng1 jian1 。
- fan1 yuan2 juan4 qu4 shen4 che4 mu4 ， wu1 bi4 ru2 shou4 zhong4 shan1 shan1 。
- jia2 kong1 fei1 li4 zheng4 ji1 she4 ， kuang4 fu4 ji2 yu3 shai1 yong3 quan2 。
- chu1 yi2 kun1 yang2 dun4 meng3 shou4 ， you4 ya4 fu2 nu3 zan3 pang2 juan1 。
- qian2 tou2 bao4 kun1 jian4 zhou3 bi4 ， pou1 chai1 nang2 dai4 zhui1 qian2 jian4 。
- tian1 wu2 zhu4 qiang2 ma3 xian2 wu3 ， wu2 you4 hao2 xiao4 shi1 yin1 quan2 。
- hu1 sheng1 guo4 yu2 fu4 zhao4 ri4 ， lie4 shi4 geng4 shen4 fen2 kun1 qian2 。
- han1 ben1 ju4 zhou4 hua1 wei4 yi3 ， zhen4 ma3 ta4 zou4 mo2 shuang1 jian1 。
- chi1 you2 jian1 shi1 sa3 xing1 xue4 ， qu1 jia4 shan1 yue4 hui1 qin2 bian1 。
- hai3 tao1 zhuang4 chong1 wan4 pi2 zhen4 ， ji2 ye4 zhi2 kong3 san1 shan1 qian1 。
- lin2 jiao1 su4 niao3 luan4 tou2 zhui4 ， xie2 xi1 qi3 jian1 wu1 yu3 yuan1 。
- ha2 ma2 he2 zhi1 wang4 cao2 za2 ， si4 wei4 de2 yi4 jing1 pian1 xuan1 。
- liu2 ying2 beng4 cao3 ji2 guang1 yao4 ， jiu1 yin3 suo1 xue2 chou2 cun1 quan2 。
- hong2 wa1 wang3 wang3 zou3 tuan1 lai4 ， wo4 nei4 zhi2 ke3 fu2 chang2 zhan1 。
- yi1 yu2 jing4 xi1 bu4 cheng2 mei4 ， zong4 you3 duan3 ju4 shui2 fu4 ran2 。
- wu1 ru2 lou4 fu3 zhi2 xia4 zhu4 ， zuo4 qu3 shen4 lu4 zan3 liang3 jian1 。
- lei2 tong2 kou4 bi2 wo4 dong1 bi4 ， jin4 bu4 hua2 hai4 ru2 shu4 zhan1 。
- li2 ming2 xia4 tang2 ta4 xin1 nao4 ， zhi1 jue2 fu3 bi4 cheng2 wu3 ran2 。
- ping2 shi2 li3 han4 xi1 qing1 duo4 ， ji1 min2 sai1 dou4 tu1 bu4 yan1 。
- tian2 miao2 qi2 jia3 pi1 dai4 jin4 ， cao3 mu4 qi3 fu4 gen1 zhu1 lian2 。
- di4 zhong1 duo4 yan2 xiang1 wu1 zhe2 ， li4 shi3 yi4 ze2 ru2 zao1 tian2 。
- wo3 wen2 da4 kuai4 chu1 yi1 qi4 ， xu4 xie4 gai4 yi4 you3 jie2 xuan1 。
- zhu4 tian1 nao2 wu4 zhu4 zi4 yi4 ， biao1 wei4 yu4 zhu2 cun2 li3 pian1 。
- tiao2 wu2 ming2 sheng1 rui4 sheng4 shi4 ， fan3 he2 wan3 zai4 long2 zhou1 nian2 。
- jue2 wei2 fan3 ci3 shi4 wei4 li4 ， biao1 luo4 xia4 tu3 zai1 suo3 yuan2 。
- yao2 li2 chang2 feng1 xin4 zi1 shen4 ， mi2 yi3 da4 jiao3 shi1 zhu1 chan2 。
- fei1 chong2 bi4 kong1 lin3 jun1 dui4 ， yi4 xi1 jue2 qi3 cao1 ge1 chan2 。
- wang3 shi2 da4 han4 ji3 chi4 di4 ， han2 zi3 song4 gao3 yu2 jin1 chuan2 。
- shi1 ren2 huo4 yi3 kuang4 wei1 nüe4 ， ge1 pei4 zi4 shi4 suo3 jian4 pian1 。
- er3 lai2 bao4 han4 yi4 shi2 you3 ， shu2 yu3 xian1 wu1 yang2 mei2 ji1 。
- xiao3 jia1 po4 dang4 da4 jia1 hao4 ， yin3 qi4 ru2 hen4 jian1 xiang1 pian2 。
- hu2 wei4 si1 min2 li2 ci3 huan4 ， shu2 ren4 jiu4 ze2 dang1 you2 qian1 。
- wo3 jiang1 hong2 tian1 tu3 fen4 men4 ， zuo4 shi3 bai3 guai4 cheng2 ju1 luan2 。
- shi4 fei1 qu1 zhi2 dang1 you3 bian4 ， lüe4 ju3 da4 jiao4 gui1 wu2 bian1 。
- fei1 lian2 qian3 zhu1 feng1 long2 chi4 ， shu4 ji1 fu4 shi3 si1 min2 quan2 。

## 注释

## 译文

## 赏析
