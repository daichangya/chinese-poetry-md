---
id: liu-yan-du-wang-dou-jiang-shao-gong-jiao-ni-shi-fu-san-shi-yun
title: 读汪都讲邵宫教拟试赋三十韵
titlePinyin: du2 wang1 dou1 jiang3 shao4 gong1 jiao4 ni3 shi4 fu4 san1 shi2 yun4
titleSlug: du-wang-dou-jiang-shao-gong-jiao-ni-shi-fu-san-shi-yun
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文效追前日，词科急俊民。
- 儒风穆汉殿，家璞走荆珍。
- 汪邵推高手，卿云想后身。
- 争移初律暖，竞拨老根陈。
- 睥睨三都上，吹嘘七子邻。
- 龙蛇开蛰户，河汉洗天津。
- 堂室谁升入，诗书迭主宾。
- 剸犀锋自倍，彻札手弥亲。
- 鼓吹丘轲外，波澜屈宋新。
- 巴歌徒里耳，燕石谩缇巾。
- 美观圭联璧，和声鼓间𬭚。
- 骎骎新历块，喔喔旧司晨。
- 爽实嗤乌有，阿时陋剧秦。
- 凿愁神秘露，搜恐物华贫。
- 楚剑双干斗，吴娃几学颦。
- 飞扬逼场屋，旁午动簪绅。
- 伧父几焚砚，修家旧有人。
- 珠惊对还浦，角岂独推麟。
- 价比千琼玖，文成一欠呻。
- 鼻端论妙斲，使外得周询。
- 布瑞云歊鼎，连深鲤挂缗。
- 岂徒矜羽猎，直可绚郊禋。
- 宛是隋唐旧，何分雅颂真。
- 两眸宽病客，一气到洪钧。
- 捉卷时湔掌，沿涯屡耗神。
- 爰居泣韶濩，嫫姆骇蛾螓。
- 惬兴谁爬背，长哦独哆唇。
- 传夸归有恃，羞缩死将滨。
- 雠校三千士，蹉跎九十春。
- 岐周双𬸚𬸦，不省至何因。

## 拼音
- wen2 xiao4 zhui1 qian2 ri4 ， ci2 ke1 ji2 jun4 min2 。
- ru2 feng1 mu4 han4 dian4 ， jia1 pu2 zou3 jing1 zhen1 。
- wang1 shao4 tui1 gao1 shou3 ， qing1 yun2 xiang3 hou4 shen1 。
- zheng1 yi2 chu1 lü4 nuan3 ， jing4 bo1 lao3 gen1 chen2 。
- pi4 ni4 san1 dou1 shang4 ， chui1 xu1 qi1 zi3 lin2 。
- long2 she2 kai1 zhe2 hu4 ， he2 han4 xi3 tian1 jin1 。
- tang2 shi4 shui2 sheng1 ru4 ， shi1 shu1 die2 zhu3 bin1 。
- tuan2 xi1 feng1 zi4 bei4 ， che4 zha2 shou3 mi2 qin1 。
- gu3 chui1 qiu1 ke1 wai4 ， bo1 lan2 qu1 song4 xin1 。
- ba1 ge1 tu2 li3 er3 ， yan4 shi2 man4 ti2 jin1 。
- mei3 guan1 gui1 lian2 bi4 ， he2 sheng1 gu3 jian1 chun2 。
- qin1 qin1 xin1 li4 kuai4 ， wo1 wo1 jiu4 si1 chen2 。
- shuang3 shi2 chi1 wu1 you3 ， a1 shi2 lou4 ju4 qin2 。
- zao2 chou2 shen2 mi4 lu4 ， sou1 kong3 wu4 hua2 pin2 。
- chu3 jian4 shuang1 gan1 dou4 ， wu2 wa2 ji3 xue2 pin2 。
- fei1 yang2 bi1 chang3 wu1 ， pang2 wu3 dong4 zan1 shen1 。
- chen0 fu4 ji3 fen2 yan4 ， xiu1 jia1 jiu4 you3 ren2 。
- zhu1 jing1 dui4 hai2 pu3 ， jiao3 qi3 du2 tui1 lin2 。
- jia4 bi3 qian1 qiong2 jiu3 ， wen2 cheng2 yi2 qian4 shen1 。
- bi2 duan1 lun4 miao4 zhuo2 ， shi3 wai4 de2 zhou1 xun2 。
- bu4 rui4 yun2 xiao1 ding3 ， lian2 shen1 li3 gua4 min2 。
- qi3 tu2 jin1 yu3 lie4 ， zhi2 ke3 xuan4 jiao1 yin1 。
- wan3 shi4 sui2 tang2 jiu4 ， he2 fen1 ya3 song4 zhen1 。
- liang3 mou2 kuan1 bing4 ke4 ， yi2 qi4 dao4 hong2 jun1 。
- zhuo1 juan4 shi2 jian1 zhang3 ， yan2 ya2 lü3 hao4 shen2 。
- yuan2 ju1 qi4 shao2 hu4 ， mo2 mu3 hai4 e2 qin2 。
- qie4 xing1 shui2 pa2 bei4 ， chang2 o4 du2 duo1 chun2 。
- chuan2 kua1 gui1 you3 shi4 ， xiu1 suo1 si3 jiang1 bin1 。
- chou2 xiao4 san1 qian1 shi4 ， cuo1 tuo2 jiu3 shi2 chun1 。
- qi2 zhou1 shuang1 yue4 zhuo2 ， bu4 sheng3 zhi4 he2 yin1 。

## 注释

## 译文

## 赏析
