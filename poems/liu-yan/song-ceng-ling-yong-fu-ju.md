---
id: liu-yan-song-ceng-ling-yong-fu-ju
title: 送曾灵永赴举
titlePinyin: song4 ceng2 ling2 yong3 fu4 ju3
titleSlug: song-ceng-ling-yong-fu-ju
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孟荀久不作，吾道竟茫茫。
- 滔滔天下人，生死名利缰。
- 夸儿骋新学，剽窜摸青黄。
- 爬罗尽砂砾，气焰苦不扬。
- 初如拆袜线，那复一条长。
- 又如抄选客，十九为琳琅。
- 埋没太古音，啾耳纷蜩螗。
- 曾郎春不如，阔印眉间堂。
- 十年读书史，一日胸胆张。
- 兴来洒酣笔，落纸松丸香。
- 摧颓鹙鸧间，识此雏凤凰。
- 梅天暑气湿，江东潦声狂。
- 辞我归袂拥，霜蒲挂高樯。
- 飘翩不可留，横槊赴文场。
- 期子勿苟作，琼瑶撷新芳。
- 莫学下俚曲，黄花间折杨。
- 由来玉山粒，梗涩在粃糠。
- 河虽一掬波，曾是九秋潢。
- 行行事斯语，看子摩天翔。

## 拼音
- meng4 xun2 jiu3 bu2 zuo4 ， wu2 dao4 jing4 mang2 mang2 。
- tao1 tao1 tian1 xia4 ren2 ， sheng1 si3 ming2 li4 jiang1 。
- kua1 er2 cheng3 xin1 xue2 ， piao1 cuan4 mo1 qing1 huang2 。
- pa2 luo2 jin4 sha1 li4 ， qi4 yan4 ku3 bu4 yang2 。
- chu1 ru2 chai1 wa4 xian4 ， na4 fu4 yi4 tiao2 chang2 。
- you4 ru2 chao1 xuan3 ke4 ， shi2 jiu3 wei4 lin2 lang2 。
- mai2 mo4 tai4 gu3 yin1 ， jiu1 er3 fen1 tiao2 tang2 。
- ceng2 lang2 chun1 bu4 ru2 ， kuo4 yin4 mei2 jian1 tang2 。
- shi2 nian2 du2 shu1 shi3 ， yi2 ri4 xiong1 dan3 zhang1 。
- xing1 lai2 sa3 han1 bi3 ， luo4 zhi3 song1 wan2 xiang1 。
- cui1 tui2 qiu1 cang1 jian1 ， shi2 ci3 chu2 feng4 huang2 。
- mei2 tian1 shu3 qi4 shi1 ， jiang1 dong1 liao2 sheng1 kuang2 。
- ci2 wo3 gui1 mei4 yong1 ， shuang1 pu2 gua4 gao1 qiang2 。
- piao1 pian1 bu4 ke3 liu2 ， heng2 shuo4 fu4 wen2 chang3 。
- qi1 zi3 wu4 gou3 zuo4 ， qiong2 yao2 xie2 xin1 fang1 。
- mo4 xue2 xia4 li3 qu3 ， huang2 hua1 jian1 zhe2 yang2 。
- you2 lai2 yu4 shan1 li4 ， geng3 se4 zai4 bi3 kang1 。
- he2 sui1 yi4 ju1 bo1 ， ceng2 shi4 jiu3 qiu1 huang2 。
- xing2 xing2 shi4 si1 yu3 ， kan4 zi3 mo2 tian1 xiang2 。

## 注释

## 译文

## 赏析
