---
id: liu-yan-bei-chan-shui-ge-zou-bi
title: 北禅水阁走笔
titlePinyin: bei3 chan2 shui3 ge2 zou3 bi3
titleSlug: bei-chan-shui-ge-zou-bi
author: 刘弇
authorPinyin: liu2 yan3
authorSlug: liu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风凉客衣，弭檝沧江浔。
- 晚吾事潇洒，聊复此登临。
- 云容不碍秋，清樾有余阴。
- 烦心洗东波，寸目明遥岑。
- 樊笼脱鸟窘，摇落吊蛩吟。
- 莽墟阅今昔，长慨抚孤镡。
- 故楚冠剑尽，物情几浮沉。
- 怀哉岁将月，无为空滞淫。
- 持语朱陵翁，须矣吾抽簪。

## 拼音
- xi1 feng1 liang2 ke4 yi1 ， mi3 ji2 cang1 jiang1 xun2 。
- wan3 wu2 shi4 xiao1 sa3 ， liao2 fu4 ci3 deng1 lin2 。
- yun2 rong2 bu2 ai4 qiu1 ， qing1 yue4 you3 yu2 yin1 。
- fan2 xin1 xi3 dong1 bo1 ， cun4 mu4 ming2 yao2 cen2 。
- fan2 long2 tuo1 niao3 jiong3 ， yao2 luo4 diao4 qiong2 yin2 。
- mang3 xu1 yue4 jin1 xi1 ， chang2 kai3 fu3 gu1 tan2 。
- gu4 chu3 guan1 jian4 jin4 ， wu4 qing2 ji3 fu2 chen2 。
- huai2 zai1 sui4 jiang1 yue4 ， wu2 wei2 kong1 zhi4 yin2 。
- chi2 yu3 zhu1 ling2 weng1 ， xu1 yi3 wu2 chou1 zan1 。

## 注释

## 译文

## 赏析
