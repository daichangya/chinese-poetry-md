---
id: bai-yu-chan-song-shan-shang-zuo-gui-yu-wang
title: 送珊上座归育王
titlePinyin: song4 shan1 shang4 zuo4 gui1 yu4 wang2
titleSlug: song-shan-shang-zuo-gui-yu-wang
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一双膝胫两条铁，一掬精神一团雪。
- 早曾火燄上翻身，鸳帏不把丁香结。
- 风吹香囊满路香，知君也结钦山辙。
- 忽然洗面摸得鼻，方知皮下各有血。
- 急携柏子礼孤云，后来足迹遍江浙。
- 阿育王山仓廪空，百指张颐欲嚼舌。
- 延寿堂中几病僧，囊无挑药寒彻骨。
- 见君把个无孔笛，吹起还乡曲一阕。
- 此来漳泉走一遭，庞翁犹在波旬灭。
- 拄杖挑起空中云，钵盂漉上波心月。
- 默随春色归故山，江路梅花先漏泄。
- 遂邀君来香一𦶟，重把篇诗呈丑拙。
- 此行拗折老藤条，选佛场中作英杰。
- 君今三千里外行，不涉程途犹自别。
- 恰似一壶冰，千古光莹彻。

## 拼音
- yi4 shuang1 xi1 jing4 liang3 tiao2 tie3 ， yi4 ju1 jing1 shen2 yi4 tuan2 xue3 。
- zao3 ceng2 huo3 yan4 shang4 fan1 shen1 ， yuan1 wei2 bu4 ba3 ding1 xiang1 jie2 。
- feng1 chui1 xiang1 nang2 man3 lu4 xiang1 ， zhi1 jun1 ye3 jie2 qin1 shan1 zhe2 。
- hu1 ran2 xi3 mian4 mo1 de2 bi2 ， fang1 zhi1 pi2 xia4 ge4 you3 xue4 。
- ji2 xie2 bai3 zi3 li3 gu1 yun2 ， hou4 lai2 zu2 ji4 bian4 jiang1 zhe4 。
- a1 yu4 wang2 shan1 cang1 lin3 kong1 ， bai3 zhi3 zhang1 yi2 yu4 jiao2 she2 。
- yan2 shou4 tang2 zhong1 ji3 bing4 seng1 ， nang2 wu2 tiao1 yao4 han2 che4 gu3 。
- jian4 jun1 ba3 ge4 wu2 kong3 di2 ， chui1 qi3 huan2 xiang1 qu3 yi2 que4 。
- ci3 lai2 zhang1 quan2 zou3 yi4 zao1 ， pang2 weng1 you2 zai4 bo1 xun2 mie4 。
- zhu3 zhang4 tiao1 qi3 kong1 zhong1 yun2 ， bo1 yu2 lu4 shang4 bo1 xin1 yue4 。
- mo4 sui2 chun1 se4 gui1 gu4 shan1 ， jiang1 lu4 mei2 hua1 xian1 lou4 xie4 。
- sui4 yao1 jun1 lai2 xiang1 yi1 𦶟 ， zhong4 ba3 pian1 shi1 cheng2 chou3 zhuo1 。
- ci3 xing2 ao4 zhe2 lao3 teng2 tiao2 ， xuan3 fo2 chang3 zhong1 zuo4 ying1 jie2 。
- jun1 jin1 san1 qian1 li3 wai4 hang2 ， bu2 she4 cheng2 tu2 you2 zi4 bie2 。
- qia4 si4 yi4 hu2 bing1 ， qian1 gu3 guang1 ying2 che4 。

## 注释

## 译文

## 赏析
