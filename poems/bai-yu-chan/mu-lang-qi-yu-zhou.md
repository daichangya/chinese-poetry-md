---
id: bai-yu-chan-mu-lang-qi-yu-zhou
title: 木郎祈雨咒
titlePinyin: mu4 lang2 qi2 yu3 zhou4
titleSlug: mu-lang-qi-yu-zhou
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 干晶瑶辉玉池东，盟威圣者命青童。
- 掷火万里坎震宫，雨骑迅发来太蒙。
- 木郎太乙三山雄，霹雳破石泉源通。
- 神震巽土皓灵翁，猛马四张㘞火冲。
- 流精鬰光奔祝融，巨神泰华登云中。
- 墨旛皂纛扬虚空，掩曦蒸雨屯云浓。
- 阏伯撼动昆仑峰，幽灵翻海玄溟同。
- 冯夷鼓舞长呼风，蓬莱弱水兴都功。
- 龙鹰捷疾先御凶，朱发巨翅双目彤。
- 雷电吐毒驱五龙，四溟叆叇罗阴容。
- 一声四海改昏蒙，雨阵所至川流洪。
- 金光流精斩旱虹，洞阳幽灵召丰隆。
- 玉雷浩师变崆峒，虚皇泰华扫妖爞。
- 群梁玄黄号前锋，祠泉恣蜃威天公。
- 㘞火律令翻穹窿，鞭击妖魅驱蛇虫。
- 勾娄吉利炎赫踪，登僧泽颐悉听从。
- 织女四哥心公忠，辅我救旱助勋隆。
- 赤鸡紫鹅飞无穷，摄虐缚祟送北酆。
- 敕紫虚元君降摄，急急如火铃大帅律令。

## 拼音
- gan1 jing1 yao2 hui1 yu4 chi2 dong1 ， meng2 wei1 sheng4 zhe3 ming4 qing1 tong2 。
- zhi4 huo3 wan4 li3 kan3 zhen4 gong1 ， yu3 qi2 xun4 fa1 lai2 tai4 meng2 。
- mu4 lang2 tai4 yi3 san1 shan1 xiong2 ， pi1 li4 po4 shi2 quan2 yuan2 tong1 。
- shen2 zhen4 xun4 tu3 hao4 ling2 weng1 ， meng3 ma3 si4 zhang1 㘞 huo3 chong1 。
- liu2 jing1 yu4 guang1 ben1 zhu4 rong2 ， ju4 shen2 tai4 hua2 deng1 yun2 zhong1 。
- mo4 fan1 zao4 dao4 yang2 xu1 kong1 ， yan3 xi1 zheng1 yu3 tun2 yun2 nong2 。
- e4 bo2 han4 dong4 kun1 lun2 feng1 ， you1 ling2 fan1 hai3 xuan2 ming2 tong2 。
- feng2 yi2 gu3 wu3 chang2 hu1 feng1 ， peng2 lai2 ruo4 shui3 xing1 dou1 gong1 。
- long2 ying1 jie2 ji2 xian1 yu4 xiong1 ， zhu1 fa1 ju4 chi4 shuang1 mu4 tong2 。
- lei2 dian4 tu3 du2 qu1 wu3 long2 ， si4 ming2 ai4 dai4 luo2 yin1 rong2 。
- yi4 sheng1 si4 hai3 gai3 hun1 meng2 ， yu3 zhen4 suo3 zhi4 chuan1 liu2 hong2 。
- jin1 guang1 liu2 jing1 zhan3 han4 hong2 ， dong4 yang2 you1 ling2 zhao4 feng1 long2 。
- yu4 lei2 hao4 shi1 bian4 kong1 tong2 ， xu1 huang2 tai4 hua2 sao3 yao1 chong2 。
- qun2 liang2 xuan2 huang2 hao4 qian2 feng1 ， ci2 quan2 zi4 shen4 wei1 tian1 gong1 。
- 㘞 huo3 lü4 ling4 fan1 qiong2 long2 ， bian1 ji1 yao1 mei4 qu1 she2 chong2 。
- gou1 lou2 ji2 li4 yan2 he4 zong1 ， deng1 seng1 ze2 yi2 xi1 ting1 cong2 。
- zhi1 nü3 si4 ge1 xin1 gong1 zhong1 ， fu3 wo3 jiu4 han4 zhu4 xun1 long2 。
- chi4 ji1 zi3 e2 fei1 wu2 qiong2 ， she4 nüe4 fu4 sui4 song4 bei3 feng1 。
- chi4 zi3 xu1 yuan2 jun1 jiang4 she4 ， ji2 ji2 ru2 huo3 ling2 da4 shuai4 lü4 ling4 。

## 注释

## 译文

## 赏析
