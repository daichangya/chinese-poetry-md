---
id: bai-yu-chan-chun-yang-hui
title: 纯阳会
titlePinyin: chun2 yang2 hui4
titleSlug: chun-yang-hui
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一点薰风舞绿槐，祝融衮火从南来。
- 海棠落地蜂蝶去，池馆无人莲未开。
- 溶溶一掬清和髓，纯干已作牝马矣。
- 岳渎将此英雄气，收来顿在葫芦里。
- 阶前十有四荚蓂，谏议夜来梦麒麟。
- 披槲老翁自鼻笑，胞胎未兆天元春。
- 洞宾弄巧翻成拙，蓬莱路上空明月。
- 墙头梅子枝上蜡，池畔榴花叶底血。
- 生来挺挺其精神，所适性癖穷天真。
- 蓦然悟得铅汞机，敢谓大道无楚秦。
- 忽尔金丹成九转，十月胎团人不问。
- 撼动乾坤走鬼神，青云白鹤方解闷。
- 天下后世思真人，常与真人庆诞辰。
- 樱笋厨开正来日，释氏亦欲制蜡人。
- 不知故事自谁始，实是五代谯陵起。
- 王诜建会集冠褐，飞来白鹤不知几。
- 次则萧氏建宅仙，七闽万户生祥烟。
- 一郡二郡渐风化，骎骎知省洞宾贤。
- 城南城北走几次，人亦不知回老是。
- 但见老松作人语，先生携墨归谁氏。
- 太平寺里作篇诗，又道摩镜嫌人痴。
- 岳阳市心一长啸，铁笛无声今几时。
- 宝婺有人潘氏子，功名愿足心肺喜。
- 髫年崇奉迄今日，四海杖屦纷如蚁。
- 万指丛中见玉蟾，不作衣衫褴褛嫌。
- 题诗祝君励金石，晨香夕烛增肃严。
- 妙通老人暗抚掌，何年熊罴入梦想。
- 待渠峥嵘欲及笄，整顿衣钵福无量。
- 半千白鹤呼青云，青云深处琼梅新。
- 有人要问飞升事，只看天边日月轮。

## 拼音
- yi4 dian3 xun1 feng1 wu3 lü4 huai2 ， zhu4 rong2 gun3 huo3 cong2 nan2 lai2 。
- hai3 tang2 luo4 di4 feng1 die2 qu4 ， chi2 guan3 wu2 ren2 lian2 wei4 kai1 。
- rong2 rong2 yi4 ju1 qing1 he2 sui3 ， chun2 gan1 yi3 zuo4 pin4 ma3 yi3 。
- yue4 du2 jiang1 ci3 ying1 xiong2 qi4 ， shou1 lai2 dun4 zai4 hu2 lu0 li3 。
- jie1 qian2 shi2 you3 si4 jia2 mi4 ， jian4 yi4 ye4 lai2 meng4 qi2 lin2 。
- pi1 hu2 lao3 weng1 zi4 bi2 xiao4 ， bao1 tai1 wei4 zhao4 tian1 yuan2 chun1 。
- dong4 bin1 nong4 qiao3 fan1 cheng2 zhuo1 ， peng2 lai2 lu4 shang0 kong1 ming2 yue4 。
- qiang2 tou2 mei2 zi3 zhi1 shang4 la4 ， chi2 pan4 liu2 hua1 ye4 di3 xue4 。
- sheng1 lai2 ting3 ting3 qi2 jing1 shen2 ， suo3 shi4 xing4 pi3 qiong2 tian1 zhen1 。
- mo4 ran2 wu4 de2 qian1 gong3 ji1 ， gan3 wei4 da4 dao4 wu2 chu3 qin2 。
- hu1 er3 jin1 dan1 cheng2 jiu3 zhuan3 ， shi2 yue4 tai1 tuan2 ren2 bu2 wen4 。
- han4 dong4 qian2 kun1 zou3 gui3 shen2 ， qing1 yun2 bai2 he4 fang1 jie3 men4 。
- tian1 xia4 hou4 shi4 si1 zhen1 ren2 ， chang2 yu3 zhen1 ren2 qing4 dan4 chen2 。
- ying1 sun3 chu2 kai1 zheng4 lai2 ri4 ， shi4 shi4 yi4 yu4 zhi4 la4 ren2 。
- bu4 zhi1 gu4 shi4 zi4 shui2 shi3 ， shi2 shi4 wu3 dai4 qiao2 ling2 qi3 。
- wang2 shen1 jian4 hui4 ji2 guan1 he4 ， fei1 lai2 bai2 he4 bu4 zhi1 ji3 。
- ci4 ze2 xiao1 shi4 jian4 zhai2 xian1 ， qi1 min3 wan4 hu4 sheng1 xiang2 yan1 。
- yi2 jun4 er4 jun4 jian4 feng1 hua4 ， qin1 qin1 zhi1 sheng3 dong4 bin1 xian2 。
- cheng2 nan2 cheng2 bei3 zou3 ji3 ci4 ， ren2 yi4 bu4 zhi1 hui2 lao3 shi4 。
- dan4 jian4 lao3 song1 zuo4 ren2 yu3 ， xian1 sheng1 xie2 mo4 gui1 shui2 shi4 。
- tai4 ping2 si4 li3 zuo4 pian1 shi1 ， you4 dao4 mo2 jing4 xian2 ren2 chi1 。
- yue4 yang2 shi4 xin1 yi4 chang2 xiao4 ， tie3 di2 wu2 sheng1 jin1 ji3 shi2 。
- bao3 wu4 you3 ren2 pan1 shi4 zi3 ， gong1 ming2 yuan4 zu2 xin1 fei4 xi3 。
- tiao2 nian2 chong2 feng4 qi4 jin1 ri4 ， si4 hai3 zhang4 ju4 fen1 ru2 yi3 。
- wan4 zhi3 cong2 zhong1 jian4 yu4 chan2 ， bu2 zuo4 yi1 shan1 lan2 lü3 xian2 。
- ti2 shi1 zhu4 jun1 li4 jin1 shi2 ， chen2 xiang1 xi1 zhu2 zeng1 su4 yan2 。
- miao4 tong1 lao3 ren2 an4 fu3 zhang3 ， he2 nian2 xiong2 pi2 ru4 meng4 xiang3 。
- dai4 qu2 zheng1 rong2 yu4 ji2 ji1 ， zheng3 dun4 yi1 bo1 fu2 wu2 liang4 。
- ban4 qian1 bai2 he4 hu1 qing1 yun2 ， qing1 yun2 shen1 chu4 qiong2 mei2 xin1 。
- you3 ren2 yao4 wen4 fei1 sheng1 shi4 ， zhi1 kan4 tian1 bian1 ri4 yue4 lun2 。

## 注释

## 译文

## 赏析
