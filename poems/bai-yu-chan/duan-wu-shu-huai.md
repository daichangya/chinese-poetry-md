---
id: bai-yu-chan-duan-wu-shu-huai
title: 端午述怀
titlePinyin: duan1 wu3 shu4 huai2
titleSlug: duan-wu-shu-huai
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 方瀛山上风飕飕，五月六月常如秋。
- 松花落地鹤飞去，万顷白云空翠浮。
- 夜半蟾蜍落丹井，琪林深锁寒叶暝。
- 满天白露点苍苔，蛙市一散万籁静。
- 三树两树啼断猿，树冷栖禽夜不眠。
- 数点飞萤恋沙径，山腰石润悲寒泉。
- 钟声隔断华胥路，不知蝴蝶蜚何处。
- 摩挲两眼折纸衾，人道今辰正端午。
- 晓雨初霁梅子肥，龙孙脱箨新燕飞。
- 山居萧然无一物，摘荠捣麦充晨炊。
- 忆著往年五月四，葛巾羽扇鸾溪市。
- 龙艘破浪桨万枝，钲鼓聒天旗掣水。
- 纸钱飞起屈原祠，行人往来如蚁移。
- 桐花入鬓彩系臂，家家御疫折桃枝。
- 庭前绿艾制绿虎，细切菖蒲斟绿醑。
- 羹鹅鲙鲤办华筵，冷浸水团包角黍。
- 今年寂寞坐空山，山雨山风生晓寒。
- 默庵令我休噫气，作诗畧述山居意。
- 安得两腋生飞翰，与君飞上泬寥间，免使在世赋辛酸。

## 拼音
- fang1 ying2 shan1 shang4 feng1 sou1 sou1 ， wu3 yue4 liu4 yue4 chang2 ru2 qiu1 。
- song1 hua1 luo4 di4 he4 fei1 qu4 ， wan4 qing3 bai2 yun2 kong1 cui4 fu2 。
- ye4 ban4 chan2 chu2 luo4 dan1 jing3 ， qi2 lin2 shen1 suo3 han2 ye4 ming2 。
- man3 tian1 bai2 lu4 dian3 cang1 tai2 ， wa1 shi4 yi2 san4 wan4 lai4 jing4 。
- san1 shu4 liang3 shu4 ti2 duan4 yuan2 ， shu4 leng3 qi1 qin2 ye4 bu4 mian2 。
- shu4 dian3 fei1 ying2 lian4 sha1 jing4 ， shan1 yao1 shi2 run4 bei1 han2 quan2 。
- zhong1 sheng1 ge2 duan4 hua2 xu1 lu4 ， bu4 zhi1 hu2 die2 fei1 he2 chu4 。
- mo2 suo1 liang3 yan3 zhe2 zhi3 qin1 ， ren2 dao4 jin1 chen2 zheng4 duan1 wu3 。
- xiao3 yu3 chu1 ji4 mei2 zi3 fei2 ， long2 sun1 tuo1 tuo4 xin1 yan4 fei1 。
- shan1 ju1 xiao1 ran2 wu2 yi2 wu4 ， zhai1 qi2 dao3 mai4 chong1 chen2 chui1 。
- yi4 zhu4 wang3 nian2 wu3 yue4 si4 ， ge3 jin1 yu3 shan4 luan2 xi1 shi4 。
- long2 sou1 po4 lang4 jiang3 wan4 zhi1 ， zheng1 gu3 guo1 tian1 qi2 che4 shui3 。
- zhi3 qian2 fei1 qi3 qu1 yuan2 ci2 ， xing2 ren2 wang3 lai2 ru2 yi3 yi2 。
- tong2 hua1 ru4 bin4 cai3 xi4 bi4 ， jia1 jia1 yu4 yi4 zhe2 tao2 zhi1 。
- ting2 qian2 lü4 ai4 zhi4 lü4 hu3 ， xi4 qie4 chang1 pu2 zhen1 lü4 xu3 。
- geng1 e2 kuai4 li3 ban4 hua2 yan2 ， leng3 jin4 shui3 tuan2 bao1 jiao3 shu3 。
- jin1 nian2 ji4 mo4 zuo4 kong1 shan1 ， shan1 yu3 shan1 feng1 sheng1 xiao3 han2 。
- mo4 an1 ling4 wo3 xiu1 yi1 qi4 ， zuo4 shi1 lüe4 shu4 shan1 ju1 yi4 。
- an1 de2 liang3 ye4 sheng1 fei1 han4 ， yu3 jun1 fei1 shang4 jue2 liao2 jian1 ， mian3 shi3 zai4 shi4 fu4 xin1 suan1 。

## 注释

## 译文

## 赏析
