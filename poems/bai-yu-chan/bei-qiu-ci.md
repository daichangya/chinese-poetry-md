---
id: bai-yu-chan-bei-qiu-ci
title: 悲秋辞
titlePinyin: bei1 qiu1 ci2
titleSlug: bei-qiu-ci
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虫声树声各已变，吾知流年暗中换。
- 昼乌夜兔忙如箭，秋光渐入芦花岸。
- 芦花白兮蓼花红，鸿鴈跧蹲满荻丛。
- 牡丹海棠如梦中，莲藕香散池馆空。
- 人生岁月去如水，燕去鶑归一弹指。
- 星霜磨老道人心，满目世人纷如蚁。
- 感今慨昔令人愁，乃知宋玉非悲秋。
- 江山紫翠饯汉唐，风物不复追商周。
- 古人混混去不返，今人纷纷知何限。
- 古人怜今今怜古，夕阳影里云影乱。
- 此身飘飘如游尘，身体发肤皆他人。
- 尚余方寸管喜怒，不敢漏泄天公嗔。
- 向时欢娱成冷落，谁与感慨怜萧索。
- 定知悲喜聚散因，世间果无扬州鹤。
- 所可悲者贫且孤，览镜自笑清而癯。
- 安能十事九如意，定数岂复人能逾。
- 秋风起兮秋水寒，秋心悲兮秋兴酸。
- 佳人一去不复还，顾影度此时光难。
- 此心寥寥秋夜月，孤光散入寒光阔。
- 夜深月落无人知，江上渔翁空网撒。
- 不堪举此向愁人，使人泣下肝肠裂。
- 何人为我调素琴，叠叠为我写孤襟。
- 庶令鬼神伴伊泣，山空树冷风萧森。

## 拼音
- chong2 sheng1 shu4 sheng1 ge4 yi3 bian4 ， wu2 zhi1 liu2 nian2 an4 zhong1 huan4 。
- zhou4 wu1 ye4 tu4 mang2 ru2 jian4 ， qiu1 guang1 jian4 ru4 lu2 hua1 an4 。
- lu2 hua1 bai2 xi1 liao3 hua1 hong2 ， hong2 yan4 quan2 dun1 man3 di2 cong2 。
- mu3 dan1 hai3 tang2 ru2 meng4 zhong1 ， lian2 ou3 xiang1 san4 chi2 guan3 kong1 。
- ren2 sheng1 sui4 yue4 qu4 ru2 shui3 ， yan4 qu4 ying1 gui1 yi1 tan2 zhi3 。
- xing1 shuang1 mo2 lao3 dao4 ren2 xin1 ， man3 mu4 shi4 ren2 fen1 ru2 yi3 。
- gan3 jin1 kai3 xi1 ling4 ren2 chou2 ， nai3 zhi1 song4 yu4 fei1 bei1 qiu1 。
- jiang1 shan1 zi3 cui4 jian4 han4 tang2 ， feng1 wu4 bu2 fu4 zhui1 shang1 zhou1 。
- gu3 ren2 hun4 hun4 qu4 bu4 fan3 ， jin1 ren2 fen1 fen1 zhi1 he2 xian4 。
- gu3 ren2 lian2 jin1 jin1 lian2 gu3 ， xi1 yang2 ying3 li3 yun2 ying3 luan4 。
- ci3 shen1 piao1 piao1 ru2 you2 chen2 ， shen1 ti3 fa4 fu1 jie1 ta1 ren2 。
- shang4 yu2 fang1 cun4 guan3 xi3 nu4 ， bu4 gan3 lou4 xie4 tian1 gong1 chen1 。
- xiang4 shi2 huan1 yu2 cheng2 leng3 luo4 ， shui2 yu3 gan3 kai3 lian2 xiao1 suo3 。
- ding4 zhi1 bei1 xi3 ju4 san4 yin1 ， shi4 jian1 guo3 wu2 yang2 zhou1 he4 。
- suo3 ke3 bei1 zhe3 pin2 qie3 gu1 ， lan3 jing4 zi4 xiao4 qing1 er2 qu2 。
- an1 neng2 shi2 shi4 jiu3 ru2 yi4 ， ding4 shu4 qi3 fu4 ren2 neng2 yu2 。
- qiu1 feng1 qi3 xi1 qiu1 shui3 han2 ， qiu1 xin1 bei1 xi1 qiu1 xing1 suan1 。
- jia1 ren2 yi2 qu4 bu2 fu4 hai2 ， gu4 ying3 du4 ci3 shi2 guang1 nan2 。
- ci3 xin1 liao2 liao2 qiu1 ye4 yue4 ， gu1 guang1 san4 ru4 han2 guang1 kuo4 。
- ye4 shen1 yue4 luo4 wu2 ren2 zhi1 ， jiang1 shang4 yu2 weng1 kong1 wang3 sa1 。
- bu4 kan1 ju3 ci3 xiang4 chou2 ren2 ， shi3 ren2 qi4 xia4 gan1 chang2 lie4 。
- he2 ren2 wei2 wo3 tiao2 su4 qin2 ， die2 die2 wei4 wo3 xie3 gu1 jin1 。
- shu4 ling4 gui3 shen2 ban4 yi1 qi4 ， shan1 kong1 shu4 leng3 feng1 xiao1 sen1 。

## 注释

## 译文

## 赏析
