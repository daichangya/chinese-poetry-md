---
id: bai-yu-chan-zeng-zhao-tai-xu-hua-zhu-shi
title: 赠赵太虚画竹石
titlePinyin: zeng4 zhao4 tai4 xu1 hua4 zhu2 shi2
titleSlug: zeng-zhao-tai-xu-hua-zhu-shi
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 竹魂竹魄竹精神，飞落潇湘淇水濒。
- 千竿万竿竞青翠，吹风饮露千来春。
- 先生笔端自风雨，惊起竹魂无著处。
- 一点水墨化成龙，龙孙飞去鵞溪住。
- 先生把笔无逡巡，造物不敢私为春。
- 新梢劲节森寒玉，鸾凤无处栖梦魂。
- 晋人神仙如孙且，画竹每每天作雨。
- 唐人神仙如张臻，画竹每每闻鴈鸣。
- 先生自得入神手，一竿两竿发于酒。
- 当时大醉呼墨奴，一笔扫出竹千亩。
- 酒力安能夺化工，先生炼就金丹红。
- 一粒阳光照肺腑，森罗万象罗心胸。
- 有时持出风竹叶，银海不寒皆震慑。
- 有时持出雪中枝，恍如冻碧欺涟漪。
- 复能濡墨作石块，天然峭拔古且怪。
- 沙中伏虎草中犀，教人持向蓬莱卖。
- 竹之清虚石坚硬，以此发明真性命。
- 使人观石及爱竹，知有真个赵元静。
- 先生醉时常风颠，世人眼孔无神仙。
- 我今珍藏数本画，云鹤来也公归天。

## 拼音
- zhu2 hun2 zhu2 po4 zhu2 jing1 shen2 ， fei1 luo4 xiao1 xiang1 qi2 shui3 bin1 。
- qian1 gan1 wan4 gan1 jing4 qing1 cui4 ， chui1 feng1 yin3 lu4 qian1 lai2 chun1 。
- xian1 sheng1 bi3 duan1 zi4 feng1 yu3 ， jing1 qi3 zhu2 hun2 wu2 zhu4 chu4 。
- yi4 dian3 shui3 mo4 hua4 cheng2 long2 ， long2 sun1 fei1 qu4 e2 xi1 zhu4 。
- xian1 sheng1 ba3 bi3 wu2 qun1 xun2 ， zao4 wu4 bu4 gan3 si1 wei4 chun1 。
- xin1 shao1 jin4 jie2 sen1 han2 yu4 ， luan2 feng4 wu2 chu4 qi1 meng4 hun2 。
- jin4 ren2 shen2 xian1 ru2 sun1 qie3 ， hua4 zhu2 mei3 mei3 tian1 zuo4 yu3 。
- tang2 ren2 shen2 xian1 ru2 zhang1 zhen1 ， hua4 zhu2 mei3 mei3 wen2 yan4 ming2 。
- xian1 sheng1 zi4 de2 ru4 shen2 shou3 ， yi4 gan1 liang3 gan1 fa1 yu2 jiu3 。
- dang1 shi2 da4 zui4 hu1 mo4 nu2 ， yi4 bi3 sao3 chu1 zhu2 qian1 mu3 。
- jiu3 li4 an1 neng2 duo2 hua4 gong1 ， xian1 sheng1 lian4 jiu4 jin1 dan1 hong2 。
- yi2 li4 yang2 guang1 zhao4 fei4 fu3 ， sen1 luo2 wan4 xiang4 luo2 xin1 xiong1 。
- you3 shi2 chi2 chu1 feng1 zhu2 ye4 ， yin2 hai3 bu4 han2 jie1 zhen4 she4 。
- you3 shi2 chi2 chu1 xue3 zhong1 zhi1 ， huang3 ru2 dong4 bi4 qi1 lian2 yi1 。
- fu4 neng2 ru2 mo4 zuo4 shi2 kuai4 ， tian1 ran2 qiao4 ba2 gu3 qie3 guai4 。
- sha1 zhong1 fu2 hu3 cao3 zhong1 xi1 ， jiao4 ren2 chi2 xiang4 peng2 lai2 mai4 。
- zhu2 zhi1 qing1 xu1 shi2 jian1 ying4 ， yi3 ci3 fa1 ming2 zhen1 xing4 ming4 。
- shi3 ren2 guan1 shi2 ji2 ai4 zhu2 ， zhi1 you3 zhen1 ge4 zhao4 yuan2 jing4 。
- xian1 sheng1 zui4 shi2 chang2 feng1 dian1 ， shi4 ren2 yan3 kong3 wu2 shen2 xian1 。
- wo3 jin1 zhen1 cang2 shu4 ben3 hua4 ， yun2 he4 lai2 ye3 gong1 gui1 tian1 。

## 注释

## 译文

## 赏析
