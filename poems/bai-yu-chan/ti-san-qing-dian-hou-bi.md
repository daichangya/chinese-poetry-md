---
id: bai-yu-chan-ti-san-qing-dian-hou-bi
title: 题三清殿后壁
titlePinyin: ti2 san1 qing1 dian4 hou4 bi4
titleSlug: ti-san-qing-dian-hou-bi
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 些儿顽石些儿水，画工撑眸几睥睨。
- 忽然心孔开一窍，呼吸掇来归幅纸。
- 白发黄冠逞神通，手把武夷提得起。
- 大槐宫中作蝼蚁，醒来闻此心豁喜。
- 芒鞋竹杖一弹指，三十六峰落眉尾。
- 魏王岂是中秋死，玉骨犹存香迤逦。
- 八百年来觅只鹤，一举直上三万里。
- 半杯浇湿曾孙齿，幔亭遗事落人耳。
- 新村渡头拽转蓬，寒猿声落青烟里。
- 老松今已几年梢，毛竹于今复生米。
- 岩上无人花自红，幽鸟自鸣鸣自止。
- 笑将铁笛起清风，白云飞过看无踪。
- 夜来月影挂梧桐，莓苔满地绿容容。
- 丹崖高处药炉空，洞前云深千万重。
- 我亦偶来还自去，一夜潇潇江上雨。
- 飞廉怒作满空雪，天柱峰前飞柳絮。

## 拼音
- xie1 er2 wan2 shi2 xie1 er2 shui3 ， hua4 gong1 cheng1 mou2 ji3 pi4 ni4 。
- hu1 ran2 xin1 kong3 kai1 yi2 qiao4 ， hu1 xi1 duo1 lai2 gui1 fu2 zhi3 。
- bai2 fa4 huang2 guan1 cheng3 shen2 tong1 ， shou3 ba3 wu3 yi2 ti2 de2 qi3 。
- da4 huai2 gong1 zhong1 zuo4 lou2 yi3 ， xing3 lai2 wen2 ci3 xin1 huo1 xi3 。
- mang2 xie2 zhu2 zhang4 yi4 tan2 zhi3 ， san1 shi2 liu4 feng1 luo4 mei2 wei3 。
- wei4 wang2 qi3 shi4 zhong1 qiu1 si3 ， yu4 gu3 you2 cun2 xiang1 yi3 li3 。
- ba1 bai3 nian2 lai2 mi4 zhi1 he4 ， yi4 ju3 zhi2 shang4 san1 wan4 li3 。
- ban4 bei1 jiao1 shi1 zeng1 sun1 chi3 ， man4 ting2 yi2 shi4 luo4 ren2 er3 。
- xin1 cun1 du4 tou2 zhuai4 zhuan3 peng2 ， han2 yuan2 sheng1 luo4 qing1 yan1 li3 。
- lao3 song1 jin1 yi3 ji3 nian2 shao1 ， mao2 zhu2 yu2 jin1 fu4 sheng1 mi3 。
- yan2 shang4 wu2 ren2 hua1 zi4 hong2 ， you1 niao3 zi4 ming2 ming2 zi4 zhi3 。
- xiao4 jiang1 tie3 di2 qi3 qing1 feng1 ， bai2 yun2 fei1 guo4 kan4 wu2 zong1 。
- ye4 lai2 yue4 ying3 gua4 wu2 tong2 ， mei2 tai2 man3 di4 lü4 rong2 rong2 。
- dan1 ya2 gao1 chu4 yao4 lu2 kong1 ， dong4 qian2 yun2 shen1 qian1 wan4 chong2 。
- wo3 yi4 ou3 lai2 hai2 zi4 qu4 ， yi2 ye4 xiao1 xiao1 jiang1 shang4 yu3 。
- fei1 lian2 nu4 zuo4 man3 kong1 xue3 ， tian1 zhu4 feng1 qian2 fei1 liu3 xu4 。

## 注释

## 译文

## 赏析
