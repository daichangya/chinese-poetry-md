---
id: bai-yu-chan-dai-yue-you-xi-lin
title: 戴月游西林
titlePinyin: dai4 yue4 you2 xi1 lin2
titleSlug: dai-yue-you-xi-lin
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 悄然无人声，但有一杯月。
- 谁家鸣乳厖，万籁静不发。
- 苍须指前路，满地铺翠樾。
- 清露滴秋衾，夜气飞霰屑。
- 遥岑有无中，烟渺天空阔。
- 剑光冲斗牛，长啸苍崖裂。
- 山行二三里，诗肠思酒渴。
- 冷云曳山腰，暗水洗石骨。
- 勒马过断桥，枯木冻欲折。
- 枝头惊鸟鹊，草根鸣蟋蟀。
- 试问夜如何，孤猿啼不歇。
- 柴门自推敲，残灯更明灭。
- 回首古招提，地僻居穷发。
- 红裳照经幢，紫殿闭锁闼。
- 题名墨未干，壁上龙蛇活。
- 秉烛出云房，古径苍苔滑。
- 归来倦拂床，联句鬭击钵。
- 老苍拥地炉，坐把寒灰拨。
- 黄鸡啼四更，惊破梅花雪。

## 拼音
- qiao3 ran2 wu2 ren2 sheng1 ， dan4 you3 yi4 bei1 yue4 。
- shui2 jia1 ming2 ru3 mang2 ， wan4 lai4 jing4 bu4 fa1 。
- cang1 xu1 zhi3 qian2 lu4 ， man3 di4 pu4 cui4 yue4 。
- qing1 lu4 di1 qiu1 qin1 ， ye4 qi4 fei1 xian4 xie4 。
- yao2 cen2 you3 wu2 zhong1 ， yan1 miao3 tian1 kong1 kuo4 。
- jian4 guang1 chong1 dou4 niu2 ， chang2 xiao4 cang1 ya2 lie4 。
- shan1 xing2 er4 san1 li3 ， shi1 chang2 si1 jiu3 ke3 。
- leng3 yun2 ye4 shan1 yao1 ， an4 shui3 xi3 shi2 gu3 。
- le4 ma3 guo4 duan4 qiao2 ， ku1 mu4 dong4 yu4 zhe2 。
- zhi1 tou2 jing1 niao3 que4 ， cao3 gen1 ming2 xi1 shuai4 。
- shi4 wen4 ye4 ru2 he2 ， gu1 yuan2 ti2 bu4 xie1 。
- chai2 men2 zi4 tui1 qiao1 ， can2 deng1 geng4 ming2 mie4 。
- hui2 shou3 gu3 zhao1 ti2 ， di4 pi4 ju1 qiong2 fa1 。
- hong2 shang0 zhao4 jing1 chuang2 ， zi3 dian4 bi4 suo3 ta4 。
- ti2 ming2 mo4 wei4 gan1 ， bi4 shang4 long2 she2 huo2 。
- bing3 zhu2 chu1 yun2 fang2 ， gu3 jing4 cang1 tai2 hua2 。
- gui1 lai2 juan4 fu2 chuang2 ， lian2 ju4 dou4 ji1 bo1 。
- lao3 cang1 yong1 di4 lu2 ， zuo4 ba3 han2 hui1 bo1 。
- huang2 ji1 ti2 si4 geng1 ， jing1 po4 mei2 hua1 xue3 。

## 注释

## 译文

## 赏析
