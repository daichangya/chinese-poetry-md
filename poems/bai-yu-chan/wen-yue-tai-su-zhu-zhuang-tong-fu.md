---
id: bai-yu-chan-wen-yue-tai-su-zhu-zhuang-tong-fu
title: 问月台苏竹庄同赋
titlePinyin: wen4 yue4 tai2 su1 zhu2 zhuang1 tong2 fu4
titleSlug: wen-yue-tai-su-zhu-zhuang-tong-fu
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 千山万山翠交锁，何处瑶台天上堕。
- 台前吟久忽登楼，楼前开窗天入座。
- 留天且莫放天归，问天明月来几时。
- 青天推月上云表，使我对月自问之。
- 试问月中玉妃子，人言羿妻无乃是。
- 夜夜清风为作媒，欲把冰姿嫁谁氏。
- 桂子婆娑今几秋，蘂宫珠殿何年修。
- 吴刚执斧胡不休，玉兔银蟾犹更留。
- 我闻明皇排空听，又闻李白骑鲸水中捉。
- 至今天上弄银盘，依旧万星攒碧落。
- 但见一轮月在天，如何千江千月圆。
- 月还似水水似月，千眼所见皆同然。
- 今方得月为诗侣，月亦有情但无语。
- 延月不久月竟归，我欲乘风游玉宇。

## 拼音
- qian1 shan1 wan4 shan1 cui4 jiao1 suo3 ， he2 chu4 yao2 tai2 tian1 shang4 duo4 。
- tai2 qian2 yin2 jiu3 hu1 deng1 lou2 ， lou2 qian2 kai1 chuang1 tian1 ru4 zuo4 。
- liu2 tian1 qie3 mo4 fang4 tian1 gui1 ， wen4 tian1 ming2 yue4 lai2 ji3 shi2 。
- qing1 tian1 tui1 yue4 shang4 yun2 biao3 ， shi3 wo3 dui4 yue4 zi4 wen4 zhi1 。
- shi4 wen4 yue4 zhong1 yu4 fei1 zi0 ， ren2 yan2 yi4 qi1 wu2 nai3 shi4 。
- ye4 ye4 qing1 feng1 wei4 zuo4 mei2 ， yu4 ba3 bing1 zi1 jia4 shui2 shi4 。
- gui4 zi3 po2 suo1 jin1 ji3 qiu1 ， rui3 gong1 zhu1 dian4 he2 nian2 xiu1 。
- wu2 gang1 zhi2 fu3 hu2 bu4 xiu1 ， yu4 tu4 yin2 chan2 you2 geng4 liu2 。
- wo3 wen2 ming2 huang2 pai2 kong1 ting1 ， you4 wen2 li3 bai2 qi2 jing1 shui3 zhong1 zhuo1 。
- zhi4 jin1 tian1 shang4 nong4 yin2 pan2 ， yi1 jiu4 wan4 xing1 zan3 bi4 luo4 。
- dan4 jian4 yi4 lun2 yue4 zai4 tian1 ， ru2 he2 qian1 jiang1 qian1 yue4 yuan2 。
- yue4 hai2 si4 shui3 shui3 si4 yue4 ， qian1 yan3 suo3 jian4 jie1 tong2 ran2 。
- jin1 fang1 de2 yue4 wei4 shi1 lü3 ， yue4 yi4 you3 qing2 dan4 wu2 yu3 。
- yan2 yue4 bu4 jiu3 yue4 jing4 gui1 ， wo3 yu4 cheng2 feng1 you2 yu4 yu3 。

## 注释

## 译文

## 赏析
