---
id: bai-yu-chan-yi-shen-tong-ge
title: 忆神童歌
titlePinyin: yi4 shen2 tong2 ge1
titleSlug: yi-shen-tong-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高怀落落如可羁，芳辞葳蕤谁摘奇。
- 我独一览如醉痴，恨不快覩紫芝眉。
- 望美人兮天一涯，面不相识心相知。
- 青牛不跨策蒺藜，金波停饮忘醇醨。
- 句高耿耿横虹蜺，列星北斗不敢辉。
- 玄猿号木骥缩蹄，霜鹘挛翼鬼神悲。
- 天籁自鸣非嘘吹，肯与蛙蚓湫污泥。
- 何当握手谈玄机，蟠桃未熟香难期。
- 金牌玉字空陆离，碧云谩锁骞林枝。
- 谪籍尘寰辞玉墀，凡埃俗气非所宜。
- 世缘未了如沸糜，徒将姹女媒婴儿。
- 丹霄玉诏何时飞，青鸾久约宴瑶池。
- 他年骑鹿相追随，玉笥山前同采芝。

## 拼音
- gao1 huai2 luo4 luo4 ru2 ke3 ji1 ， fang1 ci2 wei1 rui2 shui2 zhai1 qi2 。
- wo3 du2 yi4 lan3 ru2 zui4 chi1 ， hen4 bu2 kuai4 du3 zi3 zhi1 mei2 。
- wang4 mei3 ren2 xi1 tian1 yi4 ya2 ， mian4 bu4 xiang1 shi2 xin1 xiang1 zhi1 。
- qing1 niu2 bu2 kua4 ce4 ji2 li2 ， jin1 bo1 ting2 yin3 wang4 chun2 li2 。
- ju4 gao1 geng3 geng3 heng2 hong2 ni2 ， lie4 xing1 bei3 dou4 bu4 gan3 hui1 。
- xuan2 yuan2 hao4 mu4 ji4 suo1 ti2 ， shuang1 hu2 luan2 yi4 gui3 shen2 bei1 。
- tian1 lai4 zi4 ming2 fei1 xu1 chui1 ， ken3 yu3 wa1 yin3 qiu1 wu1 ni2 。
- he2 dang1 wo4 shou3 tan2 xuan2 ji1 ， pan2 tao2 wei4 shu2 xiang1 nan2 qi1 。
- jin1 pai2 yu4 zi4 kong1 lu4 li2 ， bi4 yun2 man4 suo3 qian1 lin2 zhi1 。
- zhe2 ji2 chen2 huan2 ci2 yu4 chi2 ， fan2 ai1 su2 qi4 fei1 suo3 yi2 。
- shi4 yuan2 wei4 liao3 ru2 fei4 mi2 ， tu2 jiang1 cha4 nü3 mei2 ying1 er2 。
- dan1 xiao1 yu4 zhao4 he2 shi2 fei1 ， qing1 luan2 jiu3 yue1 yan4 yao2 chi2 。
- ta1 nian2 qi2 lu4 xiang1 zhui1 sui2 ， yu4 si4 shan1 qian2 tong2 cai3 zhi1 。

## 注释

## 译文

## 赏析
