---
id: bai-yu-chan-wen-he-tan
title: 闻鹤叹
titlePinyin: wen2 he4 tan4
titleSlug: wen-he-tan
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霜翎雪羽臙脂顶，玄裳翠距白玉颈。
- 何年乘风下太清，芝田烟暝瑶池冷。
- 天台山上玉京天，何似青天玉帝前。
- 晓云黯淡但欲唳，夜月凄凉那得眠。
- 君不见东海苍鱼浮吞舟，一朝失却风涛秋，陆地蝼蚁俱逆谋。
- 又不见南山白虎啸裂石，一朝不得山林力，平原狸兔起图食。
- 如彼茅圊蝇，不知天池翔大鹏。
- 如彼布裈虱，不知白鸾舞空碧。
- 世间炎凉相渭泾，是非宠辱无限情。
- 彼鹤暂尔耳，自警聊自鸣。
- 山灵更须勤爱护，忽然鼓翅翔四溟。
- 上有昆台琪花红，下有蓬山芝草青。
- 山头知音复能几，几人得如华与丁。
- 那堪九霄去，人世无此声。

## 拼音
- shuang1 ling2 xue3 yu3 yan1 zhi1 ding3 ， xuan2 shang0 cui4 ju4 bai2 yu4 jing3 。
- he2 nian2 cheng2 feng1 xia4 tai4 qing1 ， zhi1 tian2 yan1 ming2 yao2 chi2 leng3 。
- tian1 tai2 shan1 shang4 yu4 jing1 tian1 ， he2 si4 qing1 tian1 yu4 di4 qian2 。
- xiao3 yun2 an4 dan4 dan4 yu4 li4 ， ye4 yue4 qi1 liang2 na4 de2 mian2 。
- jun1 bu2 jian4 dong1 hai3 cang1 yu2 fu2 tun1 zhou1 ， yi4 chao2 shi1 que4 feng1 tao1 qiu1 ， lu4 di4 lou2 yi3 ju4 ni4 mou2 。
- you4 bu2 jian4 nan2 shan1 bai2 hu3 xiao4 lie4 shi2 ， yi4 chao2 bu4 de2 shan1 lin2 li4 ， ping2 yuan2 li2 tu4 qi3 tu2 shi2 。
- ru2 bi3 mao2 qing1 ying2 ， bu4 zhi1 tian1 chi2 xiang2 da4 peng2 。
- ru2 bi3 bu4 kun1 shi1 ， bu4 zhi1 bai2 luan2 wu3 kong1 bi4 。
- shi4 jian1 yan2 liang2 xiang1 wei4 jing1 ， shi4 fei1 chong3 ru3 wu2 xian4 qing2 。
- bi3 he4 zan4 er3 er3 ， zi4 jing3 liao2 zi4 ming2 。
- shan1 ling2 geng4 xu1 qin2 ai4 hu4 ， hu1 ran2 gu3 chi4 xiang2 si4 ming2 。
- shang4 you3 kun1 tai2 qi2 hua1 hong2 ， xia4 you3 peng2 shan1 zhi1 cao3 qing1 。
- shan1 tou2 zhi1 yin1 fu4 neng2 ji3 ， ji3 ren2 de2 ru2 hua2 yu3 ding1 。
- na4 kan1 jiu3 xiao1 qu4 ， ren2 shi4 wu2 ci3 sheng1 。

## 注释

## 译文

## 赏析
