---
id: bai-yu-chan-zhuo-an
title: 拙庵
titlePinyin: zhuo1 an1
titleSlug: zhuo-an
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 笑携藜杖倚寒松，现世神仙一拙翁。
- 冠简投关离玉阙，天人推出镇琳宫。
- 身居星弁霞裾上，心在烟都月府中。
- 岂是摩挲令发黑，不须服饵自颜红。
- 百年赢得十分讷，万事算来俱是空。
- 解织蜘蛛空结网，能言鹦鹉被樊笼。
- 闲将世味闲中嚼，静把天机静处穷。
- 学巧不如藏巧是，忘机不与用机同。
- 虚空不语虚空广，造化无声造化公。
- 六贼奈人闲不得，十魔见我懒相攻。
- 凝神多得佯呆力，养气无非守口功。
- 欲雨只消呼瀣沆，要雷畧目召丰隆。
- 人间若也不容住，学骑白鹤乘天风。

## 拼音
- xiao4 xie2 li2 zhang4 yi3 han2 song1 ， xian4 shi4 shen2 xian1 yi4 zhuo1 weng1 。
- guan1 jian3 tou2 guan1 li2 yu4 que1 ， tian1 ren2 tui1 chu1 zhen4 lin2 gong1 。
- shen1 ju1 xing1 bian4 xia2 ju1 shang4 ， xin1 zai4 yan1 dou1 yue4 fu3 zhong1 。
- qi3 shi4 mo2 suo1 ling4 fa1 hei1 ， bu4 xu1 fu2 er3 zi4 yan2 hong2 。
- bai3 nian2 ying2 de2 shi2 fen1 ne4 ， wan4 shi4 suan4 lai2 ju4 shi4 kong1 。
- jie3 zhi1 zhi1 zhu1 kong1 jie2 wang3 ， neng2 yan2 ying1 wu3 bei4 fan2 long2 。
- xian2 jiang1 shi4 wei4 xian2 zhong1 jiao2 ， jing4 ba3 tian1 ji1 jing4 chu4 qiong2 。
- xue2 qiao3 bu4 ru2 cang2 qiao3 shi4 ， wang4 ji1 bu4 yu3 yong4 ji1 tong2 。
- xu1 kong1 bu4 yu3 xu1 kong1 guang3 ， zao4 hua4 wu2 sheng1 zao4 hua4 gong1 。
- liu4 zei2 nai4 ren2 xian2 bu4 de2 ， shi2 mo2 jian4 wo3 lan3 xiang1 gong1 。
- ning2 shen2 duo1 de2 yang2 dai1 li4 ， yang3 qi4 wu2 fei1 shou3 kou3 gong1 。
- yu4 yu3 zhi1 xiao1 hu1 xie4 hang4 ， yao4 lei2 lüe4 mu4 zhao4 feng1 long2 。
- ren2 jian1 ruo4 ye3 bu4 rong2 zhu4 ， xue2 qi2 bai2 he4 cheng2 tian1 feng1 。

## 注释

## 译文

## 赏析
