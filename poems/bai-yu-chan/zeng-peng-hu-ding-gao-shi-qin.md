---
id: bai-yu-chan-zeng-peng-hu-ding-gao-shi-qin
title: 赠蓬壶丁高士琴
titlePinyin: zeng4 peng2 hu2 ding1 gao1 shi4 qin2
titleSlug: zeng-peng-hu-ding-gao-shi-qin
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 瓠巴骑鲸上天去，伯牙成连亦千古。
- 浅世断无钟子期，弦中妙意为谁举。
- 春风春雨满潇湘，人在蓬窗闭竹房。
- 竹里鹃啼喉舌冷，花间鶑宿梦魂香。
- 客从漓沅下衡岳，满怀诗愁无处著。
- 请君拂去水晶尘，瀹茗一了抚然作。
- 道人问予若为情，伊弦凄兮余莫听。
- 一春十病九困酒，三月都无二日晴。
- 俛首沉吟声一曲，吟扭一罢撚拨续。
- 初如雪泉嗽鸣玉，已转忽如雨簌簌。
- 于中亦有蟏蛸鸣，倏忽变作冷猿声。
- 始疑荆轲渡易水，乃是湘妃夜涕零。
- 昔从抚断南风了，羑里幽人始能晓。
- 可叹坛中苦杏花，山高水寒即声杳。
- 道人此意非人间，笑咏洞章锵佩环。
- 能令凤舞下丹汉，云里大地垂头看。
- 世间鸡虫互得失，只好牧羊坐花石。
- 何为儿女谩昵昵，候虫时鸣徒戚戚。
- 输君朝朝在翠微，鹤已睡去人不知。
- 笑思古今一俯仰，弹到千山月落时。
- 君知否，梧桐枝上双燕语，尽将万事等风絮。
- 琴中日月何翛闲，肯使事逐孤鸿度。

## 拼音
- hu4 ba1 qi2 jing1 shang4 tian1 qu4 ， bo2 ya2 cheng2 lian2 yi4 qian1 gu3 。
- qian3 shi4 duan4 wu2 zhong1 zi3 qi1 ， xian2 zhong1 miao4 yi4 wei4 shui2 ju3 。
- chun1 feng1 chun1 yu3 man3 xiao1 xiang1 ， ren2 zai4 peng2 chuang1 bi4 zhu2 fang2 。
- zhu2 li3 juan1 ti2 hou2 she2 leng3 ， hua1 jian1 ying1 su4 meng4 hun2 xiang1 。
- ke4 cong2 li2 yuan2 xia4 heng2 yue4 ， man3 huai2 shi1 chou2 wu2 chu4 zhu4 。
- qing3 jun1 fu2 qu4 shui3 jing1 chen2 ， yue4 ming2 yi1 le0 fu3 ran2 zuo4 。
- dao4 ren2 wen4 yu3 ruo4 wei4 qing2 ， yi1 xian2 qi1 xi1 yu2 mo4 ting1 。
- yi4 chun1 shi2 bing4 jiu3 kun4 jiu3 ， san1 yue4 dou1 wu2 er4 ri4 qing2 。
- fu3 shou3 chen2 yin2 sheng1 yi4 qu3 ， yin2 niu3 yi2 ba4 nian3 bo1 xu4 。
- chu1 ru2 xue3 quan2 sou4 ming2 yu4 ， yi3 zhuan3 hu1 ru2 yu3 su4 su4 。
- yu2 zhong1 yi4 you3 xiao1 shao1 ming2 ， shu1 hu1 bian4 zuo4 leng3 yuan2 sheng1 。
- shi3 yi2 jing1 ke1 du4 yi4 shui3 ， nai3 shi4 xiang1 fei1 ye4 ti4 ling2 。
- xi1 cong2 fu3 duan4 nan2 feng1 le0 ， you3 li3 you1 ren2 shi3 neng2 xiao3 。
- ke3 tan4 tan2 zhong1 ku3 xing4 hua1 ， shan1 gao1 shui3 han2 ji2 sheng1 yao3 。
- dao4 ren2 ci3 yi4 fei1 ren2 jian1 ， xiao4 yong3 dong4 zhang1 qiang1 pei4 huan2 。
- neng2 ling4 feng4 wu3 xia4 dan1 han4 ， yun2 li3 da4 di4 chui2 tou2 kan4 。
- shi4 jian1 ji1 chong2 hu4 de2 shi1 ， zhi3 hao3 mu4 yang2 zuo4 hua1 shi2 。
- he2 wei4 er2 nü3 man4 ni4 ni4 ， hou4 chong2 shi2 ming2 tu2 qi1 qi1 。
- shu1 jun1 zhao1 zhao1 zai4 cui4 wei1 ， he4 yi3 shui4 qu4 ren2 bu4 zhi1 。
- xiao4 si1 gu3 jin1 yi4 fu3 yang3 ， tan2 dao4 qian1 shan1 yue4 luo4 shi2 。
- jun1 zhi1 fou3 ， wu2 tong2 zhi1 shang4 shuang1 yan4 yu3 ， jin4 jiang1 wan4 shi4 deng3 feng1 xu4 。
- qin2 zhong1 ri4 yue4 he2 xiao1 xian2 ， ken3 shi3 shi4 zhu2 gu1 hong2 du4 。

## 注释

## 译文

## 赏析
