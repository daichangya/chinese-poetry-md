---
id: bai-yu-chan-jing-de-guan-zhen-liu
title: 景德观枕流
titlePinyin: jing3 de2 guan1 zhen3 liu2
titleSlug: jing-de-guan-zhen-liu
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒泉泻破青山腹，青山不改寒泉绿。
- 幽人一心泉石心，倚溪著此数椽屋。
- 窗外飘喷万斛珠，枕边玲珑一片玉。
- 山涧金龙啸欲飞，涧底银蟾清可掬。
- 敲磬愁惊晓鹭眠，停经坐看昏鸦浴。
- 香浮茗雪滋肺腑，响入松涛震崖谷。
- 清浄耳观绝弦琴，广长舌相无生曲。
- 客来坐此亦忘归，溪南溪北千竿竹。

## 拼音
- han2 quan2 xie4 po4 qing1 shan1 fu4 ， qing1 shan1 bu4 gai3 han2 quan2 lü4 。
- you1 ren2 yi4 xin1 quan2 shi2 xin1 ， yi3 xi1 zhu4 ci3 shu4 chuan2 wu1 。
- chuang1 wai4 piao1 pen1 wan4 hu2 zhu1 ， zhen3 bian1 ling2 long2 yi2 pian4 yu4 。
- shan1 jian4 jin1 long2 xiao4 yu4 fei1 ， jian4 di3 yin2 chan2 qing1 ke3 ju1 。
- qiao1 qing4 chou2 jing1 xiao3 lu4 mian2 ， ting2 jing1 zuo4 kan4 hun1 ya1 yu4 。
- xiang1 fu2 ming2 xue3 zi1 fei4 fu3 ， xiang3 ru4 song1 tao1 zhen4 ya2 gu3 。
- qing1 jing4 er3 guan1 jue2 xian2 qin2 ， guang3 chang2 she2 xiang1 wu2 sheng1 qu3 。
- ke4 lai2 zuo4 ci3 yi4 wang4 gui1 ， xi1 nan2 xi1 bei3 qian1 gan1 zhu2 。

## 注释

## 译文

## 赏析
