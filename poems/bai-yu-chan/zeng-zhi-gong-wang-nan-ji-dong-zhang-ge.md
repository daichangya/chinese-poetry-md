---
id: bai-yu-chan-zeng-zhi-gong-wang-nan-ji-dong-zhang-ge
title: 赠知宫王南纪洞章歌
titlePinyin: zeng4 zhi1 gong1 wang2 nan2 ji4 dong4 zhang1 ge1
titleSlug: zeng-zhi-gong-wang-nan-ji-dong-zhang-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄道珠躔阙一点，方寸无人洞门掩。
- 桑田未变海水减，琪树开花绿苒苒。
- 小有瑶章落龙虎，月坛香冷宫谁主。
- 真人飏下神霄鸾，天驺惨惨归紫府。
- 千山万山锁青烟，三树两树啼断猿。
- 风飞杨花三月寒，人在城门烟水村。
- 生而神灵长威武，笑携一卷黄庭去。
- 坐断琳宫主㠭粥，星弁霞裙满堂庑。
- 四海横香航烛人，肘行膝步来如云。
- 爱河翻波渺无际，花生铁柱酆都春。
- 把握阴阳一呼吸，长啸一声鬼神泣。
- 仗剑唤雨轻撼环，化篆召雷略举笔。
- 当年檄赴内道场，黄麻紫墨星争光。
- 归来百庆喜具举，规模轮奂重铺张。
- 翻思龙汉元年事，撞破混元识行李。
- 满鼎铅霜火燄飞，绿颜雪齿君知否。
- 松竹潇潇生泠风，白鹤一去草庐空。

## 拼音
- huang2 dao4 zhu1 chan2 que1 yi4 dian3 ， fang1 cun4 wu2 ren2 dong4 men2 yan3 。
- sang1 tian2 wei4 bian4 hai3 shui3 jian3 ， qi2 shu4 kai1 hua1 lü4 ran3 ran3 。
- xiao3 you3 yao2 zhang1 luo4 long2 hu3 ， yue4 tan2 xiang1 leng3 gong1 shui2 zhu3 。
- zhen1 ren2 yang2 xia4 shen2 xiao1 luan2 ， tian1 zou1 can3 can3 gui1 zi3 fu3 。
- qian1 shan1 wan4 shan1 suo3 qing1 yan1 ， san1 shu4 liang3 shu4 ti2 duan4 yuan2 。
- feng1 fei1 yang2 hua1 san1 yue4 han2 ， ren2 zai4 cheng2 men2 yan1 shui3 cun1 。
- sheng1 er2 shen2 ling2 chang2 wei1 wu3 ， xiao4 xie2 yi2 juan4 huang2 ting2 qu4 。
- zuo4 duan4 lin2 gong1 zhu3 㠭 zhou1 ， xing1 bian4 xia2 qun2 man3 tang2 wu3 。
- si4 hai3 heng2 xiang1 hang2 zhu2 ren2 ， zhou3 xing2 xi1 bu4 lai2 ru2 yun2 。
- ai4 he2 fan1 bo1 miao3 wu2 ji4 ， hua1 sheng1 tie3 zhu4 feng1 dou1 chun1 。
- ba3 wo4 yin1 yang2 yi4 hu1 xi1 ， chang2 xiao4 yi4 sheng1 gui3 shen2 qi4 。
- zhang4 jian4 huan4 yu3 qing1 han4 huan2 ， hua4 zhuan4 zhao4 lei2 lüe4 ju3 bi3 。
- dang1 nian2 xi2 fu4 nei4 dao4 chang3 ， huang2 ma2 zi3 mo4 xing1 zheng1 guang1 。
- gui1 lai2 bai3 qing4 xi3 ju4 ju3 ， gui1 mo2 lun2 huan4 zhong4 pu1 zhang1 。
- fan1 si1 long2 han4 yuan2 nian2 shi4 ， zhuang4 po4 hun4 yuan2 shi2 xing2 li0 。
- man3 ding3 qian1 shuang1 huo3 yan4 fei1 ， lü4 yan2 xue3 chi3 jun1 zhi1 fou3 。
- song1 zhu2 xiao1 xiao1 sheng1 ling2 feng1 ， bai2 he4 yi2 qu4 cao3 lu2 kong1 。

## 注释

## 译文

## 赏析
