---
id: bai-yu-chan-xue-chuang-lian-ju
title: 雪窗联句
titlePinyin: xue3 chuang1 lian2 ju4
titleSlug: xue-chuang-lian-ju
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霜风寒袭人，梅香清透骨。
- 莫色冥九峰，月华澹双阙。
- 青猿啸苍虬，红萤粘绿发。
- 滕六欲飞花，巽二急催雪。
- 炉烹兽炭红，帘卷鸳罗缬。
- 更烧古龙涎，满斟清凤血。
- 堆盘老榛栗，托契旧瓜葛。
- 笑挥白玉麈，共说丹砂诀。
- 飘飘志欲仙，酣酣耳正热。
- 松鹤警清露，烟麋卧苍樾。
- 一鴈过天外，孤鹊遶木末。
- 隠约银汉星，微芒翠杉月。
- 烛花冻不泪，火柿拨欲灭。
- 回首顾壁影，开怀吐谈屑。
- 结习三生路，慷慨万人杰。
- 聚散如浮萍，死生犹幻沫。
- 万事一置之，四皓不渠劣。
- 夜深尸泣鬼，岁晚霜摩鹘。
- 泉涸水涯涘，云渺天空阔。
- 饿鼠啮枯藤，冻蝇栖琐闼。
- 觞咏兴未阑，烘堂各粲发。

## 拼音
- shuang1 feng1 han2 xi2 ren2 ， mei2 xiang1 qing1 tou4 gu3 。
- mo4 se4 ming2 jiu3 feng1 ， yue4 hua2 dan4 shuang1 que1 。
- qing1 yuan2 xiao4 cang1 qiu2 ， hong2 ying2 nian2 lü4 fa1 。
- teng2 liu4 yu4 fei1 hua1 ， xun4 er4 ji2 cui1 xue3 。
- lu2 peng1 shou4 tan4 hong2 ， lian2 juan4 yuan1 luo2 xie2 。
- geng4 shao1 gu3 long2 xian2 ， man3 zhen1 qing1 feng4 xue4 。
- dui1 pan2 lao3 zhen1 li4 ， tuo1 qi4 jiu4 gua1 ge2 。
- xiao4 hui1 bai2 yu4 zhu3 ， gong4 shuo1 dan1 sha1 jue2 。
- piao1 piao1 zhi4 yu4 xian1 ， han1 han1 er3 zheng4 re4 。
- song1 he4 jing3 qing1 lu4 ， yan1 mi2 wo4 cang1 yue4 。
- yi2 yan4 guo4 tian1 wai4 ， gu1 que4 rao4 mu4 mo4 。
- yin3 yue1 yin2 han4 xing1 ， wei1 mang2 cui4 shan1 yue4 。
- zhu2 hua1 dong4 bu2 lei4 ， huo3 shi4 bo1 yu4 mie4 。
- hui2 shou3 gu4 bi4 ying3 ， kai1 huai2 tu3 tan2 xie4 。
- jie2 xi2 san1 sheng1 lu4 ， kang1 kai3 wan4 ren2 jie2 。
- ju4 san4 ru2 fu2 ping2 ， si3 sheng1 you2 huan4 mo4 。
- wan4 shi4 yi2 zhi4 zhi1 ， si4 hao4 bu4 qu2 lie4 。
- ye4 shen1 shi1 qi4 gui3 ， sui4 wan3 shuang1 mo2 hu2 。
- quan2 he2 shui3 ya2 si4 ， yun2 miao3 tian1 kong1 kuo4 。
- e4 shu3 nie4 ku1 teng2 ， dong4 ying2 qi1 suo3 ta4 。
- shang1 yong3 xing1 wei4 lan2 ， hong1 tang2 ge4 can4 fa1 。

## 注释

## 译文

## 赏析
