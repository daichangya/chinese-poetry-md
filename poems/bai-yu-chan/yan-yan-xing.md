---
id: bai-yu-chan-yan-yan-xing
title: 燕岩行
titlePinyin: yan4 yan2 xing2
titleSlug: yan-yan-xing
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有客来从天竺峰，渡溪恰趁一篙风。
- 秋风著力送行李，吹入燕岩松竹里。
- 松竹凄凄天作秋，空来空去空中浮。
- 高岩万丈耸空碧，仙翁骑鹤去无迹。
- 丹炉不火草芊芊，数间岩屋掩寒烟。
- 下有龙潭绿无底，瀑布悬崖千尺水。
- 夜来月影满空山，石钟一响生秋寒。
- 玉燕何年岩下舞，飞时化作满天雨。
- 尽言此岩多仙灵，白鹤点破一山青。
- 烟雾罩山石常润，莓苔满地翠无尽。
- 我欲诛茅此炼丹，夺取人间千岁闲。
- 有个高人陆岩主，抱琴对我弹中吕。
- 劝我他年归去来，此岩莫被烟云埋。

## 拼音
- you3 ke4 lai2 cong2 tian1 zhu2 feng1 ， du4 xi1 qia4 chen4 yi4 gao1 feng1 。
- qiu1 feng1 zhu4 li4 song4 xing2 li0 ， chui1 ru4 yan4 yan2 song1 zhu2 li3 。
- song1 zhu2 qi1 qi1 tian1 zuo4 qiu1 ， kong1 lai2 kong1 qu4 kong1 zhong1 fu2 。
- gao1 yan2 wan4 zhang4 song3 kong1 bi4 ， xian1 weng1 qi2 he4 qu4 wu2 ji4 。
- dan1 lu2 bu4 huo3 cao3 qian1 qian1 ， shu4 jian1 yan2 wu1 yan3 han2 yan1 。
- xia4 you3 long2 tan2 lü4 wu2 di3 ， pu4 bu4 xuan2 ya2 qian1 chi3 shui3 。
- ye4 lai2 yue4 ying3 man3 kong1 shan1 ， shi2 zhong1 yi4 xiang3 sheng1 qiu1 han2 。
- yu4 yan4 he2 nian2 yan2 xia4 wu3 ， fei1 shi2 hua4 zuo4 man3 tian1 yu3 。
- jin4 yan2 ci3 yan2 duo1 xian1 ling2 ， bai2 he4 dian3 po4 yi4 shan1 qing1 。
- yan1 wu4 zhao4 shan1 shi2 chang2 run4 ， mei2 tai2 man3 di4 cui4 wu2 jin4 。
- wo3 yu4 zhu1 mao2 ci3 lian4 dan1 ， duo2 qu3 ren2 jian1 qian1 sui4 xian2 。
- you3 ge4 gao1 ren2 lu4 yan2 zhu3 ， bao4 qin2 dui4 wo3 tan2 zhong1 lü3 。
- quan4 wo3 ta1 nian2 gui1 qu4 lai2 ， ci3 yan2 mo4 bei4 yan1 yun2 mai2 。

## 注释

## 译文

## 赏析
