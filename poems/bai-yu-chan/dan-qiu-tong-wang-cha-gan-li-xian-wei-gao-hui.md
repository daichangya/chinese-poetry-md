---
id: bai-yu-chan-dan-qiu-tong-wang-cha-gan-li-xian-wei-gao-hui
title: 丹丘同王茶干李县尉高会
titlePinyin: dan1 qiu1 tong2 wang2 cha2 gan1 li3 xian4 wei4 gao1 hui4
titleSlug: dan-qiu-tong-wang-cha-gan-li-xian-wei-gao-hui
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 佳友品字坐，寒宵未渠央。
- 竹亭天籁动，梅坞月华香。
- 酒与我为春，我瘦如松苍。
- 遇酒辄一莞，梅竹侍我旁。
- 以诗互埙箎，笑语逐飞觞。
- 酒行三四周，五官舞明堂。
- 王郎信矣伟，心胸浩琳瑯。
- 咳唾亦珠玉，气习无膏粱。
- 顷来赤城天，谒我九华房。
- 期俱控绿烟，汗漫游帝乡。
- 李郎自可喜，契阔俄四霜。
- 少日珠庭丰，今愈奕有光。
- 手仗六尺藜，叩我青锦囊。
- 不思蓬莱路，往昔同商羊。
- 年时鼓高志，海上弄干将。
- 笑抚苍崔嵬，眇视碧浩茫。
- 一别何沉绵，再见欲飞飏。
- 胡不贾酒勇，相与形骸忘。
- 烛花已三灺，醉墨方琳瑯。
- 此乐良难常，人生易夕阳。

## 拼音
- jia1 you3 pin3 zi4 zuo4 ， han2 xiao1 wei4 qu2 yang1 。
- zhu2 ting2 tian1 lai4 dong4 ， mei2 wu4 yue4 hua2 xiang1 。
- jiu3 yu3 wo3 wei4 chun1 ， wo3 shou4 ru2 song1 cang1 。
- yu4 jiu3 zhe2 yi4 wan3 ， mei2 zhu2 shi4 wo3 pang2 。
- yi3 shi1 hu4 xun1 chi2 ， xiao4 yu3 zhu2 fei1 shang1 。
- jiu3 xing2 san1 si4 zhou1 ， wu3 guan1 wu3 ming2 tang2 。
- wang2 lang2 xin4 yi3 wei3 ， xin1 xiong1 hao4 lin2 lang2 。
- hai1 tuo4 yi4 zhu1 yu4 ， qi4 xi2 wu2 gao1 liang2 。
- qing3 lai2 chi4 cheng2 tian1 ， ye4 wo3 jiu3 hua2 fang2 。
- qi1 ju4 kong4 lü4 yan1 ， han4 man4 you2 di4 xiang1 。
- li3 lang2 zi4 ke3 xi3 ， qi4 kuo4 e2 si4 shuang1 。
- shao3 ri4 zhu1 ting2 feng1 ， jin1 yu4 yi4 you3 guang1 。
- shou3 zhang4 liu4 chi3 li2 ， kou4 wo3 qing1 jin3 nang2 。
- bu4 si1 peng2 lai2 lu4 ， wang3 xi1 tong2 shang1 yang2 。
- nian2 shi2 gu3 gao1 zhi4 ， hai3 shang4 nong4 gan1 jiang1 。
- xiao4 fu3 cang1 cui1 wei2 ， miao3 shi4 bi4 hao4 mang2 。
- yi4 bie2 he2 chen2 mian2 ， zai4 jian4 yu4 fei1 yang2 。
- hu2 bu4 jia3 jiu3 yong3 ， xiang1 yu3 xing2 hai2 wang4 。
- zhu2 hua1 yi3 san1 xie4 ， zui4 mo4 fang1 lin2 lang2 。
- ci3 le4 liang2 nan2 chang2 ， ren2 sheng1 yi4 xi1 yang2 。

## 注释

## 译文

## 赏析
