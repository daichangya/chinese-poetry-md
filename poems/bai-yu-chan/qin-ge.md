---
id: bai-yu-chan-qin-ge
title: 琴歌
titlePinyin: qin2 ge1
titleSlug: qin-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 月华飞下海棠枝，楼头春风鼓角悲。
- 玉杯吸干漏声转，金剑舞罢花影移。
- 蘂珠仙子笑移烛，唤起苍潭老龙哭。
- 一片高山流水心，三奏霓裳羽衣曲。
- 初如古涧寒泉鸣，转入哀猿凄切声。
- 吟猱撚抹无尽意，似语如愁不可听。
- 神霄宫中归未得，天上此夕知何夕。
- 琼楼冷落琪花空，更作胡笳十八拍。
- 君琴妙甚素所悭，知我知音为我弹。
- 瑶簪琅珮不易得，渺渺清飚吹广寒。
- 人间如梦只如此，三万六千一弹指。
- 蓬莱清浅欲桑田，君亦辍琴我隠几。
- 为君歌此几操琴，琴不在曲而在心。
- 半颦如苦万绿缕，一笑不博千黄金。
- 我琴无徽亦无轸，瓠巴之外余可哂。
- 指下方尔春露晞，弦中陡觉和风紧。
- 琴意高远而飘飘，一奏令人万虑消。
- 凄凉孤月照梧桐，断续夜雨鸣芭蕉。
- 我琴是谓造化柄，时乎一弹混沌听。
- 见君曾是蘂珠人，欲君琴与造化并。
- 昔在神霄莫见君，蘂珠殿上如曾闻。
- 天上人间已如隔，极目霭霭春空云。

## 拼音
- yue4 hua2 fei1 xia4 hai3 tang2 zhi1 ， lou2 tou2 chun1 feng1 gu3 jiao3 bei1 。
- yu4 bei1 xi1 gan1 lou4 sheng1 zhuan3 ， jin1 jian4 wu3 ba4 hua1 ying3 yi2 。
- rui3 zhu1 xian1 zi3 xiao4 yi2 zhu2 ， huan4 qi3 cang1 tan2 lao3 long2 ku1 。
- yi2 pian4 gao1 shan1 liu2 shui3 xin1 ， san1 zou4 ni2 chang2 yu3 yi1 qu3 。
- chu1 ru2 gu3 jian4 han2 quan2 ming2 ， zhuan3 ru4 ai1 yuan2 qi1 qie4 sheng1 。
- yin2 nao2 nian3 mo3 wu2 jin4 yi4 ， si4 yu3 ru2 chou2 bu4 ke3 ting1 。
- shen2 xiao1 gong1 zhong1 gui1 wei4 de2 ， tian1 shang4 ci3 xi1 zhi1 he2 xi1 。
- qiong2 lou2 leng3 luo4 qi2 hua1 kong1 ， geng4 zuo4 hu2 jia1 shi2 ba1 pai1 。
- jun1 qin2 miao4 shen4 su4 suo3 qian1 ， zhi1 wo3 zhi1 yin1 wei4 wo3 tan2 。
- yao2 zan1 lang2 pei4 bu2 yi4 de2 ， miao3 miao3 qing1 biao1 chui1 guang3 han2 。
- ren2 jian1 ru2 meng4 zhi1 ru2 ci3 ， san1 wan4 liu4 qian1 yi4 tan2 zhi3 。
- peng2 lai2 qing1 qian3 yu4 sang1 tian2 ， jun1 yi4 chuo4 qin2 wo3 yin3 ji3 。
- wei4 jun1 ge1 ci3 ji3 cao1 qin2 ， qin2 bu2 zai4 qu3 er2 zai4 xin1 。
- ban4 pin2 ru2 ku3 wan4 lü4 lü3 ， yi2 xiao4 bu4 bo2 qian1 huang2 jin1 。
- wo3 qin2 wu2 hui1 yi4 wu2 zhen3 ， hu4 ba1 zhi1 wai4 yu2 ke3 shen3 。
- zhi3 xia4 fang1 er3 chun1 lu4 xi1 ， xian2 zhong1 dou3 jue2 he2 feng1 jin3 。
- qin2 yi4 gao1 yuan3 er2 piao1 piao1 ， yi2 zou4 ling4 ren2 wan4 lü4 xiao1 。
- qi1 liang2 gu1 yue4 zhao4 wu2 tong2 ， duan4 xu4 ye4 yu3 ming2 ba1 jiao1 。
- wo3 qin2 shi4 wei4 zao4 hua4 bing3 ， shi2 hu1 yi4 tan2 hun4 dun4 ting1 。
- jian4 jun1 ceng2 shi4 rui3 zhu1 ren2 ， yu4 jun1 qin2 yu3 zao4 hua4 bing4 。
- xi1 zai4 shen2 xiao1 mo4 jian4 jun1 ， rui3 zhu1 dian4 shang4 ru2 ceng2 wen2 。
- tian1 shang4 ren2 jian1 yi3 ru2 ge2 ， ji2 mu4 ai3 ai3 chun1 kong1 yun2 。

## 注释

## 译文

## 赏析
