---
id: bai-yu-chan-cha-ge
title: 茶歌
titlePinyin: cha2 ge1
titleSlug: cha-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 柳眼偷看梅花飞，百花头上东风吹。
- 壑源春到不知时，霹历一声惊晓枝。
- 枝头未敢展鎗旗，吐玉缀金先献奇。
- 雀舌含春不解语，只有晓露晨烟知。
- 带露和烟摘归去，蒸来细捣几千杵。
- 捏作月团三百片，火候调匀文与武。
- 碾边飞絮卷玉尘，磨下落珠散金缕。
- 首山黄铜铸小铛，活火新泉自烹煮。
- 蟹眼已没鱼眼浮，壵壵松声送风雨。
- 定州红玉琢花甆，瑞雪满瓯浮白乳。
- 绿云入口生香风，满口兰芷香无穷。
- 两腋飕飕毛窍通，洗尽枯肠万事空。
- 君不见孟谏议，送茶惊起卢仝睡。
- 又不见白居易，餽茶唤醒禹锡醉。
- 陆羽作茶经，曹晖作茶铭。
- 文正范公对茶笑，纱帽笼头煎石铫。
- 素虚见雨如丹砂，点作满盏菖蒲花。
- 东坡深得煎水法，酒阑往往觅一呷。
- 赵州梦里见南泉，爱结焚香瀹茗缘。
- 吾侪烹茶有滋味，华池神水先调试。
- 丹田一亩自栽培，金翁姹女采归来。
- 天炉地鼎依时节，炼作黄芽烹白雪。
- 味如甘露胜醍醐，服之顿觉沉疴苏。
- 身轻便欲登天衢，不知天上有茶无。

## 拼音
- liu3 yan3 tou1 kan4 mei2 hua1 fei1 ， bai3 hua1 tou2 shang4 dong1 feng1 chui1 。
- he4 yuan2 chun1 dao4 bu4 zhi1 shi2 ， pi1 li4 yi4 sheng1 jing1 xiao3 zhi1 。
- zhi1 tou2 wei4 gan3 zhan3 qiang1 qi2 ， tu3 yu4 zhui4 jin1 xian1 xian4 qi2 。
- que4 she2 han2 chun1 bu4 jie3 yu3 ， zhi3 you3 xiao3 lu4 chen2 yan1 zhi1 。
- dai4 lu4 he2 yan1 zhai1 gui1 qu4 ， zheng1 lai2 xi4 dao3 ji3 qian1 chu3 。
- nie1 zuo4 yue4 tuan2 san1 bai3 pian4 ， huo3 hou4 tiao2 yun2 wen2 yu3 wu3 。
- nian3 bian1 fei1 xu4 juan4 yu4 chen2 ， mo2 xia4 luo4 zhu1 san4 jin1 lü3 。
- shou3 shan1 huang2 tong2 zhu4 xiao3 dang1 ， huo2 huo3 xin1 quan2 zi4 peng1 zhu3 。
- xie4 yan3 yi3 mei2 yu2 yan3 fu2 ， zhuang4 zhuang4 song1 sheng1 song4 feng1 yu3 。
- ding4 zhou1 hong2 yu4 zhuo2 hua1 ci2 ， rui4 xue3 man3 ou1 fu2 bai2 ru3 。
- lü4 yun2 ru4 kou3 sheng1 xiang1 feng1 ， man3 kou3 lan2 zhi3 xiang1 wu2 qiong2 。
- liang3 ye4 sou1 sou1 mao2 qiao4 tong1 ， xi3 jin4 ku1 chang2 wan4 shi4 kong1 。
- jun1 bu2 jian4 meng4 jian4 yi4 ， song4 cha2 jing1 qi3 lu2 tong2 shui4 。
- you4 bu2 jian4 bai2 ju1 yi4 ， kui4 cha2 huan4 xing3 yu3 xi1 zui4 。
- lu4 yu3 zuo4 cha2 jing1 ， cao2 hui1 zuo4 cha2 ming2 。
- wen2 zheng4 fan4 gong1 dui4 cha2 xiao4 ， sha1 mao4 long2 tou2 jian1 shi2 yao2 。
- su4 xu1 jian4 yu3 ru2 dan1 sha1 ， dian3 zuo4 man3 zhan3 chang1 pu2 hua1 。
- dong1 po1 shen1 de2 jian1 shui3 fa3 ， jiu3 lan2 wang3 wang3 mi4 yi4 xia1 。
- zhao4 zhou1 meng4 li3 jian4 nan2 quan2 ， ai4 jie2 fen2 xiang1 yue4 ming2 yuan2 。
- wu2 chai2 peng1 cha2 you3 zi1 wei4 ， hua2 chi2 shen2 shui3 xian1 tiao2 shi4 。
- dan1 tian2 yi4 mu3 zi4 zai1 pei2 ， jin1 weng1 cha4 nü3 cai3 gui1 lai2 。
- tian1 lu2 di4 ding3 yi1 shi2 jie2 ， lian4 zuo4 huang2 ya2 peng1 bai2 xue3 。
- wei4 ru2 gan1 lu4 sheng4 ti2 hu2 ， fu2 zhi1 dun4 jue2 chen2 ke1 su1 。
- shen1 qing1 bian4 yu4 deng1 tian1 qu2 ， bu4 zhi1 tian1 shang4 you3 cha2 wu2 。

## 注释

## 译文

## 赏析
