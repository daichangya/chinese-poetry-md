---
id: bai-yu-chan-ming-fa-shi-bi-an
title: 明发石壁庵
titlePinyin: ming2 fa1 shi2 bi4 an1
titleSlug: ming-fa-shi-bi-an
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有客东北来，翩然袖青蛇。
- 掀髯石壁前，人间日已斜。
- 前望罗浮山，千峰如排衙。
- 鱼龙吹海水，洒雨行天涯。
- 何处安期生，种枣大如瓜。
- 见说蒲涧中，尚有九节芽。
- 后来葛稚川，亦得饭胡麻。
- 自汲水帘洞，笑咽黄金砂。
- 海山冥古今，缥缈烟月赊。
- 急呼南海神，采采扶桑花。
- 我欲骑天风，去归五云家。
- 整衣谒紫皇，及此鬓未华。
- 嗟彼红尘人，还如兔在罝。
- 胡不学飞仙，白日升九霞。

## 拼音
- you3 ke4 dong1 bei3 lai2 ， pian1 ran2 xiu4 qing1 she2 。
- xian1 ran2 shi2 bi4 qian2 ， ren2 jian1 ri4 yi3 xie2 。
- qian2 wang4 luo2 fu2 shan1 ， qian1 feng1 ru2 pai2 ya2 。
- yu2 long2 chui1 hai3 shui3 ， sa3 yu3 xing2 tian1 ya2 。
- he2 chu4 an1 qi1 sheng1 ， zhong3 zao3 da4 ru2 gua1 。
- jian4 shuo1 pu2 jian4 zhong1 ， shang4 you3 jiu3 jie2 ya2 。
- hou4 lai2 ge3 zhi4 chuan1 ， yi4 de2 fan4 hu2 ma2 。
- zi4 ji2 shui3 lian2 dong4 ， xiao4 yan4 huang2 jin1 sha1 。
- hai3 shan1 ming2 gu3 jin1 ， piao1 miao3 yan1 yue4 she1 。
- ji2 hu1 nan2 hai3 shen2 ， cai3 cai3 fu2 sang1 hua1 。
- wo3 yu4 qi2 tian1 feng1 ， qu4 gui1 wu3 yun2 jia1 。
- zheng3 yi1 ye4 zi3 huang2 ， ji2 ci3 bin4 wei4 hua2 。
- jie1 bi3 hong2 chen2 ren2 ， hai2 ru2 tu4 zai4 ju1 。
- hu2 bu4 xue2 fei1 xian1 ， bai2 ri4 sheng1 jiu3 xia2 。

## 注释

## 译文

## 赏析
