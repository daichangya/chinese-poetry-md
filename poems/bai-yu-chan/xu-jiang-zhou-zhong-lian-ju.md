---
id: bai-yu-chan-xu-jiang-zhou-zhong-lian-ju
title: 旴江舟中联句
titlePinyin: xu1 jiang1 zhou1 zhong1 lian2 ju4
titleSlug: xu-jiang-zhou-zhong-lian-ju
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 倏忽僧千兔，寻常涸百蠡。
- 眼光摩日月，足迹遍山河。
- 赤壁聊化鹤，黄庭浪换鹅。
- 秋声归欵乃，云影映婆娑。
- 夜后调焦尾，风前舞太阿。
- 待藏班婕扇，却援鲁阳戈。
- 点尔言其志，虞兮奈若何。
- 道缘宁择地，世事总随波。
- 万象由弹压，千篇在切磋。
- 酒徒从狎至，诗客听相过。
- 辍我芒不借，就伊金叵罗。
- 峰巅餐地秀，霞外挹天和。
- 拍手僛僛舞，忘形踏踏歌。
- 力辞金殿客，高应玉皇科。
- 八桂招六逸，九疑哀两娥。
- 清漪驯绿鸭，列阜拊眠驼。
- 逸韵应无敌，清名到不毛。
- 樵仙分我席，力士污吾靴。
- 风沈腰何束，霜潘鬓谩皤。
- 怀丹医病鹤，寻饵钓神鼇。
- 为问六国印，何如一渔蓑。
- 清飚茶腋爽，韶景醉颜酡。
- 且噉藕如臂，从教晷似梭。
- 推蓬延月桂，引襋玩烟萝。
- 君已人登泰，辞皆水导嶓。
- 蘂官清缥缈，云阙鬰嵳峩。
- 未到桑田变，疑将铜狄摩。
- 谁知天不管，敢谓世无魔。
- 觞政驩无忤，骚坛今太苛。
- 玄谭时脍炙，杰句肆吟哦。
- 大道真溟滓，浮生但刹那。
- 玉天还有诏，应是典风骚。

## 拼音
- shu1 hu1 seng1 qian1 tu4 ， xun2 chang2 he2 bai3 li2 。
- yan3 guang1 mo2 ri4 yue4 ， zu2 ji4 bian4 shan1 he2 。
- chi4 bi4 liao2 hua4 he4 ， huang2 ting2 lang4 huan4 e2 。
- qiu1 sheng1 gui1 kuan3 nai3 ， yun2 ying3 ying4 po2 suo1 。
- ye4 hou4 tiao2 jiao1 wei3 ， feng1 qian2 wu3 tai4 a1 。
- dai4 cang2 ban1 jie2 shan4 ， que4 yuan2 lu3 yang2 ge1 。
- dian3 er3 yan2 qi2 zhi4 ， yu2 xi1 nai4 ruo4 he2 。
- dao4 yuan2 ning2 ze2 di4 ， shi4 shi4 zong3 sui2 bo1 。
- wan4 xiang4 you2 tan2 ya1 ， qian1 pian1 zai4 qie1 cuo1 。
- jiu3 tu2 cong2 xia2 zhi4 ， shi1 ke4 ting1 xiang1 guo4 。
- chuo4 wo3 mang2 bu2 jie4 ， jiu4 yi1 jin1 po3 luo2 。
- feng1 dian1 can1 di4 xiu4 ， xia2 wai4 yi4 tian1 he2 。
- pai1 shou3 qi1 qi1 wu3 ， wang4 xing2 ta4 ta4 ge1 。
- li4 ci2 jin1 dian4 ke4 ， gao1 ying4 yu4 huang2 ke1 。
- ba1 gui4 zhao1 liu4 yi4 ， jiu3 yi2 ai1 liang3 e2 。
- qing1 yi1 xun4 lü4 ya1 ， lie4 fu4 fu3 mian2 tuo2 。
- yi4 yun4 ying4 wu2 di2 ， qing1 ming2 dao4 bu4 mao2 。
- qiao2 xian1 fen1 wo3 xi2 ， li4 shi4 wu1 wu2 xue1 。
- feng1 shen3 yao1 he2 shu4 ， shuang1 pan1 bin4 man4 po2 。
- huai2 dan1 yi1 bing4 he4 ， xun2 er3 diao4 shen2 ao2 。
- wei4 wen4 liu4 guo2 yin4 ， he2 ru2 yi1 yu2 suo1 。
- qing1 biao1 cha2 ye4 shuang3 ， shao2 jing3 zui4 yan2 tuo2 。
- qie3 dan4 ou3 ru2 bi4 ， cong2 jiao4 gui3 si4 suo1 。
- tui1 peng2 yan2 yue4 gui4 ， yin3 ji2 wan2 yan1 luo2 。
- jun1 yi3 ren2 deng1 tai4 ， ci2 jie1 shui3 dao3 bo1 。
- rui3 guan1 qing1 piao1 miao3 ， yun2 que1 yu4 cuo2 e2 。
- wei4 dao4 sang1 tian2 bian4 ， yi2 jiang1 tong2 di2 mo2 。
- shui2 zhi1 tian1 bu4 guan3 ， gan3 wei4 shi4 wu2 mo2 。
- shang1 zheng4 huan1 wu2 wu3 ， sao1 tan2 jin1 tai4 ke1 。
- xuan2 tan2 shi2 kuai4 zhi4 ， jie2 ju4 si4 yin2 e2 。
- da4 dao4 zhen1 ming2 zi3 ， fu2 sheng1 dan4 cha4 na4 。
- yu4 tian1 hai2 you3 zhao4 ， ying4 shi4 dian3 feng1 sao1 。

## 注释

## 译文

## 赏析
