---
id: bai-yu-chan-wan-fa-gui-yi-ge
title: 万法归一歌
titlePinyin: wan4 fa3 gui1 yi1 ge1
titleSlug: wan-fa-gui-yi-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金丹大药妙无穷，一点丹头内外红。
- 真汞真铅才入手，片时伏虎活擒龙。
- 黄公聘入丁公舍，巽位吹嘘九转功。
- 十月胎圆坎离外，紫云飞出玉炉空。
- 短褐包巾满廛市，寻草烧茅烹药柜。
- 自己三黄及四神，谁知安灶烹炉意。
- 纸袄麻衣要隠山，餐松饮水守饥寒。
- 日魂月魄空呼吸，到底方知入道难。
- 黑山山下鬼窟里，背曲头垂口流水。
- 梦中梦见梦中人，几时待得硫黄死。
- 薄福痴人不断淫，尾闾闭了采他阴。
- 元精摇撼无墙壁，错认黄泥唤作金。
- 容成三峰学御女，采精吸血兼服乳。
- 大道本来无阴阳，劳形著相徒自苦。
- 叩齿吞精咽气声，辘轳空动髑髅形。
- 妄将口鼻为玄牝，谩说金精肘后盈。
- 鼻头闭息空画餠，几人日中逃得影。
- 客风邪气肚中鸣，安得长灵砂在鼎。
- 参禅见性契真如，莫道无心便靠虚。
- 悟了不行干智慧，千崖万壑涉程途。
- 多少老儒学周易，岂知太极归无极。
- 忘形便欲任天真，只恐春归草无力。
- 明教专门事灭魔，七时功德便如何。
- 不知清净光明意，面色痿黄空自磨。
- 胡氏阳山一果祖，九返庄严皆妄语。
- 手执金环运三车，阿谁飞上金天去。
- 更有持斋四果徒，九曲江头下铁符。
- 乳香烧尽难成佛，精血元阳搬运枯。
- 三千六百旁门术，开顶缩龟习定息。
- 存想丹田炼五芽，吐故纳新虚贵力。
- 礼塔焚香诵藏经，更能拜斗与瞻星。
- 吞符饮水专持咒，恁地如何得道成。
- 注想按摩八段锦，嘻呵六字拘兴寝。
- 若要还精补脑时，除非一盏醍醐饮。
- 双眼遥思运顶门，戏言日月照昆仑。
- 那堪又见圆光现，便指天尊与世尊。
- 眼本无光人妄想，耳本无声那得响。
- 上有大渊下泓池，妄指中黄忍肚饥。
- 空按周天行封数，几能识得真龙虎。
- 若识真龙真虎人，了得向上一条路。
- 暗把箪瓢服小便，吐吞涎唾作珠圆。
- 鼻头流出两条涕，便敢呼为玉筯仙。
- 说尽存三守一底，九年炼丹思想里。
- 忘却家珍向外寻，百年做个阴灵鬼。
- 天门枸杞与黄精，豆杏姜椒白茯苓。
- 未委地仙成也未，皮焦肉腐可怜生。
- 斋醮关宣歌梵曲，分环破券受科录。
- 不识天心两字真，口会三光符水熟。
- 袖中雷印吓山精，手把杨枝学隠形。
- 此心本是通神藏，一念差时万状生。
- 此身身外皆隠物，此心心外皆妖术。
- 身里真心心里身，不在中间内外出。
- 这些金液大还丹，自从元谷至泥丸。
- 抽添七返无多事，草木无心天地闲。
- 真根真蒂结真酥，真鼎真坛真药炉。
- 阳日起头阴日积，分明阳火与阴符。
- 半亩丹田种金粟，一朵灵芝香馥鬰。
- 铁牛哮吼入绵厨，木马奔驰跳金屋。
- 乾坤二八结丹砂，满鼎溶溶白雪花。
- 提住龟蛇归两手，山中玉兔化金鸦。
- 还丹有诀知音少，汞龙铅虎凭火候。
- 三千刻内结婴儿，调和温养终无漏。
- 遍体浑如一片琼，寒蟾光照玉壶冰。
- 顶门夜半雷声吼，匝地清风神鬼惊。
- 天上人间真妙诀，谁敢天机私漏泄。
- 须是英雄大丈夫，了然胸中无一物。
- 一阳才动大丹成，片饷工夫造化灵。
- 祇恐南宫录姓名，醉骑白鹤朝上清。

## 拼音
- jin1 dan1 da4 yao4 miao4 wu2 qiong2 ， yi4 dian3 dan1 tou2 nei4 wai4 hong2 。
- zhen1 gong3 zhen1 qian1 cai2 ru4 shou3 ， pian4 shi2 fu2 hu3 huo2 qin2 long2 。
- huang2 gong1 pin4 ru4 ding1 gong1 she4 ， xun4 wei4 chui1 xu1 jiu3 zhuan3 gong1 。
- shi2 yue4 tai1 yuan2 kan3 li2 wai4 ， zi3 yun2 fei1 chu1 yu4 lu2 kong1 。
- duan3 he4 bao1 jin1 man3 chan2 shi4 ， xun2 cao3 shao1 mao2 peng1 yao4 gui4 。
- zi4 ji3 san1 huang2 ji2 si4 shen2 ， shui2 zhi1 an1 zao4 peng1 lu2 yi4 。
- zhi3 ao3 ma2 yi1 yao4 yin3 shan1 ， can1 song1 yin3 shui3 shou3 ji1 han2 。
- ri4 hun2 yue4 po4 kong1 hu1 xi1 ， dao4 di3 fang1 zhi1 ru4 dao4 nan2 。
- hei1 shan1 shan1 xia4 gui3 ku1 li3 ， bei4 qu3 tou2 chui2 kou3 liu2 shui3 。
- meng4 zhong1 meng4 jian4 meng4 zhong1 ren2 ， ji3 shi2 dai4 de2 liu2 huang2 si3 。
- bao2 fu2 chi1 ren2 bu2 duan4 yin2 ， wei3 lü2 bi4 le0 cai3 ta1 yin1 。
- yuan2 jing1 yao2 han4 wu2 qiang2 bi4 ， cuo4 ren4 huang2 ni2 huan4 zuo4 jin1 。
- rong2 cheng2 san1 feng1 xue2 yu4 nü3 ， cai3 jing1 xi1 xue4 jian1 fu2 ru3 。
- da4 dao4 ben3 lai2 wu2 yin1 yang2 ， lao2 xing2 zhu4 xiang1 tu2 zi4 ku3 。
- kou4 chi3 tun1 jing1 yan4 qi4 sheng1 ， lu4 lu2 kong1 dong4 du2 lou2 xing2 。
- wang4 jiang1 kou3 bi2 wei4 xuan2 pin4 ， man4 shuo1 jin1 jing1 zhou3 hou4 ying2 。
- bi2 tou2 bi4 xi1 kong1 hua4 bing3 ， ji3 ren2 ri4 zhong1 tao2 de2 ying3 。
- ke4 feng1 xie2 qi4 du4 zhong1 ming2 ， an1 de2 chang2 ling2 sha1 zai4 ding3 。
- can1 chan2 jian4 xing4 qi4 zhen1 ru2 ， mo4 dao4 wu2 xin1 bian4 kao4 xu1 。
- wu4 le0 bu4 xing2 gan1 zhi4 hui4 ， qian1 ya2 wan4 he4 she4 cheng2 tu2 。
- duo1 shao3 lao3 ru2 xue2 zhou1 yi4 ， qi3 zhi1 tai4 ji2 gui1 wu2 ji2 。
- wang4 xing2 bian4 yu4 ren4 tian1 zhen1 ， zhi1 kong3 chun1 gui1 cao3 wu2 li4 。
- ming2 jiao4 zhuan1 men2 shi4 mie4 mo2 ， qi1 shi2 gong1 de2 bian4 ru2 he2 。
- bu4 zhi1 qing1 jing4 guang1 ming2 yi4 ， mian4 se4 wei3 huang2 kong1 zi4 mo2 。
- hu2 shi4 yang2 shan1 yi4 guo3 zu3 ， jiu3 fan3 zhuang1 yan2 jie1 wang4 yu3 。
- shou3 zhi2 jin1 huan2 yun4 san1 che1 ， a1 shui2 fei1 shang4 jin1 tian1 qu4 。
- geng4 you3 chi2 zhai1 si4 guo3 tu2 ， jiu3 qu1 jiang1 tou2 xia4 tie3 fu2 。
- ru3 xiang1 shao1 jin4 nan2 cheng2 fo2 ， jing1 xue4 yuan2 yang2 ban1 yun4 ku1 。
- san1 qian1 liu4 bai3 pang2 men2 shu4 ， kai1 ding3 suo1 gui1 xi2 ding4 xi1 。
- cun2 xiang3 dan1 tian2 lian4 wu3 ya2 ， tu3 gu4 na4 xin1 xu1 gui4 li4 。
- li3 ta3 fen2 xiang1 song4 cang2 jing1 ， geng4 neng2 bai4 dou4 yu3 zhan1 xing1 。
- tun1 fu2 yin3 shui3 zhuan1 chi2 zhou4 ， nen4 di4 ru2 he2 de2 dao4 cheng2 。
- zhu4 xiang3 an4 mo2 ba1 duan4 jin3 ， xi1 he1 liu4 zi4 ju1 xing1 qin3 。
- ruo4 yao4 hai2 jing1 bu3 nao3 shi2 ， chu2 fei1 yi4 zhan3 ti2 hu2 yin3 。
- shuang1 yan3 yao2 si1 yun4 ding3 men2 ， xi4 yan2 ri4 yue4 zhao4 kun1 lun2 。
- na4 kan1 you4 jian4 yuan2 guang1 xian4 ， bian4 zhi3 tian1 zun1 yu3 shi4 zun1 。
- yan3 ben3 wu2 guang1 ren2 wang4 xiang3 ， er3 ben3 wu2 sheng1 na4 de2 xiang3 。
- shang4 you3 da4 yuan1 xia4 hong2 chi2 ， wang4 zhi3 zhong1 huang2 ren3 du4 ji1 。
- kong1 an4 zhou1 tian1 xing2 feng1 shu4 ， ji3 neng2 shi2 de2 zhen1 long2 hu3 。
- ruo4 shi2 zhen1 long2 zhen1 hu3 ren2 ， liao3 de2 xiang4 shang4 yi4 tiao2 lu4 。
- an4 ba3 dan1 piao2 fu2 xiao3 bian4 ， tu3 tun1 xian2 tuo4 zuo4 zhu1 yuan2 。
- bi2 tou2 liu2 chu1 liang3 tiao2 ti4 ， bian4 gan3 hu1 wei4 yu4 zhu4 xian1 。
- shuo1 jin4 cun2 san1 shou3 yi4 di3 ， jiu3 nian2 lian4 dan1 si1 xiang3 li3 。
- wang4 que4 jia1 zhen1 xiang4 wai4 xun2 ， bai3 nian2 zuo4 ge4 yin1 ling2 gui3 。
- tian1 men2 gou3 qi3 yu3 huang2 jing1 ， dou4 xing4 jiang1 jiao1 bai2 fu2 ling2 。
- wei4 wei3 di4 xian1 cheng2 ye3 wei4 ， pi2 jiao1 rou4 fu3 ke3 lian2 sheng1 。
- zhai1 jiao4 guan1 xuan1 ge1 fan4 qu3 ， fen1 huan2 po4 quan4 shou4 ke1 lu4 。
- bu4 shi2 tian1 xin1 liang3 zi4 zhen1 ， kou3 hui4 san1 guang1 fu2 shui3 shu2 。
- xiu4 zhong1 lei2 yin4 xia4 shan1 jing1 ， shou3 ba3 yang2 zhi1 xue2 yin3 xing2 。
- ci3 xin1 ben3 shi4 tong1 shen2 cang2 ， yi2 nian4 cha4 shi2 wan4 zhuang4 sheng1 。
- ci3 shen1 shen1 wai4 jie1 yin3 wu4 ， ci3 xin1 xin1 wai4 jie1 yao1 shu4 。
- shen1 li3 zhen1 xin1 xin1 li3 shen1 ， bu2 zai4 zhong1 jian1 nei4 wai4 chu1 。
- zhe4 xie1 jin1 ye4 da4 hai2 dan1 ， zi4 cong2 yuan2 gu3 zhi4 ni2 wan2 。
- chou1 tian1 qi1 fan3 wu2 duo1 shi4 ， cao3 mu4 wu2 xin1 tian1 di4 xian2 。
- zhen1 gen1 zhen1 di4 jie2 zhen1 su1 ， zhen1 ding3 zhen1 tan2 zhen1 yao4 lu2 。
- yang2 ri4 qi3 tou2 yin1 ri4 ji1 ， fen1 ming2 yang2 huo3 yu3 yin1 fu2 。
- ban4 mu3 dan1 tian2 zhong3 jin1 su4 ， yi4 duo3 ling2 zhi1 xiang1 fu4 yu4 。
- tie3 niu2 xiao4 hou3 ru4 mian2 chu2 ， mu4 ma3 ben1 chi2 tiao4 jin1 wu1 。
- qian2 kun1 er4 ba1 jie2 dan1 sha1 ， man3 ding3 rong2 rong2 bai2 xue3 hua1 。
- ti2 zhu4 gui1 she2 gui1 liang3 shou3 ， shan1 zhong1 yu4 tu4 hua4 jin1 ya1 。
- hai2 dan1 you3 jue2 zhi1 yin1 shao3 ， gong3 long2 qian1 hu3 ping2 huo3 hou4 。
- san1 qian1 ke4 nei4 jie2 ying1 er2 ， tiao2 he2 wen1 yang3 zhong1 wu2 lou4 。
- bian4 ti3 hun2 ru2 yi1 pian4 qiong2 ， han2 chan2 guang1 zhao4 yu4 hu2 bing1 。
- ding3 men2 ye4 ban4 lei2 sheng1 hou3 ， za1 di4 qing1 feng1 shen2 gui3 jing1 。
- tian1 shang4 ren2 jian1 zhen1 miao4 jue2 ， shui2 gan3 tian1 ji1 si1 lou4 xie4 。
- xu1 shi4 ying1 xiong2 da4 zhang4 fu0 ， liao3 ran2 xiong1 zhong1 wu2 yi2 wu4 。
- yi4 yang2 cai2 dong4 da4 dan1 cheng2 ， pian4 xiang3 gong1 fu1 zao4 hua4 ling2 。
- qi2 kong3 nan2 gong1 lu4 xing4 ming2 ， zui4 qi2 bai2 he4 chao2 shang4 qing1 。

## 注释

## 译文

## 赏析
