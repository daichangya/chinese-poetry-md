---
id: bai-yu-chan-dao-guo-cheng-qi-an-ou-cheng-jiu-feng-yi-pian
title: 道过成蹊庵偶成旧风一篇
titlePinyin: dao4 guo4 cheng2 qi1 an1 ou3 cheng2 jiu4 feng1 yi4 pian1
titleSlug: dao-guo-cheng-qi-an-ou-cheng-jiu-feng-yi-pian
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 笑把青藜出武夷，不辞千里访幽奇。
- 吐吞风月一壶酒，拈弄溪山万首诗。
- 道过星河骇双目，万灶清烟缠华屋。
- 老岩峭拔森翠屏，大江东去流苍玉。
- 樵人弛薪指似予，中有玉洞藏仙都。
- 楼阁参差美轮奂，神仙隠显知有无。
- 夕阳挂树暮山紫，行行到此欲脱屣。
- 门前三径绿苔深，浩荡春风醉桃李。
- 子然放步成蹊庵，其一仙翁乐笑谈。
- 苍髯绿鬓两眸碧，霞标芝宇清岩岩。
- 青牛人去几千载，源流尚有玄孙在。
- 身里蓬莱十二楼，杖头云水三千界。
- 大隠从来只市廛，年来教法况萧然。
- 先生驻锡庐山下，混俗和光四十年。
- 琅庭琛馆五云起，五湖四海来如蚁。
- 天下三百六十洲，未见堂宇高于此。
- 自非先生真栋梁，安能玄阃颜辉光。
- 烟蓑雨笠捘入门，琴佩剑履充其堂。
- 先生何年创丹室，宝篆灰寒门牖密。
- 明窗浄几一炉香，何人会此真消息。
- 先生何日结草庐，读尽丹台紫府书。
- 有时瞑目坐蒲团，闲即汲水浇园蔬。
- 妙南老人画真迹，一枝薜荔缠寒碧。
- 莫问当年老沈翁，先生默契真端的。
- 竹锁庵边炼药台，鹧鸪啼得百花开。
- 归去武夷向人说，也曾亲诣同原来。
- 先生此功与此德，不须语句碑诸石。
- 铭在诸人肺腑间，闻者欲见不可得。
- 斩新花竹旧烟霞，十洲三岛共一家。
- 有人问著长生事，默默无言指落花。
- 璚山道人懒成趣，勉强搜索此数句。
- 明朝铁笛吹一声，直入千山万山去。

## 拼音
- xiao4 ba3 qing1 li2 chu1 wu3 yi2 ， bu4 ci2 qian1 li3 fang3 you1 qi2 。
- tu3 tun1 feng1 yue4 yi1 hu2 jiu3 ， nian1 nong4 xi1 shan1 wan4 shou3 shi1 。
- dao4 guo4 xing1 he2 hai4 shuang1 mu4 ， wan4 zao4 qing1 yan1 chan2 hua2 wu1 。
- lao3 yan2 qiao4 ba2 sen1 cui4 ping2 ， da4 jiang1 dong1 qu4 liu2 cang1 yu4 。
- qiao2 ren2 chi2 xin1 zhi3 si4 yu3 ， zhong1 you3 yu4 dong4 cang2 xian1 dou1 。
- lou2 ge2 cen1 ci1 mei3 lun2 huan4 ， shen2 xian1 yin3 xian3 zhi1 you3 wu2 。
- xi1 yang2 gua4 shu4 mu4 shan1 zi3 ， xing2 xing2 dao4 ci3 yu4 tuo1 xi3 。
- men2 qian2 san1 jing4 lü4 tai2 shen1 ， hao4 dang4 chun1 feng1 zui4 tao2 li3 。
- zi3 ran2 fang4 bu4 cheng2 qi1 an1 ， qi2 yi1 xian1 weng1 le4 xiao4 tan2 。
- cang1 ran2 lü4 bin4 liang3 mou2 bi4 ， xia2 biao1 zhi1 yu3 qing1 yan2 yan2 。
- qing1 niu2 ren2 qu4 ji3 qian1 zai3 ， yuan2 liu2 shang4 you3 xuan2 sun1 zai4 。
- shen1 li3 peng2 lai2 shi2 er4 lou2 ， zhang4 tou2 yun2 shui3 san1 qian1 jie4 。
- da4 yin3 cong2 lai2 zhi1 shi4 chan2 ， nian2 lai2 jiao4 fa3 kuang4 xiao1 ran2 。
- xian1 sheng1 zhu4 xi1 lu2 shan1 xia4 ， hun4 su2 he2 guang1 si4 shi2 nian2 。
- lang2 ting2 chen1 guan3 wu3 yun2 qi3 ， wu3 hu2 si4 hai3 lai2 ru2 yi3 。
- tian1 xia4 san1 bai3 liu4 shi2 zhou1 ， wei4 jian4 tang2 yu3 gao1 yu2 ci3 。
- zi4 fei1 xian1 sheng1 zhen1 dong4 liang2 ， an1 neng2 xuan2 kun3 yan2 hui1 guang1 。
- yan1 suo1 yu3 li4 zun4 ru4 men2 ， qin2 pei4 jian4 lü3 chong1 qi2 tang2 。
- xian1 sheng1 he2 nian2 chuang4 dan1 shi4 ， bao3 zhuan4 hui1 han2 men2 you3 mi4 。
- ming2 chuang1 jing4 ji3 yi4 lu2 xiang1 ， he2 ren2 hui4 ci3 zhen1 xiao1 xi1 。
- xian1 sheng1 he2 ri4 jie2 cao3 lu2 ， du2 jin4 dan1 tai2 zi3 fu3 shu1 。
- you3 shi2 ming2 mu4 zuo4 pu2 tuan2 ， xian2 ji2 ji2 shui3 jiao1 yuan2 shu1 。
- miao4 nan2 lao3 ren2 hua4 zhen1 ji4 ， yi4 zhi1 bi4 li4 chan2 han2 bi4 。
- mo4 wen4 dang1 nian2 lao3 shen3 weng1 ， xian1 sheng1 mo4 qi4 zhen1 duan1 de0 。
- zhu2 suo3 an1 bian1 lian4 yao4 tai2 ， zhe4 gu1 ti2 de2 bai3 hua1 kai1 。
- gui1 qu4 wu3 yi2 xiang4 ren2 shuo1 ， ye3 ceng2 qin1 yi4 tong2 yuan2 lai2 。
- xian1 sheng1 ci3 gong1 yu3 ci3 de2 ， bu4 xu1 yu3 ju4 bei1 zhu1 shi2 。
- ming2 zai4 zhu1 ren2 fei4 fu3 jian1 ， wen2 zhe3 yu4 jian4 bu4 ke3 de2 。
- zhan3 xin1 hua1 zhu2 jiu4 yan1 xia2 ， shi2 zhou1 san1 dao3 gong4 yi4 jia1 。
- you3 ren2 wen4 zhu4 chang2 sheng1 shi4 ， mo4 mo4 wu2 yan2 zhi3 luo4 hua1 。
- jue2 shan1 dao4 ren2 lan3 cheng2 qu4 ， mian3 qiang3 sou1 suo3 ci3 shu4 ju4 。
- ming2 chao2 tie3 di2 chui1 yi4 sheng1 ， zhi2 ru4 qian1 shan1 wan4 shan1 qu4 。

## 注释

## 译文

## 赏析
