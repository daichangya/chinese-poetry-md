---
id: bai-yu-chan-zeng-guo-cheng-wu-lu-yan
title: 赠郭承务芦鴈
titlePinyin: zeng4 guo1 cheng2 wu4 lu2 yan4
titleSlug: zeng-guo-cheng-wu-lu-yan
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 画士郭熙画之冠，郭熙去后名未断。
- 其裔复有郭万里，胸中丹青饱无限。
- 为谁作此芦鴈图，杰出南齐宇文焕。
- 烟水潇潇风卷芦，沙边鸿鴈暮相呼。
- 潇潇洞庭此秋景，世间此画知有无。
- 幻出栖鴈三四只，八九叶芦横古碛。
- 欲宿未宿嘹唳声，渔舟泊岸山烟黑。
- 秋风吹落梧叶黄，过鴈往往归衡阳。
- 横空书字人不识，飞过有影沉沧浪。
- 落霞浸水江村暮，数只翱翔回古渡。
- 引领举喙啄荷花，飞越戍楼西畔去。
- 云寒月淡西塞秋，几声凄切惹人愁。
- 岸头飞共丹枫落，打团成阵访沙鸥。
- 似此景物似此意，君今画之不难事。
- 数幅鹅溪冰雪缣，须臾扫出芦鴈市。
- 世间岂无学画者，未必有与君相似。
- 我欲致之箧笥间，满笥爽气生秋寒。
- 恐君此画无人见，有画鬭者谁敢战。
- 挂于幽轩素壁间，一日须看千百遍。

## 拼音
- hua4 shi4 guo1 xi1 hua4 zhi1 guan1 ， guo1 xi1 qu4 hou4 ming2 wei4 duan4 。
- qi2 yi4 fu4 you3 guo1 wan4 li3 ， xiong1 zhong1 dan1 qing1 bao3 wu2 xian4 。
- wei4 shui2 zuo4 ci3 lu2 yan4 tu2 ， jie2 chu1 nan2 qi2 yu3 wen2 huan4 。
- yan1 shui3 xiao1 xiao1 feng1 juan4 lu2 ， sha1 bian1 hong2 yan4 mu4 xiang1 hu1 。
- xiao1 xiao1 dong4 ting2 ci3 qiu1 jing3 ， shi4 jian1 ci3 hua4 zhi1 you3 wu2 。
- huan4 chu1 qi1 yan4 san1 si4 zhi1 ， ba1 jiu3 ye4 lu2 heng2 gu3 qi4 。
- yu4 su4 wei4 su4 liao2 li4 sheng1 ， yu2 zhou1 bo2 an4 shan1 yan1 hei1 。
- qiu1 feng1 chui1 luo4 wu2 ye4 huang2 ， guo4 yan4 wang3 wang3 gui1 heng2 yang2 。
- heng2 kong1 shu1 zi4 ren2 bu4 shi2 ， fei1 guo4 you3 ying3 chen2 cang1 lang4 。
- luo4 xia2 jin4 shui3 jiang1 cun1 mu4 ， shu4 zhi1 ao2 xiang2 hui2 gu3 du4 。
- yin3 ling3 ju3 hui4 zhuo2 he2 hua1 ， fei1 yue4 shu4 lou2 xi1 pan4 qu4 。
- yun2 han2 yue4 dan4 xi1 sai1 qiu1 ， ji3 sheng1 qi1 qie4 re3 ren2 chou2 。
- an4 tou2 fei1 gong4 dan1 feng1 luo4 ， da3 tuan2 cheng2 zhen4 fang3 sha1 ou1 。
- si4 ci3 jing3 wu4 si4 ci3 yi4 ， jun1 jin1 hua4 zhi1 bu4 nan2 shi4 。
- shu4 fu2 e2 xi1 bing1 xue3 jian1 ， xu1 yu2 sao3 chu1 lu2 yan4 shi4 。
- shi4 jian1 qi3 wu2 xue2 hua4 zhe3 ， wei4 bi4 you3 yu3 jun1 xiang1 si4 。
- wo3 yu4 zhi4 zhi1 qie4 si4 jian1 ， man3 si4 shuang3 qi4 sheng1 qiu1 han2 。
- kong3 jun1 ci3 hua4 wu2 ren2 jian4 ， you3 hua4 dou4 zhe3 shui2 gan3 zhan4 。
- gua4 yu2 you1 xuan1 su4 bi4 jian1 ， yi2 ri4 xu1 kan4 qian1 bai3 bian4 。

## 注释

## 译文

## 赏析
