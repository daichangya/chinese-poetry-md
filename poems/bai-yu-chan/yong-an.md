---
id: bai-yu-chan-yong-an
title: 慵庵
titlePinyin: yong1 an1
titleSlug: yong-an
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绛阙清都旧姓名，此生落魄任天真。
- 横窗古砚前朝水，挂壁闲琴几日尘。
- 幽草莫锄沿日静，落花不扫衬苔匀。
- 倩风来作关门仆，借月权为伴酒人。
- 书吏无言舌滋味，关山不动画精神。
- 有茶不作蜗牛战，无梦可为蝴蝶身。
- 一得自家慵底事，幽禽簷外一般春。

## 拼音
- jiang4 que1 qing1 dou1 jiu4 xing4 ming2 ， ci3 sheng1 luo4 po4 ren4 tian1 zhen1 。
- heng2 chuang1 gu3 yan4 qian2 chao2 shui3 ， gua4 bi4 xian2 qin2 ji3 ri4 chen2 。
- you1 cao3 mo4 chu2 yan2 ri4 jing4 ， luo4 hua1 bu4 sao3 chen4 tai2 yun2 。
- qian4 feng1 lai2 zuo4 guan1 men2 pu2 ， jie4 yue4 quan2 wei4 ban4 jiu3 ren2 。
- shu1 li4 wu2 yan2 she2 zi1 wei4 ， guan1 shan1 bu2 dong4 hua4 jing1 shen2 。
- you3 cha2 bu2 zuo4 wo1 niu2 zhan4 ， wu2 meng4 ke3 wei4 hu2 die2 shen1 。
- yi4 de2 zi4 jia1 yong1 di3 shi4 ， you1 qin2 yan2 wai4 yi4 ban1 chun1 。

## 注释

## 译文

## 赏析
