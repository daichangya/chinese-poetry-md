---
id: bai-yu-chan-san-ji-quan
title: 三级泉
titlePinyin: san1 ji2 quan2
titleSlug: san-ji-quan
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 缘溪深入桃花坞，紫霞隠隠幽禽语。
- 九层峭壁刬春空，三级鸣泉飞暮雨。
- 落日衔山红影湿，冷云抱石苍崖古。
- 激回涧底散冰花，喷上松梢雪飘缕。
- 点点溅湿嫦娥衣，潭潭下有扶桑府。
- 朝来似展朝天带，夜半如闻捣药杵。
- 寒入山骨吼千雷，派出银河轰万鼓。
- 广寒殿上银蟾飞，水晶宫中玉龙舞。
- 琼英斧碎非月老，瀑布天成非织女。
- 初疑鱼鼈谒龙门，复恐星辰会牛渚。
- 欲寻当下点额蛟，但见天上拖肠鼠。
- 溶溶浸此一潭霜，滴滴结冻千岁乳。
- 月照神珠洒翠麟，风吹天粟沾苍虎。
- 瑶虹界碧翻地轴，铁马盘涡卷天宇。
- 谷草凝烟色净明，野猿悲露声清苦。
- 绿苔锁迳阻清游，白鹤凌霄唤冲举。
- 紫元景曜神府君，仙灵咏其洞天主。
- 画屏幻出金芙蓉，仙杯琢就石鹦鹉。
- 当时此地蔡寻真，青鸾一去今何许。
- 锦阁凭空银海寒，宸书丽天丹凤翥。
- 竹炉烧起紫旃檀，古琴呜咽鸣中吕。
- 曲罢萧萧天籁动，长笑一声朝帝所。

## 拼音
- yuan2 xi1 shen1 ru4 tao2 hua1 wu4 ， zi3 xia2 yin3 yin3 you1 qin2 yu3 。
- jiu3 ceng2 qiao4 bi4 chan3 chun1 kong1 ， san1 ji2 ming2 quan2 fei1 mu4 yu3 。
- luo4 ri4 xian2 shan1 hong2 ying3 shi1 ， leng3 yun2 bao4 shi2 cang1 ya2 gu3 。
- ji1 hui2 jian4 di3 san4 bing1 hua1 ， pen1 shang4 song1 shao1 xue3 piao1 lü3 。
- dian3 dian3 jian4 shi1 chang2 e2 yi1 ， tan2 tan2 xia4 you3 fu2 sang1 fu3 。
- chao2 lai2 si4 zhan3 chao2 tian1 dai4 ， ye4 ban4 ru2 wen2 dao3 yao4 chu3 。
- han2 ru4 shan1 gu3 hou3 qian1 lei2 ， pai4 chu1 yin2 he2 hong1 wan4 gu3 。
- guang3 han2 dian4 shang4 yin2 chan2 fei1 ， shui3 jing1 gong1 zhong1 yu4 long2 wu3 。
- qiong2 ying1 fu3 sui4 fei1 yue4 lao3 ， pu4 bu4 tian1 cheng2 fei1 zhi1 nü3 。
- chu1 yi2 yu2 bie1 ye4 long2 men2 ， fu4 kong3 xing1 chen2 hui4 niu2 zhu3 。
- yu4 xun2 dang1 xia4 dian3 e2 jiao1 ， dan4 jian4 tian1 shang4 tuo1 chang2 shu3 。
- rong2 rong2 jin4 ci3 yi4 tan2 shuang1 ， di1 di1 jie2 dong4 qian1 sui4 ru3 。
- yue4 zhao4 shen2 zhu1 sa3 cui4 lin2 ， feng1 chui1 tian1 su4 zhan1 cang1 hu3 。
- yao2 hong2 jie4 bi4 fan1 di4 zhou2 ， tie3 ma3 pan2 wo1 juan4 tian1 yu3 。
- gu3 cao3 ning2 yan1 se4 jing4 ming2 ， ye3 yuan2 bei1 lu4 sheng1 qing1 ku3 。
- lü4 tai2 suo3 jing4 zu3 qing1 you2 ， bai2 he4 ling2 xiao1 huan4 chong1 ju3 。
- zi3 yuan2 jing3 yao4 shen2 fu3 jun1 ， xian1 ling2 yong3 qi2 dong4 tian1 zhu3 。
- hua4 ping2 huan4 chu1 jin1 fu2 rong2 ， xian1 bei1 zhuo2 jiu4 shi2 ying1 wu3 。
- dang1 shi2 ci3 di4 cai4 xun2 zhen1 ， qing1 luan2 yi2 qu4 jin1 he2 xu3 。
- jin3 ge2 ping2 kong1 yin2 hai3 han2 ， chen2 shu1 li4 tian1 dan1 feng4 zhu4 。
- zhu2 lu2 shao1 qi3 zi3 zhan1 tan2 ， gu3 qin2 wu1 yan4 ming2 zhong1 lü3 。
- qu3 ba4 xiao1 xiao1 tian1 lai4 dong4 ， chang2 xiao4 yi4 sheng1 chao2 di4 suo3 。

## 注释

## 译文

## 赏析
