---
id: bai-yu-chan-zeng-li-dao-shi-ye-xian-xing
title: 赠李道士谒仙行
titlePinyin: zeng4 li3 dao4 shi4 ye4 xian1 xing2
titleSlug: zeng-li-dao-shi-ye-xian-xing
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓬莱空夜月，琪树不秋风。
- 霜畦老芝㼌，烟阙多麟龙。
- 灵龟不知岁，孤云杳无踪。
- 白鹤忽归来，紫鸾鸣雝雝。
- 谁种蟠桃核，花开昆仑峰。
- 一曲舞胎仙，瑶池䜩已终。
- 手持三尺霜，浩气渺太空。
- 坐断壶山景，杖头风月浓。
- 玉皇知何时，锡诏下霄蒙。
- 玉膏满瓯雪，刀圭一粒红。
- 赠子谒仙行，金鸡呼晓钟。
- 唤起老飞廉，羊角舞巽宫。
- 为君吹梦魂，横飞过海东。

## 拼音
- peng2 lai2 kong1 ye4 yue4 ， qi2 shu4 bu4 qiu1 feng1 。
- shuang1 qi2 lao3 zhi1 㼌 ， yan1 que1 duo1 lin2 long2 。
- ling2 gui1 bu4 zhi1 sui4 ， gu1 yun2 yao3 wu2 zong1 。
- bai2 he4 hu1 gui1 lai2 ， zi3 luan2 ming2 yong1 yong1 。
- shui2 zhong3 pan2 tao2 he2 ， hua1 kai1 kun1 lun2 feng1 。
- yi4 qu3 wu3 tai1 xian1 ， yao2 chi2 䜩 yi3 zhong1 。
- shou3 chi2 san1 chi3 shuang1 ， hao4 qi4 miao3 tai4 kong1 。
- zuo4 duan4 hu2 shan1 jing3 ， zhang4 tou2 feng1 yue4 nong2 。
- yu4 huang2 zhi1 he2 shi2 ， xi1 zhao4 xia4 xiao1 meng2 。
- yu4 gao1 man3 ou1 xue3 ， dao1 gui1 yi2 li4 hong2 。
- zeng4 zi3 ye4 xian1 xing2 ， jin1 ji1 hu1 xiao3 zhong1 。
- huan4 qi3 lao3 fei1 lian2 ， yang2 jiao3 wu3 xun4 gong1 。
- wei4 jun1 chui1 meng4 hun2 ， heng2 fei1 guo4 hai3 dong1 。

## 注释

## 译文

## 赏析
