---
id: bai-yu-chan-ti-qing-sheng-xuan
title: 题清胜轩
titlePinyin: ti2 qing1 sheng4 xuan1
titleSlug: ti-qing-sheng-xuan
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 满林幽竹夜来风，南极一点飞寒空。
- 玉炉异香绕琳宫，此间知有神仙翁。
- 清胜轩中颇幽绝，白须道士持檀笏。
- 眉毛掀起溪上云，眼光烁破峰头月。
- 琼房壁上挂瑶琴，把剑舞罢千古心。
- 蓬莱一别醉吹笛，今日一见歌长吟。
- 天祇呵道绿烟起，满前王赵皆珠履。
- 倦虬缩尾青蛇死，弹指倾倒天河水。
- 砂篆一挥走神鬼，雷电霹雳动天地。
- 信知妙用古所无，犹未收拾归天衢。
- 月冷风清白鹤唳，宝旛飞霞绕玉壶。
- 武夷散人好诗酒，昔者见君今番又。

## 拼音
- man3 lin2 you1 zhu2 ye4 lai2 feng1 ， nan2 ji2 yi4 dian3 fei1 han2 kong1 。
- yu4 lu2 yi4 xiang1 rao4 lin2 gong1 ， ci3 jian1 zhi1 you3 shen2 xian1 weng1 。
- qing1 sheng4 xuan1 zhong1 po1 you1 jue2 ， bai2 xu1 dao4 shi4 chi2 tan2 hu4 。
- mei2 mao2 xian1 qi3 xi1 shang4 yun2 ， yan3 guang1 shuo4 po4 feng1 tou2 yue4 。
- qiong2 fang2 bi4 shang4 gua4 yao2 qin2 ， ba3 jian4 wu3 ba4 qian1 gu3 xin1 。
- peng2 lai2 yi4 bie2 zui4 chui1 di2 ， jin1 ri4 yi2 jian4 ge1 chang2 yin2 。
- tian1 qi2 he1 dao4 lü4 yan1 qi3 ， man3 qian2 wang2 zhao4 jie1 zhu1 lü3 。
- juan4 qiu2 suo1 wei3 qing1 she2 si3 ， tan2 zhi3 qing1 dao3 tian1 he2 shui3 。
- sha1 zhuan4 yi4 hui1 zou3 shen2 gui3 ， lei2 dian4 pi1 li4 dong4 tian1 di4 。
- xin4 zhi1 miao4 yong4 gu3 suo3 wu2 ， you2 wei4 shou1 shi2 gui1 tian1 qu2 。
- yue4 leng3 feng1 qing1 bai2 he4 li4 ， bao3 fan1 fei1 xia2 rao4 yu4 hu2 。
- wu3 yi2 san4 ren2 hao3 shi1 jiu3 ， xi1 zhe3 jian4 jun1 jin1 fan1 you4 。

## 注释

## 译文

## 赏析
