---
id: bai-yu-chan-bai-he-guan
title: 白鹤观
titlePinyin: bai2 he4 guan1
titleSlug: bai-he-guan
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 琅庭珍馆一何清，四壁如银窗更明。
- 雨余草色欺苔色，风送松声杂涧声。
- 芍药花开今四月，杜鹃啼恨到三更。
- 我来暂息白鹤观，忆著故人刘混成。
- 松殿空遗金凤舞，芝田不见铁牛耕。
- 云迷古洞虎狼吼，烟锁平林鸟雀惊。
- 日暮山屏增紫翠，晓来天籁自箫笙。
- 杖头挑月过山北，要趁如今几日晴。

## 拼音
- lang2 ting2 zhen1 guan3 yi4 he2 qing1 ， si4 bi4 ru2 yin2 chuang1 geng4 ming2 。
- yu3 yu2 cao3 se4 qi1 tai2 se4 ， feng1 song4 song1 sheng1 za2 jian4 sheng1 。
- shao2 yao4 hua1 kai1 jin1 si4 yue4 ， du4 juan1 ti2 hen4 dao4 san1 geng1 。
- wo3 lai2 zan4 xi1 bai2 he4 guan1 ， yi4 zhu4 gu4 ren2 liu2 hun4 cheng2 。
- song1 dian4 kong1 yi2 jin1 feng4 wu3 ， zhi1 tian2 bu2 jian4 tie3 niu2 geng1 。
- yun2 mi2 gu3 dong4 hu3 lang2 hou3 ， yan1 suo3 ping2 lin2 niao3 que4 jing1 。
- ri4 mu4 shan1 ping2 zeng1 zi3 cui4 ， xiao3 lai2 tian1 lai4 zi4 xiao1 sheng1 。
- zhang4 tou2 tiao1 yue4 guo4 shan1 bei3 ， yao4 chen4 ru2 jin1 ji3 ri4 qing2 。

## 注释

## 译文

## 赏析
