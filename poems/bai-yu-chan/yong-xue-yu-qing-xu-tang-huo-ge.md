---
id: bai-yu-chan-yong-xue-yu-qing-xu-tang-huo-ge
title: 咏雪于清虚堂火阁
titlePinyin: yong3 xue3 yu2 qing1 xu1 tang2 huo3 ge2
titleSlug: yong-xue-yu-qing-xu-tang-huo-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长空惨惨昼如夜，严风刮得雪片下。
- 寒猿傍树不敢声，江梅羞开恐易谢。
- 万山无限落叶愁，处处凝烟缠草舍。
- 枯槎冻僵不复活，飞廉截住阳春赦。
- 馁虎呼雏入岩卧，过鸟如梭钻树罅。
- 园林萧索无一物，几夜霜威煞无藉。
- 欲雨不雨数点霰，雪意沉吟天似诈。
- 满空飞起杨花架，三日两日冻不化。
- 眼前幻出白玉楼，谁敢登陟空嗟讶。
- 肌肤生粟鼻流水，前村新醅复增价。
- 渔翁溪畔笑收网，鱼亦不知钩有麝。
- 洗铛簇火煎雪茶，垂帘叠足说清话。
- 呼童凿碎砚中冰，呵手团栾结诗社。
- 诗成此景尚自尔，安得王维收入画。

## 拼音
- chang2 kong1 can3 can3 zhou4 ru2 ye4 ， yan2 feng1 gua1 de2 xue3 pian4 xia4 。
- han2 yuan2 bang4 shu4 bu4 gan3 sheng1 ， jiang1 mei2 xiu1 kai1 kong3 yi4 xie4 。
- wan4 shan1 wu2 xian4 luo4 ye4 chou2 ， chu4 chu4 ning2 yan1 chan2 cao3 she4 。
- ku1 cha2 dong4 jiang1 bu2 fu4 huo2 ， fei1 lian2 jie2 zhu4 yang2 chun1 she4 。
- nei3 hu3 hu1 chu2 ru4 yan2 wo4 ， guo4 niao3 ru2 suo1 zuan4 shu4 xia4 。
- yuan2 lin2 xiao1 suo3 wu2 yi2 wu4 ， ji3 ye4 shuang1 wei1 sha4 wu2 jie4 。
- yu4 yu3 bu0 yu3 shu4 dian3 xian4 ， xue3 yi4 chen2 yin2 tian1 si4 zha4 。
- man3 kong1 fei1 qi3 yang2 hua1 jia4 ， san1 ri4 liang3 ri4 dong4 bu2 hua4 。
- yan3 qian2 huan4 chu1 bai2 yu4 lou2 ， shui2 gan3 deng1 zhi4 kong1 jie1 ya4 。
- ji1 fu1 sheng1 su4 bi2 liu2 shui3 ， qian2 cun1 xin1 pei1 fu4 zeng1 jia4 。
- yu2 weng1 xi1 pan4 xiao4 shou1 wang3 ， yu2 yi4 bu4 zhi1 gou1 you3 she4 。
- xi3 dang1 cu4 huo3 jian1 xue3 cha2 ， chui2 lian2 die2 zu2 shuo1 qing1 hua4 。
- hu1 tong2 zao2 sui4 yan4 zhong1 bing1 ， he1 shou3 tuan2 luan2 jie2 shi1 she4 。
- shi1 cheng2 ci3 jing3 shang4 zi4 er3 ， an1 de2 wang2 wei2 shou1 ru4 hua4 。

## 注释

## 译文

## 赏析
