---
id: bai-yu-chan-jue-fei-ju-shi-dong-an-shen-qi-guan-yu-chan-ceng-you-qi-jian-zui-yin-yi--ff03862d
title: 觉非居士东庵甚奇观玉蟾曾游其间醉吟一篇旧风以纪之
titlePinyin: jue2 fei1 ju1 shi4 dong1 an1 shen4 qi2 guan1 yu4 chan2 ceng2 you2 qi2 jian1 zui4 yin2 yi4 pian1 jiu4 feng1 yi3 ji4 zhi1
titleSlug: jue-fei-ju-shi-dong-an-shen-qi-guan-yu-chan-ceng-you-qi-jian-zui-yin-yi--ff03862d
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一瓯之闽古无诸，山奇水秀真画图。
- 霍童山在闽之隅，天下第一神仙都。
- 神仙渺茫不可见，桑田沧海几迁变。
- 三山崒嵂青至今，堪嗟山下人如燕。
- 螺女江头十万家，西湖十里碧莲花。
- 满城和气浓于酒，一天雨露饶桑麻。
- 东有鼓山榴花谷，南有方山小王屋。
- 王霸炼药怡山西，老任跨鹤升山北。
- 距城以东七里余，丹崖翠壁凌太虚。
- 天閟地藏一蓬壶，神刓鬼划画不如。
- 种橘仙人来瑞世，况是篯翁其后裔。
- 苍松筋骨鹤精神，谓之觉非老居士。
- 居士少时观此山，便拟归隠乎其间。
- 及其赋罢归去来，此山尚锁青烟寒。
- 平生使节半天下，秋霜夏日大声价。
- 咄哉富贵非吾愿，何似归来一茅舍。
- 百丁持镢薙荆榛，寒岩怪石翠峥嵘。
- 奇花异草不知名，地灵夜泣猿鸟惊。
- 天然一石大如廪，裂开发露五云锦。
- 满地璀璨黄金沙，地下掘出玄玉枕。
- 度其广袤筑屠苏，𫛛鹊峭耸鸳鸯铺。
- 人来山下抬头看，直疑上有神仙居。
- 夜静星辰挂朱桷，万丈华表立双鹤。
- 山童指向游山人，高处更有兼山阁。
- 阁边数石罗翠屏，倚崖建一介隠亭。
- 一登云外忽舒啸，醉归小山风月清。
- 双石削成辟紫户，犹胜武夷石门坞。
- 一石俛仰状如龟，一石跨蹲露如虎。
- 岩头千尺炼丹台，银泥丹砂朱草堆。
- 台上凿开四小涔，不见炉鼎空寒灰。
- 石眼有泉迸山腹，可成一池足鸦浴。
- 千山万山翠打围，稻田万顷如棋局。
- 于中突出五石岩，紫云苍雾缠松杉。
- 吾疑闽中四五辈，向者曾此话同参。
- 粉墙围住万竿竹，白凤飞来枝外宿。
- 山前山后多麋鹿，疎栽兰蕙密栽菊。
- 何年种此千树梅，满山雪色白皑皑。
- 晚来山风扫落英，五色虹霓明绿苔。
- 隔林髣髴闻机杼，人家知在云深处。
- 何处招提最近傍，早暮送钟斋送鼓。
- 凫汀鹤渚白苹洲，小溪流水横断桥。
- 画出一派潇湘秋，万家秋色人渔樵。
- 长江浩浩数千里，浪花喷薄蛟龙起。
- 叶叶扁舟古渡头，目力所至海门止。
- 仆家本住青城边，去此迢迢路八千。
- 对面窣堵高插天，恍惊天柱落樽前。
- 觉非居士高且洁，时把黄庭玩岁月。
- 丹山碧水我楼观，苍椿翠桧我幢节。
- 客来到此蛰仙庵，披蒙茸兮登巉岩。
- 龙盘虎踞甚形胜，大江以东斗以南。
- 酒空核尽人亦醉，眼花浑不醒天地。
- 壁间醉墨正淋漓，夕阳已挂青山外。

## 拼音
- yi4 ou1 zhi1 min3 gu3 wu2 zhu1 ， shan1 qi2 shui3 xiu4 zhen1 hua4 tu2 。
- huo4 tong2 shan1 zai4 min3 zhi1 yu2 ， tian1 xia4 di4 yi1 shen2 xian1 dou1 。
- shen2 xian1 miao3 mang2 bu4 ke3 jian4 ， sang1 tian2 cang1 hai3 ji3 qian1 bian4 。
- san1 shan1 zu2 lü4 qing1 zhi4 jin1 ， kan1 jie1 shan1 xia4 ren2 ru2 yan4 。
- luo2 nü3 jiang1 tou2 shi2 wan4 jia1 ， xi1 hu2 shi2 li3 bi4 lian2 hua1 。
- man3 cheng2 he2 qi4 nong2 yu2 jiu3 ， yi4 tian1 yu3 lu4 rao2 sang1 ma2 。
- dong1 you3 gu3 shan1 liu2 hua1 gu3 ， nan2 you3 fang1 shan1 xiao3 wang2 wu1 。
- wang2 ba4 lian4 yao4 yi2 shan1 xi1 ， lao3 ren4 kua4 he4 sheng1 shan1 bei3 。
- ju4 cheng2 yi3 dong1 qi1 li3 yu2 ， dan1 ya2 cui4 bi4 ling2 tai4 xu1 。
- tian1 bi4 di4 cang2 yi4 peng2 hu2 ， shen2 wan2 gui3 hua4 hua4 bu4 ru2 。
- zhong3 ju2 xian1 ren2 lai2 rui4 shi4 ， kuang4 shi4 jian3 weng1 qi2 hou4 yi4 。
- cang1 song1 jin1 gu3 he4 jing1 shen2 ， wei4 zhi1 jue2 fei1 lao3 ju1 shi4 。
- ju1 shi4 shao3 shi2 guan1 ci3 shan1 ， bian4 ni3 gui1 yin3 hu1 qi2 jian1 。
- ji2 qi2 fu4 ba4 gui1 qu4 lai2 ， ci3 shan1 shang4 suo3 qing1 yan1 han2 。
- ping2 sheng1 shi3 jie2 ban4 tian1 xia4 ， qiu1 shuang1 xia4 ri4 da4 sheng1 jia4 。
- duo1 zai1 fu4 gui4 fei1 wu2 yuan4 ， he2 si4 gui1 lai2 yi4 mao2 she4 。
- bai3 ding1 chi2 jue2 ti4 jing1 zhen1 ， han2 yan2 guai4 shi2 cui4 zheng1 rong2 。
- qi2 hua1 yi4 cao3 bu4 zhi1 ming2 ， di4 ling2 ye4 qi4 yuan2 niao3 jing1 。
- tian1 ran2 yi4 shi2 da4 ru2 lin3 ， lie4 kai1 fa1 lu4 wu3 yun2 jin3 。
- man3 di4 cui3 can4 huang2 jin1 sha1 ， di4 xia4 jue2 chu1 xuan2 yu4 zhen3 。
- du4 qi2 guang3 mao4 zhu4 tu2 su1 ， 𫛛 que4 qiao4 song3 yuan1 yang1 pu4 。
- ren2 lai2 shan1 xia4 tai2 tou2 kan4 ， zhi2 yi2 shang4 you3 shen2 xian1 ju1 。
- ye4 jing4 xing1 chen2 gua4 zhu1 jue2 ， wan4 zhang4 hua2 biao3 li4 shuang1 he4 。
- shan1 tong2 zhi3 xiang4 you2 shan1 ren2 ， gao1 chu4 geng4 you3 jian1 shan1 ge2 。
- ge2 bian1 shu4 shi2 luo2 cui4 ping2 ， yi3 ya2 jian4 yi2 jie4 yin3 ting2 。
- yi4 deng1 yun2 wai4 hu1 shu1 xiao4 ， zui4 gui1 xiao3 shan1 feng1 yue4 qing1 。
- shuang1 shi2 xiao1 cheng2 pi4 zi3 hu4 ， you2 sheng4 wu3 yi2 shi2 men2 wu4 。
- yi4 shi2 fu3 yang3 zhuang4 ru2 gui1 ， yi4 shi2 kua4 dun1 lu4 ru2 hu3 。
- yan2 tou2 qian1 chi3 lian4 dan1 tai2 ， yin2 ni2 dan1 sha1 zhu1 cao3 dui1 。
- tai2 shang4 zao2 kai1 si4 xiao3 cen2 ， bu2 jian4 lu2 ding3 kong1 han2 hui1 。
- shi2 yan3 you3 quan2 beng4 shan1 fu4 ， ke3 cheng2 yi4 chi2 zu2 ya1 yu4 。
- qian1 shan1 wan4 shan1 cui4 da3 wei2 ， dao4 tian2 wan4 qing3 ru2 qi2 ju2 。
- yu2 zhong1 tu1 chu1 wu3 shi2 yan2 ， zi3 yun2 cang1 wu4 chan2 song1 shan1 。
- wu2 yi2 min3 zhong1 si4 wu3 bei4 ， xiang4 zhe3 ceng2 ci3 hua4 tong2 can1 。
- fen3 qiang2 wei2 zhu4 wan4 gan1 zhu2 ， bai2 feng4 fei1 lai2 zhi1 wai4 su4 。
- shan1 qian2 shan1 hou4 duo1 mi2 lu4 ， shu1 zai1 lan2 hui4 mi4 zai1 ju2 。
- he2 nian2 zhong3 ci3 qian1 shu4 mei2 ， man3 shan1 xue3 se4 bai2 ai2 ai2 。
- wan3 lai2 shan1 feng1 sao3 luo4 ying1 ， wu3 se4 hong2 ni2 ming2 lü4 tai2 。
- ge2 lin2 fang3 fu2 wen2 ji1 zhu4 ， ren2 jia1 zhi1 zai4 yun2 shen1 chu4 。
- he2 chu4 zhao1 ti2 zui4 jin4 bang4 ， zao3 mu4 song4 zhong1 zhai1 song4 gu3 。
- fu2 ting1 he4 zhu3 bai2 ping2 zhou1 ， xiao3 xi1 liu2 shui3 heng2 duan4 qiao2 。
- hua4 chu1 yi2 pai4 xiao1 xiang1 qiu1 ， wan4 jia1 qiu1 se4 ren2 yu2 qiao2 。
- chang2 jiang1 hao4 hao4 shu4 qian1 li3 ， lang4 hua1 pen1 bao2 jiao1 long2 qi3 。
- ye4 ye4 pian1 zhou1 gu3 du4 tou2 ， mu4 li4 suo3 zhi4 hai3 men2 zhi3 。
- pu2 jia1 ben3 zhu4 qing1 cheng2 bian1 ， qu4 ci3 tiao2 tiao2 lu4 ba1 qian1 。
- dui4 mian4 su1 du3 gao1 cha1 tian1 ， huang3 jing1 tian1 zhu4 luo4 zun1 qian2 。
- jue2 fei1 ju1 shi4 gao1 qie3 jie2 ， shi2 ba3 huang2 ting2 wan2 sui4 yue4 。
- dan1 shan1 bi4 shui3 wo3 lou2 guan1 ， cang1 chun1 cui4 gui4 wo3 zhuang4 jie2 。
- ke4 lai2 dao4 ci3 zhe2 xian1 an1 ， pi1 meng2 rong2 xi1 deng1 chan2 yan2 。
- long2 pan2 hu3 ju4 shen4 xing2 sheng4 ， da4 jiang1 yi3 dong1 dou4 yi3 nan2 。
- jiu3 kong1 he2 jin4 ren2 yi4 zui4 ， yan3 hua1 hun2 bu4 xing3 tian1 di4 。
- bi4 jian1 zui4 mo4 zheng4 lin2 li2 ， xi1 yang2 yi3 gua4 qing1 shan1 wai4 。

## 注释

## 译文

## 赏析
