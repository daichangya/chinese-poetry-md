---
id: bai-yu-chan-hua-zhong-zhong-xian-ge
title: 画中众仙歌
titlePinyin: hua4 zhong1 zhong4 xian1 ge1
titleSlug: hua-zhong-zhong-xian-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 不兴饮尽孙权酒，正欲画屏笔脱手。
- 一点凝墨状生蝇，剔之不飞心始惊。
- 献之兴来拈起笔，笔如解飞自钩掣。
- 戏染松烟作牸牛，脱似偃角眠沙丘。
- 萧贲深得鹤三昧，胸中不与造化碍。
- 一幅素绢如片天，雪翎欲起凌苍烟。
- 僧繇醉后齁齁睡，睡起濡墨作石块。
- 擘山裂岩而拏云，或如伏虎如露拳。
- 恺之画兰藏玉笥，开而视之已飞去。
- 安得翠叶成寒丛，四景常使飘春风。
- 闻道南齐宇文焕，精笔妙墨扫芦鴈。
- 低颈吸水昂颈飞，髣象荷枯沙瘦时。
- 唐有处士吴道元，丹青之余多画猿。
- 状出抱子落寒泉，又如弯弓遶树奔。
- 季成画虎常作怒，鬼神不敢正眼觑。
- 但见纸上生狰狞，开口解啸风悲鸣。
- 叶公好龙故学画，不觉心孔开一罅。
- 纸上笔画方似龙，风鬐浪鬣来争雄。
- 韩干画马得滋味，霜蹄巧作追风势。
- 可怜张口嘶无声，只惜风棱瘦骨成。
- 江头细草为谁绿，只有风烟相管束。
- 阮瞻收拾草精神，笔端与草私为春。
- 画鱼古有康灵叔，掷头摆尾万鳞足。
- 红鲿紫鲤成队行，跃碎琉璃跳上冰。
- 仁老胸中有雪月，画出梅花更清绝。
- 鲁直嗅之嫌无香，幻出江南烟水乡。
- 张臻虚心而学竹，风雨潇潇生锦轴。
- 风枝雨干欲化龙，不堪裁杖扶葛洪。
- 钱觐画松扫烟雨，松梢鹤立飞不去。
- 凌风傲雪冷几时，翠色不改常清奇。
- 王维笔下多山水，千山万水一弹指。
- 万顷玻瓈碧欲流，千层翡翠波上浮。
- 有时画出几枯木，一片落霞间飞鹜。
- 有时画出古涧泉，浪花滚滚人不闻。
- 有时花落鸟啼处，正是千林俵秋雨。
- 有时日暮鸦鸣时，烟际钟声催月迟。
- 有时移却潇湘岸，移入洞庭彭蠡畔。
- 有时掇过天台山，相对鴈荡烟雨寒。
- 古人去后无人学，学者往往得皮壳。
- 鬼神却易狗马难，匠世未能窥一班。
- 见君丹青与水墨，笔下剜出心中画。
- 一发才精百发精，留取后世不死名。

## 拼音
- bu4 xing1 yin3 jin4 sun1 quan2 jiu3 ， zheng4 yu4 hua4 ping2 bi3 tuo1 shou3 。
- yi4 dian3 ning2 mo4 zhuang4 sheng1 ying2 ， ti1 zhi1 bu4 fei1 xin1 shi3 jing1 。
- xian4 zhi1 xing1 lai2 nian1 qi3 bi3 ， bi3 ru2 jie3 fei1 zi4 gou1 che4 。
- xi4 ran3 song1 yan1 zuo4 zi4 niu2 ， tuo1 si4 yan3 jiao3 mian2 sha1 qiu1 。
- xiao1 ben1 shen1 de2 he4 san1 mei4 ， xiong1 zhong1 bu4 yu3 zao4 hua4 ai4 。
- yi4 fu2 su4 juan4 ru2 pian4 tian1 ， xue3 ling2 yu4 qi3 ling2 cang1 yan1 。
- seng1 yao2 zui4 hou4 hou1 hou1 shui4 ， shui4 qi3 ru2 mo4 zuo4 shi2 kuai4 。
- bo4 shan1 lie4 yan2 er2 na2 yun2 ， huo4 ru2 fu2 hu3 ru2 lu4 quan2 。
- kai3 zhi1 hua4 lan2 cang2 yu4 si4 ， kai1 er2 shi4 zhi1 yi3 fei1 qu4 。
- an1 de2 cui4 ye4 cheng2 han2 cong2 ， si4 jing3 chang2 shi3 piao1 chun1 feng1 。
- wen2 dao4 nan2 qi2 yu3 wen2 huan4 ， jing1 bi3 miao4 mo4 sao3 lu2 yan4 。
- di1 jing3 xi1 shui3 ang2 jing3 fei1 ， fang3 xiang4 he2 ku1 sha1 shou4 shi2 。
- tang2 you3 chu3 shi4 wu2 dao4 yuan2 ， dan1 qing1 zhi1 yu2 duo1 hua4 yuan2 。
- zhuang4 chu1 bao4 zi3 luo4 han2 quan2 ， you4 ru2 wan1 gong1 rao4 shu4 ben1 。
- ji4 cheng2 hua4 hu3 chang2 zuo4 nu4 ， gui3 shen2 bu4 gan3 zheng4 yan3 qu4 。
- dan4 jian4 zhi3 shang4 sheng1 zheng1 ning2 ， kai1 kou3 jie3 xiao4 feng1 bei1 ming2 。
- ye4 gong1 hao4 long2 gu4 xue2 hua4 ， bu4 jue2 xin1 kong3 kai1 yi2 xia4 。
- zhi3 shang4 bi3 hua4 fang1 si4 long2 ， feng1 qi2 lang4 lie4 lai2 zheng1 xiong2 。
- han2 gan1 hua4 ma3 de2 zi1 wei4 ， shuang1 ti2 qiao3 zuo4 zhui1 feng1 shi4 。
- ke3 lian2 zhang1 kou3 si1 wu2 sheng1 ， zhi1 xi1 feng1 leng2 shou4 gu3 cheng2 。
- jiang1 tou2 xi4 cao3 wei4 shui2 lü4 ， zhi3 you3 feng1 yan1 xiang1 guan3 shu4 。
- ruan3 zhan1 shou1 shi2 cao3 jing1 shen2 ， bi3 duan1 yu3 cao3 si1 wei4 chun1 。
- hua4 yu2 gu3 you3 kang1 ling2 shu1 ， zhi4 tou2 bai3 wei3 wan4 lin2 zu2 。
- hong2 chang2 zi3 li3 cheng2 dui4 xing2 ， yue4 sui4 liu2 li2 tiao4 shang4 bing1 。
- ren2 lao3 xiong1 zhong1 you3 xue3 yue4 ， hua4 chu1 mei2 hua1 geng4 qing1 jue2 。
- lu3 zhi2 xiu4 zhi1 xian2 wu2 xiang1 ， huan4 chu1 jiang1 nan2 yan1 shui3 xiang1 。
- zhang1 zhen1 xu1 xin1 er2 xue2 zhu2 ， feng1 yu3 xiao1 xiao1 sheng1 jin3 zhou2 。
- feng1 zhi1 yu3 gan1 yu4 hua4 long2 ， bu4 kan1 cai2 zhang4 fu2 ge3 hong2 。
- qian2 jin4 hua4 song1 sao3 yan1 yu3 ， song1 shao1 he4 li4 fei1 bu2 qu4 。
- ling2 feng1 ao4 xue3 leng3 ji3 shi2 ， cui4 se4 bu4 gai3 chang2 qing1 qi2 。
- wang2 wei2 bi3 xia4 duo1 shan1 shui3 ， qian1 shan1 wan4 shui3 yi4 tan2 zhi3 。
- wan4 qing3 bo1 li2 bi4 yu4 liu2 ， qian1 ceng2 fei3 cui4 bo1 shang4 fu2 。
- you3 shi2 hua4 chu1 ji3 ku1 mu4 ， yi2 pian4 luo4 xia2 jian1 fei1 wu4 。
- you3 shi2 hua4 chu1 gu3 jian4 quan2 ， lang4 hua1 gun3 gun3 ren2 bu4 wen2 。
- you3 shi2 hua1 luo4 niao3 ti2 chu4 ， zheng4 shi4 qian1 lin2 biao4 qiu1 yu3 。
- you3 shi2 ri4 mu4 ya1 ming2 shi2 ， yan1 ji4 zhong1 sheng1 cui1 yue4 chi2 。
- you3 shi2 yi2 que4 xiao1 xiang1 an4 ， yi2 ru4 dong4 ting2 peng2 li2 pan4 。
- you3 shi2 duo1 guo4 tian1 tai2 shan1 ， xiang1 dui4 yan4 dang4 yan1 yu3 han2 。
- gu3 ren2 qu4 hou4 wu2 ren2 xue2 ， xue2 zhe3 wang3 wang3 de2 pi2 ke2 。
- gui3 shen2 que4 yi4 gou3 ma3 nan2 ， jiang4 shi4 wei4 neng2 kui1 yi4 ban1 。
- jian4 jun1 dan1 qing1 yu3 shui3 mo4 ， bi3 xia4 wan1 chu1 xin1 zhong1 hua4 。
- yi4 fa1 cai2 jing1 bai3 fa1 jing1 ， liu2 qu3 hou4 shi4 bu4 si3 ming2 。

## 注释

## 译文

## 赏析
