---
id: bai-yu-chan-xi-lin-ru-shi-ge
title: 西林入室歌
titlePinyin: xi1 lin2 ru4 shi4 ge1
titleSlug: xi-lin-ru-shi-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有一明珠光烁烁，照破三千大千国。
- 观音菩萨正定心，释迦如来大圆觉。
- 或如春色媚山河，或似秋光爽岩壑。
- 亦名九转大还丹，谓之长生不死药。
- 步步华严妙宫殿，重重弥勒宝楼阁。
- 墙壁瓦砾相浑融，水鸟树林共寥廓。
- 缺唇石女驾土牛，跛脚木人骑纸鹤。
- 三业三毒云去来，六根六尘月绰约。
- 所以然者本体空，谁言何似当初莫。
- 此珠价大实难酬，不许巧锥妄穿凿。
- 若要秘密大总持，只于寂灭中摸索。
- 几多衲子听蛰雷，几个道人藏尺蠖。
- 茫茫尽向珠外求，不知先天那一著。
- 何须重注脚注脚，也不恶好呵兄弟。
- 杜宇声随晓雨啼，海棠夜听东风落。

## 拼音
- you3 yi4 ming2 zhu1 guang1 shuo4 shuo4 ， zhao4 po4 san1 qian1 da4 qian1 guo2 。
- guan1 yin1 pu2 sa4 zheng4 ding4 xin1 ， shi4 jia1 ru2 lai2 da4 yuan2 jue2 。
- huo4 ru2 chun1 se4 mei4 shan1 he2 ， huo4 si4 qiu1 guang1 shuang3 yan2 he4 。
- yi4 ming2 jiu3 zhuan3 da4 hai2 dan1 ， wei4 zhi1 chang2 sheng1 bu4 si3 yao4 。
- bu4 bu4 hua2 yan2 miao4 gong1 dian4 ， chong2 chong2 mi2 le4 bao3 lou2 ge2 。
- qiang2 bi4 wa3 li4 xiang1 hun2 rong2 ， shui3 niao3 shu4 lin2 gong4 liao2 kuo4 。
- que1 chun2 shi2 nü3 jia4 tu3 niu2 ， bo3 jiao3 mu4 ren2 qi2 zhi3 he4 。
- san1 ye4 san1 du2 yun2 qu4 lai2 ， liu4 gen1 liu4 chen2 yue4 chuo4 yue1 。
- suo3 yi3 ran2 zhe3 ben3 ti3 kong1 ， shui2 yan2 he2 si4 dang1 chu1 mo4 。
- ci3 zhu1 jia4 da4 shi2 nan2 chou2 ， bu4 xu3 qiao3 zhui1 wang4 chuan1 zao2 。
- ruo4 yao4 mi4 mi4 da4 zong3 chi2 ， zhi1 yu2 ji4 mie4 zhong1 mo1 suo3 。
- ji3 duo1 na4 zi3 ting1 zhe2 lei2 ， ji3 ge4 dao4 ren2 cang2 chi3 huo4 。
- mang2 mang2 jin4 xiang4 zhu1 wai4 qiu2 ， bu4 zhi1 xian1 tian1 na4 yi2 zhu4 。
- he2 xu1 zhong4 zhu4 jiao3 zhu4 jiao3 ， ye3 bu2 e4 hao3 he1 xiong1 di4 。
- du4 yu3 sheng1 sui2 xiao3 yu3 ti2 ， hai3 tang2 ye4 ting1 dong1 feng1 luo4 。

## 注释

## 译文

## 赏析
