---
id: bai-yu-chan-yi-lan-ting
title: 一览亭
titlePinyin: yi4 lan3 ting2
titleSlug: yi-lan-ting
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 千山万山耸寒碧，桃花李花正春色。
- 客来登此一览亭，东望长江渺无极。
- 烟飞松坞晓苍凝，雨过竹林晚翠滴。
- 人家楼阁下参差，天宇云霞上鬰密。
- 平湖青草覆白沙，峭崖断岸几千尺。
- 芦荻丛中鸥鹭闲，来往渔舟三两只。
- 柳阴浓淡夕阳斜，藓岩石磴满山赤。
- 落鸦噪下枯树枝，鸡犬声中半樵笛。
- 疎篱小屋可容膝，目对青霄一太息。
- 满城车马走红尘，何人知享此幽寂。
- 竹炉焚罢柏子香，甆杯倾泻碧玉液。
- 饮到如泥卧石鼓，醒来瀹茗自闲适。
- 啸咏太空歌一曲，风吼千林月华白。
- 一览亭前双目明，诗成自觉天地窄。
- 云崖烟树几重重，三百六十真奇峰。
- 我将持斧扣洞门，借问蟠桃几时红。
- 流光瞬息付一电，万事转头如去箭。
- 南康有个陈参军，心镜如如成一片，自笑浮生若春燕。

## 拼音
- qian1 shan1 wan4 shan1 song3 han2 bi4 ， tao2 hua1 li3 hua1 zheng4 chun1 se4 。
- ke4 lai2 deng1 ci3 yi4 lan3 ting2 ， dong1 wang4 chang2 jiang1 miao3 wu2 ji2 。
- yan1 fei1 song1 wu4 xiao3 cang1 ning2 ， yu3 guo4 zhu2 lin2 wan3 cui4 di1 。
- ren2 jia1 lou2 ge2 xia4 cen1 ci1 ， tian1 yu3 yun2 xia2 shang4 yu4 mi4 。
- ping2 hu2 qing1 cao3 fu4 bai2 sha1 ， qiao4 ya2 duan4 an4 ji3 qian1 chi3 。
- lu2 di2 cong2 zhong1 ou1 lu4 xian2 ， lai2 wang3 yu2 zhou1 san1 liang3 zhi1 。
- liu3 yin1 nong2 dan4 xi1 yang2 xie2 ， xian3 yan2 shi2 deng4 man3 shan1 chi4 。
- luo4 ya1 zao4 xia4 ku1 shu4 zhi1 ， ji1 quan3 sheng1 zhong1 ban4 qiao2 di2 。
- shu1 li2 xiao3 wu1 ke3 rong2 xi1 ， mu4 dui4 qing1 xiao1 yi2 tai4 xi1 。
- man3 cheng2 che1 ma3 zou3 hong2 chen2 ， he2 ren2 zhi1 xiang3 ci3 you1 ji4 。
- zhu2 lu2 fen2 ba4 bai3 zi3 xiang1 ， ci2 bei1 qing1 xie4 bi4 yu4 ye4 。
- yin3 dao4 ru2 ni2 wo4 shi2 gu3 ， xing3 lai2 yue4 ming2 zi4 xian2 shi4 。
- xiao4 yong3 tai4 kong1 ge1 yi4 qu3 ， feng1 hou3 qian1 lin2 yue4 hua2 bai2 。
- yi4 lan3 ting2 qian2 shuang1 mu4 ming2 ， shi1 cheng2 zi4 jue2 tian1 di4 zhai3 。
- yun2 ya2 yan1 shu4 ji3 chong2 chong2 ， san1 bai3 liu4 shi2 zhen1 qi2 feng1 。
- wo3 jiang1 chi2 fu3 kou4 dong4 men2 ， jie4 wen4 pan2 tao2 ji3 shi2 hong2 。
- liu2 guang1 shun4 xi1 fu4 yi2 dian4 ， wan4 shi4 zhuan3 tou2 ru2 qu4 jian4 。
- nan2 kang1 you3 ge4 chen2 can1 jun1 ， xin1 jing4 ru2 ru2 cheng2 yi2 pian4 ， zi4 xiao4 fu2 sheng1 ruo4 chun1 yan4 。

## 注释

## 译文

## 赏析
