---
id: bai-yu-chan-you-ren-chen-you-de-yang-bu-zhi-san-mei-shang-zhi-yi-shi
title: 友人陈槱得杨补之三昧赏之以诗
titlePinyin: you3 ren2 chen2 you3 de2 yang2 bu3 zhi1 san1 mei4 shang3 zhi1 yi3 shi1
titleSlug: you-ren-chen-you-de-yang-bu-zhi-san-mei-shang-zhi-yi-shi
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梅花不清是水清，最是一枝溪上横。
- 梅花不明是雪明，冻折老梢飘碎琼。
- 梅花不暗是雨暗，隔篱和雨粘珠糁。
- 梅花不淡是烟淡，烟锁江村烟惨惨。
- 梅花不枯是霜枯，霜后不俗霜前粗。
- 梅花不瘦是月瘦，月下徘徊孤影峭。
- 梅花不寒是风寒，落英飞上玉阑干。
- 梅花不湿是露湿，冷蘂含羞晓呜唈。
- 雪明偏见梅花魂，笔下六花堆烂银。
- 水清偏见梅花骨，笔下一溪寒浸月。
- 烟淡偏见梅花情，笔下一片黄昏晴。
- 雨晴偏见梅花貌，笔下娉婷向人笑。
- 月瘦偏见梅花真，笔下蟾蜍弄早春。
- 霜枯偏见梅花操，笔下飞霜送春耗。
- 露湿偏见梅花奇，笔下冷蘂垂百琲。
- 风寒偏见梅花意，笔下萧骚夺云气。
- 有人身心似梅花，写出清浅与横斜。
- 补之若见亦惊嗟，机杼迥然别一家。
- 繁处不繁简处简，雪迷晓色月迷晚。
- 更得一些香气浮，阳春总在君笔头。

## 拼音
- mei2 hua1 bu4 qing1 shi4 shui3 qing1 ， zui4 shi4 yi4 zhi1 xi1 shang4 heng2 。
- mei2 hua1 bu4 ming2 shi4 xue3 ming2 ， dong4 zhe2 lao3 shao1 piao1 sui4 qiong2 。
- mei2 hua1 bu2 an4 shi4 yu3 an4 ， ge2 li2 he2 yu3 nian2 zhu1 shen1 。
- mei2 hua1 bu2 dan4 shi4 yan1 dan4 ， yan1 suo3 jiang1 cun1 yan1 can3 can3 。
- mei2 hua1 bu4 ku1 shi4 shuang1 ku1 ， shuang1 hou4 bu4 su2 shuang1 qian2 cu1 。
- mei2 hua1 bu2 shou4 shi4 yue4 shou4 ， yue4 xia4 pai2 huai2 gu1 ying3 qiao4 。
- mei2 hua1 bu4 han2 shi4 feng1 han2 ， luo4 ying1 fei1 shang4 yu4 lan2 gan1 。
- mei2 hua1 bu4 shi1 shi4 lu4 shi1 ， leng3 rui3 han2 xiu1 xiao3 wu1 yi4 。
- xue3 ming2 pian1 jian4 mei2 hua1 hun2 ， bi3 xia4 liu4 hua1 dui1 lan4 yin2 。
- shui3 qing1 pian1 jian4 mei2 hua1 gu3 ， bi3 xia4 yi4 xi1 han2 jin4 yue4 。
- yan1 dan4 pian1 jian4 mei2 hua1 qing2 ， bi3 xia4 yi2 pian4 huang2 hun1 qing2 。
- yu3 qing2 pian1 jian4 mei2 hua1 mao4 ， bi3 xia4 ping1 ting2 xiang4 ren2 xiao4 。
- yue4 shou4 pian1 jian4 mei2 hua1 zhen1 ， bi3 xia4 chan2 chu2 nong4 zao3 chun1 。
- shuang1 ku1 pian1 jian4 mei2 hua1 cao1 ， bi3 xia4 fei1 shuang1 song4 chun1 hao4 。
- lu4 shi1 pian1 jian4 mei2 hua1 qi2 ， bi3 xia4 leng3 rui3 chui2 bai3 bei4 。
- feng1 han2 pian1 jian4 mei2 hua1 yi4 ， bi3 xia4 xiao1 sao1 duo2 yun2 qi4 。
- you3 ren2 shen1 xin1 si4 mei2 hua1 ， xie3 chu1 qing1 qian3 yu3 heng2 xie2 。
- bu3 zhi1 ruo4 jian4 yi4 jing1 jie1 ， ji1 zhu4 jiong3 ran2 bie2 yi4 jia1 。
- fan2 chu4 bu4 fan2 jian3 chu4 jian3 ， xue3 mi2 xiao3 se4 yue4 mi2 wan3 。
- geng4 de2 yi4 xie1 xiang1 qi4 fu2 ， yang2 chun1 zong3 zai4 jun1 bi3 tou2 。

## 注释

## 译文

## 赏析
