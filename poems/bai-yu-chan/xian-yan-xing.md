---
id: bai-yu-chan-xian-yan-xing
title: 仙岩行
titlePinyin: xian1 yan2 xing2
titleSlug: xian-yan-xing
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 醉携七尺霜前行，云锦山前湾几曲。
- 溪头秋雨添寒绿，蛟龙冷浸一壶玉。
- 蓼花锦岸红欲流，稻田高下铺棋局。
- 碧岩耸出碧天半，鸟不敢飞缩双足。
- 古洞无人石酒酢，峭壁仙仓积天粟。
- 老稍指顾犹惊呼，神刓鬼划出崖谷。
- 捣药声干人已仙，万丈丹井一泓泉。
- 风击古松飞翠盖，日射苍苔铸绿钱。
- 藤萝拽树擘轻烟，黄鹤一去今何年。
- 天欲夕阳空鸣蝉，夜深岭月向谁圆。
- 古寺老屋留数椽，残僧一二掩柴门。
- 铁像面壁萧萧然，瓦炉无火古殿前。
- 寒鸦到窗簷息溜，暮云衰草觉山瘦。
- 楮衾不暖不成眠，虎声入耳猿声又。
- 几点疎星落梧桐，丹峦紫壑高相鬭。
- 何当汗漫跨青牛，晓露泠泠白玉楼。

## 拼音
- zui4 xie2 qi1 chi3 shuang1 qian2 xing2 ， yun2 jin3 shan1 qian2 wan1 ji3 qu3 。
- xi1 tou2 qiu1 yu3 tian1 han2 lü4 ， jiao1 long2 leng3 jin4 yi4 hu2 yu4 。
- liao3 hua1 jin3 an4 hong2 yu4 liu2 ， dao4 tian2 gao1 xia4 pu4 qi2 ju2 。
- bi4 yan2 song3 chu1 bi4 tian1 ban4 ， niao3 bu4 gan3 fei1 suo1 shuang1 zu2 。
- gu3 dong4 wu2 ren2 shi2 jiu3 cu4 ， qiao4 bi4 xian1 cang1 ji1 tian1 su4 。
- lao3 shao1 zhi3 gu4 you2 jing1 hu1 ， shen2 wan2 gui3 hua4 chu1 ya2 gu3 。
- dao3 yao4 sheng1 gan1 ren2 yi3 xian1 ， wan4 zhang4 dan1 jing3 yi4 hong2 quan2 。
- feng1 ji1 gu3 song1 fei1 cui4 gai4 ， ri4 she4 cang1 tai2 zhu4 lü4 qian2 。
- teng2 luo2 zhuai4 shu4 bo4 qing1 yan1 ， huang2 he4 yi2 qu4 jin1 he2 nian2 。
- tian1 yu4 xi1 yang2 kong1 ming2 chan2 ， ye4 shen1 ling3 yue4 xiang4 shui2 yuan2 。
- gu3 si4 lao3 wu1 liu2 shu4 chuan2 ， can2 seng1 yi1 er4 yan3 chai2 men2 。
- tie3 xiang4 mian4 bi4 xiao1 xiao1 ran2 ， wa3 lu2 wu2 huo3 gu3 dian4 qian2 。
- han2 ya1 dao4 chuang1 yan2 xi1 liu1 ， mu4 yun2 shuai1 cao3 jue2 shan1 shou4 。
- chu3 qin1 bu4 nuan3 bu4 cheng2 mian2 ， hu3 sheng1 ru4 er3 yuan2 sheng1 you4 。
- ji3 dian3 shu1 xing1 luo4 wu2 tong2 ， dan1 luan2 zi3 he4 gao1 xiang1 dou4 。
- he2 dang1 han4 man4 kua4 qing1 niu2 ， xiao3 lu4 ling2 ling2 bai2 yu4 lou2 。

## 注释

## 译文

## 赏析
