---
id: bai-yu-chan-ti-xian-cha-ji-cheng-wang-dai-zhi
title: 题仙槎寄呈王待制
titlePinyin: ti2 xian1 cha2 ji4 cheng2 wang2 dai4 zhi4
titleSlug: ti-xian-cha-ji-cheng-wang-dai-zhi
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道人身世已盟鸥，便好乘云御气休。
- 何足风波吾一点，盍思舟楫彼迷流。
- 从教水击三千里，别是烟飘十二楼。
- 松以碧涛成夜吼，山为翠浪接空浮。
- 初非孔圣乘桴志，薄类梁僧渡苇谋。
- 庐阜插篙空木末，武夷停櫂尚岩头。
- 争如太乙真人叶，往荡须弥绝顶秋。
- 昔者天孙失机石，我疑博望乃牵牛。
- 却无沧海桑田事，底用浮家泛宅愁。
- 个里且吹无孔笛，向人只下直针钩。
- 而今性水涵孤月，休遣禅河起一沤。
- 逝者如斯曾不返，凭谁为我问阳侯。

## 拼音
- dao4 ren2 shen1 shi4 yi3 meng2 ou1 ， bian4 hao3 cheng2 yun2 yu4 qi4 xiu1 。
- he2 zu2 feng1 bo1 wu2 yi4 dian3 ， he2 si1 zhou1 ji2 bi3 mi2 liu2 。
- cong2 jiao4 shui3 ji1 san1 qian1 li3 ， bie2 shi4 yan1 piao1 shi2 er4 lou2 。
- song1 yi3 bi4 tao1 cheng2 ye4 hou3 ， shan1 wei4 cui4 lang4 jie1 kong1 fu2 。
- chu1 fei1 kong3 sheng4 cheng2 fu2 zhi4 ， bao2 lei4 liang2 seng1 du4 wei3 mou2 。
- lu2 fu4 cha1 gao1 kong1 mu4 mo4 ， wu3 yi2 ting2 zhao4 shang4 yan2 tou2 。
- zheng1 ru2 tai4 yi3 zhen1 ren2 ye4 ， wang3 dang4 xu1 mi2 jue2 ding3 qiu1 。
- xi1 zhe3 tian1 sun1 shi1 ji1 shi2 ， wo3 yi2 bo2 wang4 nai3 qian1 niu2 。
- que4 wu2 cang1 hai3 sang1 tian2 shi4 ， di3 yong4 fu2 jia1 fan4 zhai2 chou2 。
- ge4 li3 qie3 chui1 wu2 kong3 di2 ， xiang4 ren2 zhi1 xia4 zhi2 zhen1 gou1 。
- er2 jin1 xing4 shui3 han2 gu1 yue4 ， xiu1 qian3 chan2 he2 qi3 yi4 ou1 。
- shi4 zhe3 ru2 si1 ceng2 bu4 fan3 ， ping2 shui2 wei4 wo3 wen4 yang2 hou2 。

## 注释

## 译文

## 赏析
