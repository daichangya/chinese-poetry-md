---
id: shi-yong-yi-bo-jiang-chu-shi-xin-ti-yue-fu-si-shi-zhang-xiong-shen-ya-jian-you-chang-77c98558
title: 伯弜出示新题乐府四十章雄深雅健有长吉之风喜而有咏
titlePinyin: bo2 jiang4 chu1 shi4 xin1 ti2 yue4 fu3 si4 shi2 zhang1 xiong2 shen1 ya3 jian4 you3 chang2 ji2 zhi1 feng1 xi3 er2 you3 yong3
titleSlug: bo-jiang-chu-shi-xin-ti-yue-fu-si-shi-zhang-xiong-shen-ya-jian-you-chang-77c98558
author: 释永颐
authorPinyin: shi4 yong3 yi2
authorSlug: shi-yong-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伟哉吴人周伯弜，国风雅颂今再昌。
- 钧天洞庭不敢张，楚芈暗泣嗟穷湘。
- 庆祚三百多祯祥，呜呼四十乐府章。
- 春宵翦烛飞兰香，浩歌激烈声洋洋。
- 贞魂义血流精光，奸鬼妬魄诛幽荒。
- 土木闪怪踏雪僵，茫茫万窍塞鼓簧。
- 再洗律吕调宫商，金玉振耀齐铿锵。
- 一清一浊均阴阳，风霆变化始有常。
- 咏歌唐虞及商汤，蒙瞽献纳皆赞襄。
- 煌煌天子朝明堂，永被金石无哀伤。

## 拼音
- wei3 zai1 wu2 ren2 zhou1 bo2 jiang4 ， guo2 feng1 ya3 song4 jin1 zai4 chang1 。
- jun1 tian1 dong4 ting2 bu4 gan3 zhang1 ， chu3 mi3 an4 qi4 jie1 qiong2 xiang1 。
- qing4 zuo4 san1 bai3 duo1 zhen1 xiang2 ， wu1 hu1 si4 shi2 yue4 fu3 zhang1 。
- chun1 xiao1 jian3 zhu2 fei1 lan2 xiang1 ， hao4 ge1 ji1 lie4 sheng1 yang2 yang2 。
- zhen1 hun2 yi4 xue4 liu2 jing1 guang1 ， jian1 gui3 du4 po4 zhu1 you1 huang1 。
- tu3 mu4 shan3 guai4 ta4 xue3 jiang1 ， mang2 mang2 wan4 qiao4 sai1 gu3 huang2 。
- zai4 xi3 lü4 lü3 tiao2 gong1 shang1 ， jin1 yu4 zhen4 yao4 qi2 keng1 qiang1 。
- yi4 qing1 yi4 zhuo2 jun1 yin1 yang2 ， feng1 ting2 bian4 hua4 shi3 you3 chang2 。
- yong3 ge1 tang2 yu2 ji2 shang1 tang1 ， meng2 gu3 xian4 na4 jie1 zan4 xiang1 。
- huang2 huang2 tian1 zi3 chao2 ming2 tang2 ， yong3 bei4 jin1 shi2 wu2 ai1 shang1 。

## 注释

## 译文

## 赏析
