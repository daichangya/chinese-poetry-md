---
id: shi-yong-yi-zhu-du-ye-bo
title: 苎渎夜泊
titlePinyin: zhu4 du2 ye4 bo2
titleSlug: zhu-du-ye-bo
author: 释永颐
authorPinyin: shi4 yong3 yi2
authorSlug: shi-yong-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴城水冷秋风高，迎霜枫叶飘城壕。
- 吴侬射利如射虏，高帆大艑横江涛。
- 黄昏不顾风水恶，篙儿怒击何轻豪。
- 苎渎人家惯迎接，憧憧来往无停艘。
- 水上悬灯招夜泊，沙头认客相呼号。
- 人生富贵多不足，亦有稗贩当勤劳。
- 万斛高装谋重利，斗升未给浮轻舠。
- 吾生最爱鲁仲连，封侯不受海上逃。
- 轻世肆志甘贫贱，谁能富贵诎辱遭。
- 夜歌新诗喜达旦，起看征雁飞云臯。

## 拼音
- wu2 cheng2 shui3 leng3 qiu1 feng1 gao1 ， ying2 shuang1 feng1 ye4 piao1 cheng2 hao2 。
- wu2 nong2 she4 li4 ru2 she4 lu3 ， gao1 fan1 da4 bian4 heng2 jiang1 tao1 。
- huang2 hun1 bu2 gu4 feng1 shui3 e4 ， gao1 er2 nu4 ji1 he2 qing1 hao2 。
- zhu4 du2 ren2 jia1 guan4 ying2 jie1 ， chong1 chong1 lai2 wang3 wu2 ting2 sou1 。
- shui3 shang4 xuan2 deng1 zhao1 ye4 bo2 ， sha1 tou2 ren4 ke4 xiang1 hu1 hao2 。
- ren2 sheng1 fu4 gui4 duo1 bu4 zu2 ， yi4 you3 bai4 fan4 dang1 qin2 lao2 。
- wan4 hu2 gao1 zhuang1 mou2 zhong4 li4 ， dou4 sheng1 wei4 gei3 fu2 qing1 dao1 。
- wu2 sheng1 zui4 ai4 lu3 zhong4 lian2 ， feng1 hou2 bu2 shou4 hai3 shang4 tao2 。
- qing1 shi4 si4 zhi4 gan1 pin2 jian4 ， shui2 neng2 fu4 gui4 qu1 ru3 zao1 。
- ye4 ge1 xin1 shi1 xi3 da2 dan4 ， qi3 kan4 zheng1 yan4 fei1 yun2 gao1 。

## 注释

## 译文

## 赏析
