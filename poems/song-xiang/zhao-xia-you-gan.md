---
id: song-xiang-zhao-xia-you-gan
title: 诏下有感
titlePinyin: zhao4 xia4 you3 gan3
titleSlug: zhao-xia-you-gan
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 厘席思贤久，公车下诏新。
- 金酬燕市骨，蒲裹汉家轮。
- 署行乡论秀，观光国有宾。
- 台招能赋客，关识卖符人。
- 三府催偕计，诸儒待聘珍。
- 掞天持笔距，连袂照袍银。
- 丹穴皆来凤，灵渊群跃鳞。
- 请行多下客，答策有平津。
- 荣路争高足，孤生最滥巾。
- 一鸣方及旦，六律肯遗春。
- 类鹄犹烦刻，成龙不惧真。
- 纵无清夜诵，犹继壤歌民。

## 拼音
- li2 xi2 si1 xian2 jiu3 ， gong1 che1 xia4 zhao4 xin1 。
- jin1 chou2 yan4 shi4 gu3 ， pu2 guo3 han4 jia1 lun2 。
- shu3 xing2 xiang1 lun4 xiu4 ， guan1 guang1 guo2 you3 bin1 。
- tai2 zhao1 neng2 fu4 ke4 ， guan1 shi2 mai4 fu2 ren2 。
- san1 fu3 cui1 xie2 ji4 ， zhu1 ru2 dai4 pin4 zhen1 。
- yan4 tian1 chi2 bi3 ju4 ， lian2 mei4 zhao4 pao2 yin2 。
- dan1 xue2 jie1 lai2 feng4 ， ling2 yuan1 qun2 yue4 lin2 。
- qing3 xing2 duo1 xia4 ke4 ， da2 ce4 you3 ping2 jin1 。
- rong2 lu4 zheng1 gao1 zu2 ， gu1 sheng1 zui4 lan4 jin1 。
- yi4 ming2 fang1 ji2 dan4 ， liu4 lü4 ken3 yi2 chun1 。
- lei4 hu2 you2 fan2 ke4 ， cheng2 long2 bu2 ju4 zhen1 。
- zong4 wu2 qing1 ye4 song4 ， you2 ji4 rang3 ge1 min2 。

## 注释

## 译文

## 赏析
