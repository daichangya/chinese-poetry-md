---
id: song-xiang-dong-zhi-she-shi-nan-jiao-zhai-gong-gan-huai-zuo
title: 冬至摄事南郊斋宫感怀作
titlePinyin: dong1 zhi4 she4 shi4 nan2 jiao1 zhai1 gong1 gan3 huai2 zuo4
titleSlug: dong-zhi-she-shi-nan-jiao-zhai-gong-gan-huai-zuo
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 履至谨冬祀，摄职叨上公。
- 洗心奉明诫，祗宿城南宫。
- 芳岁正遒莫，熙阳殊未融。
- 西郊淡颓景，北牖来朔风。
- 骛野骋归兽，缘云号征鸿。
- 夕坐无晤言，情条结深衷。
- 自抚韦布陋，奚堪廊庙崇。
- 观瞻动众目，跼蹐愁我躬。
- 自古经纬才，因势犹污隆。
- 夔禹值虞奋，孔墨遭周穷。
- 如何一介士，蔑著横草功。
- 仰被天宇施，遂济人爵丰。
- 较能劣涓𡏖，荷宠逾华嵩。
- 物理自非是，神鉴安可蒙。
- 区区谢病志，终冀回天聪。

## 拼音
- lü3 zhi4 jin3 dong1 si4 ， she4 zhi2 dao1 shang4 gong1 。
- xi3 xin1 feng4 ming2 jie4 ， zhi1 su4 cheng2 nan2 gong1 。
- fang1 sui4 zheng4 qiu2 mo4 ， xi1 yang2 shu1 wei4 rong2 。
- xi1 jiao1 dan4 tui2 jing3 ， bei3 you3 lai2 shuo4 feng1 。
- wu4 ye3 cheng3 gui1 shou4 ， yuan2 yun2 hao4 zheng1 hong2 。
- xi1 zuo4 wu2 wu4 yan2 ， qing2 tiao2 jie2 shen1 zhong1 。
- zi4 fu3 wei2 bu4 lou4 ， xi1 kan1 lang2 miao4 chong2 。
- guan1 zhan1 dong4 zhong4 mu4 ， ju2 ji2 chou2 wo3 gong1 。
- zi4 gu3 jing1 wei3 cai2 ， yin1 shi4 you2 wu1 long2 。
- kui2 yu3 zhi2 yu2 fen4 ， kong3 mo4 zao1 zhou1 qiong2 。
- ru2 he2 yi2 jie4 shi4 ， mie4 zhu4 heng2 cao3 gong1 。
- yang3 bei4 tian1 yu3 shi1 ， sui4 ji4 ren2 jue2 feng1 。
- jiao4 neng2 lie4 juan1 𡏖 ， he2 chong3 yu2 hua2 song1 。
- wu4 li3 zi4 fei1 shi4 ， shen2 jian4 an1 ke3 meng2 。
- qu1 qu1 xie4 bing4 zhi4 ， zhong1 ji4 hui2 tian1 cong1 。

## 注释

## 译文

## 赏析
