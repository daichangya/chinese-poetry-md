---
id: song-xiang-xian-chen-xue-shi-yu-yu-tong-shu-yin-cheng-gan-yong
title: 献臣学士与余通书因成感咏
titlePinyin: xian4 chen2 xue2 shi4 yu3 yu2 tong1 shu1 yin1 cheng2 gan3 yong3
titleSlug: xian-chen-xue-shi-yu-yu-tong-shu-yin-cheng-gan-yong
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夫君班扬俦，抱椠群玉府。
- 久读未见书，躬抽系年谱。
- 坠绪获先秦，亡篇出东鲁。
- 上溯三皇坟，旁探百家语。
- 怪牒汲郡来，幽经茂陵聚。
- 英哲资缮藏，缇油尽刊补。
- 蒸青劲竹残，削误规刀苦。
- 种别逾九流，星罗轶千部。
- 顾我寡见闻，蒙薰异伦伍。
- 秘帙乐共披，譌文许交举。
- 家㨭互纷纶，邮谿戏旁午。
- 初无班嗣嗤，更免许慈拒。
- 矧余羁官久，寂寞繄茅宇。
- 礼乏赠酒瓻，疑增照觞怒。
- 尚頼启新编，时时发聋瞽。

## 拼音
- fu1 jun1 ban1 yang2 chou2 ， bao4 qian4 qun2 yu4 fu3 。
- jiu3 du2 wei4 jian4 shu1 ， gong1 chou1 xi4 nian2 pu3 。
- zhui4 xu4 huo4 xian1 qin2 ， wang2 pian1 chu1 dong1 lu3 。
- shang4 su4 san1 huang2 fen2 ， pang2 tan4 bai3 jia1 yu3 。
- guai4 die2 ji2 jun4 lai2 ， you1 jing1 mao4 ling2 ju4 。
- ying1 zhe2 zi1 shan4 cang2 ， ti2 you2 jin4 kan1 bu3 。
- zheng1 qing1 jin4 zhu2 can2 ， xiao1 wu4 gui1 dao1 ku3 。
- zhong3 bie2 yu2 jiu3 liu2 ， xing1 luo2 yi4 qian1 bu4 。
- gu4 wo3 gua3 jian4 wen2 ， meng2 xun1 yi4 lun2 wu3 。
- mi4 zhi4 le4 gong4 pi1 ， e2 wen2 xu3 jiao1 ju3 。
- jia1 㨭 hu4 fen1 lun2 ， you2 xi1 xi4 pang2 wu3 。
- chu1 wu2 ban1 si4 chi1 ， geng4 mian3 xu3 ci2 ju4 。
- shen3 yu2 ji1 guan1 jiu3 ， ji4 mo4 yi1 mao2 yu3 。
- li3 fa2 zeng4 jiu3 chi1 ， yi2 zeng1 zhao4 shang1 nu4 。
- shang4 lai4 qi3 xin1 bian1 ， shi2 shi2 fa1 long2 gu3 。

## 注释

## 译文

## 赏析
