---
id: song-xiang-zheng-yue-wang-xi-gong-yang-da-a-luo-han-hua-xiang-zuo
title: 正月望夕供养大阿罗汉画像作
titlePinyin: zheng1 yue4 wang4 xi1 gong4 yang3 da4 a1 luo2 han4 hua4 xiang4 zuo4
titleSlug: zheng-yue-wang-xi-gong-yang-da-a-luo-han-hua-xiang-zuo
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 端月戒熙阳，望舒秀圆极。
- 洗心乘佳节，瞻像洗慈德。
- 穆穆屋漏尊，虚堂与神寂。
- 绘境纷自奇，法性非所得。
- 人貌含天虚，仿佛若真觌。
- 示现随三界，精感超六识。
- 华灯列清场，宝炷熏梵席。
- 妙意随春融，疑怀逐冰释。
- 欲赞已忘言，拳拳自终夕。

## 拼音
- duan1 yue4 jie4 xi1 yang2 ， wang4 shu1 xiu4 yuan2 ji2 。
- xi3 xin1 cheng2 jia1 jie2 ， zhan1 xiang4 xi3 ci2 de2 。
- mu4 mu4 wu1 lou4 zun1 ， xu1 tang2 yu3 shen2 ji4 。
- hui4 jing4 fen1 zi4 qi2 ， fa3 xing4 fei1 suo3 de2 。
- ren2 mao4 han2 tian1 xu1 ， fang3 fu2 ruo4 zhen1 di2 。
- shi4 xian4 sui2 san1 jie4 ， jing1 gan3 chao1 liu4 shi2 。
- hua2 deng1 lie4 qing1 chang3 ， bao3 zhu4 xun1 fan4 xi2 。
- miao4 yi4 sui2 chun1 rong2 ， yi2 huai2 zhu2 bing1 shi4 。
- yu4 zan4 yi3 wang4 yan2 ， quan2 quan2 zi4 zhong1 xi1 。

## 注释

## 译文

## 赏析
