---
id: song-xiang-sui-yan-chu-mu-gan-shi-nei-song-yi-shou
title: 岁晏出沐感事内讼一首
titlePinyin: sui4 yan4 chu1 mu4 gan3 shi4 nei4 song4 yi4 shou3
titleSlug: sui-yan-chu-mu-gan-shi-nei-song-yi-shou
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山海有完士，希世无良筹。
- 偶穿东郭履，遂别野人舟。
- 不耻篆刻赋，来肩英俊游。
- 私智甚凫短，尘容若鸱愁。
- 备员太史氏，补属富民侯。
- 姑学了官事，何尝分主忧。
- 日贪斗食利，岁感星躔周。
- 中都富才彦，方驾若龙虬。
- 茂先善史汉，平津治春秋。
- 高文用司马，格五宠虞丘。
- 间阔路逢葛，缤纷人召邹。
- 桑羊兴贾竖，安国出缧囚。
- 汲郑贵交盛，徐陈英藻遒。
- 况乃天下枢，雄雌来九州。
- 衣冠径复道，鼓吹出长楸。
- 席上万钱箸，桥边八列驺。
- 雍容缓鲁玦，意气拂吴钩。
- 咨予良不韪，瓴甓厕珠璆。
- 吹竽昔已滥，在梁今可尤。
- 台阁魏舒被，风霜苏季裘。
- 有志谢轩鹤，无机防海鸥。
- 恭竢杜陵课，诛茅归故畴。

## 拼音
- shan1 hai3 you3 wan2 shi4 ， xi1 shi4 wu2 liang2 chou2 。
- ou3 chuan1 dong1 guo1 lü3 ， sui4 bie2 ye3 ren2 zhou1 。
- bu4 chi3 zhuan4 ke4 fu4 ， lai2 jian1 ying1 jun4 you2 。
- si1 zhi4 shen4 fu2 duan3 ， chen2 rong2 ruo4 chi1 chou2 。
- bei4 yuan2 tai4 shi3 shi4 ， bu3 shu3 fu4 min2 hou2 。
- gu1 xue2 le0 guan1 shi4 ， he2 chang2 fen1 zhu3 you1 。
- ri4 tan1 dou4 shi2 li4 ， sui4 gan3 xing1 chan2 zhou1 。
- zhong1 du1 fu4 cai2 yan4 ， fang1 jia4 ruo4 long2 qiu2 。
- mao4 xian1 shan4 shi3 han4 ， ping2 jin1 zhi4 chun1 qiu1 。
- gao1 wen2 yong4 si1 ma3 ， ge2 wu3 chong3 yu2 qiu1 。
- jian1 kuo4 lu4 feng2 ge3 ， bin1 fen1 ren2 zhao4 zou1 。
- sang1 yang2 xing1 jia3 shu4 ， an1 guo2 chu1 lei2 qiu2 。
- ji2 zheng4 gui4 jiao1 sheng4 ， xu2 chen2 ying1 zao3 qiu2 。
- kuang4 nai3 tian1 xia4 shu1 ， xiong2 ci2 lai2 jiu3 zhou1 。
- yi1 guan1 jing4 fu4 dao4 ， gu3 chui1 chu1 chang2 qiu1 。
- xi2 shang4 wan4 qian2 zhu4 ， qiao2 bian1 ba1 lie4 zou1 。
- yong1 rong2 huan3 lu3 jue2 ， yi4 qi4 fu2 wu2 gou1 。
- zi1 yu3 liang2 bu4 wei3 ， ling2 pi4 ce4 zhu1 qiu2 。
- chui1 yu2 xi1 yi3 lan4 ， zai4 liang2 jin1 ke3 you2 。
- tai2 ge2 wei4 shu1 bei4 ， feng1 shuang1 su1 ji4 qiu2 。
- you3 zhi4 xie4 xuan1 he4 ， wu2 ji1 fang2 hai3 ou1 。
- gong1 si4 du4 ling2 ke4 ， zhu1 mao2 gui1 gu4 chou2 。

## 注释

## 译文

## 赏析
