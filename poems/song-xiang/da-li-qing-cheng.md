---
id: song-xiang-da-li-qing-cheng
title: 大礼庆成
titlePinyin: da4 li3 qing4 cheng2
titleSlug: da-li-qing-cheng
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 帝揆三微历，郊严七里坛。
- 对修清庙飨，来接上神欢。
- 阊阖开金狄，钩陈扈玉銮。
- 轩游葩盖密，汉兆紫营宽。
- 电策千驺跃，云柯万戟攒。
- 清尘风命伯，占表日名官。
- 瑞羽丛斋邸，仙琼饮露盘。
- 启毛牲辨栗，啐爵醑浮兰。
- 合乐迎天籁，高烟破夕寒。
- 六飞回左御，双阙敞南端。
- 雍鹭翔宾绂，星鸡集赦竿。
- 即时恩作解，先此化胜残。
- 善颂康衢溢，鸿名宝牒刊。
- 贡图包禹计，王业咏豳难。
- 户有更钱复，朝无赏印刓。
- 史臣叨从祀，宣美愧濡翰。

## 拼音
- di4 kui2 san1 wei1 li4 ， jiao1 yan2 qi1 li3 tan2 。
- dui4 xiu1 qing1 miao4 xiang3 ， lai2 jie1 shang4 shen2 huan1 。
- chang1 he2 kai1 jin1 di2 ， gou1 chen2 hu4 yu4 luan2 。
- xuan1 you2 pa1 gai4 mi4 ， han4 zhao4 zi3 ying2 kuan1 。
- dian4 ce4 qian1 zou1 yue4 ， yun2 ke1 wan4 ji3 zan3 。
- qing1 chen2 feng1 ming4 bo2 ， zhan4 biao3 ri4 ming2 guan1 。
- rui4 yu3 cong2 zhai1 di3 ， xian1 qiong2 yin3 lu4 pan2 。
- qi3 mao2 sheng1 bian4 li4 ， cui4 jue2 xu3 fu2 lan2 。
- he2 le4 ying2 tian1 lai4 ， gao1 yan1 po4 xi1 han2 。
- liu4 fei1 hui2 zuo3 yu4 ， shuang1 que1 chang3 nan2 duan1 。
- yong1 lu4 xiang2 bin1 fu2 ， xing1 ji1 ji2 she4 gan1 。
- ji2 shi2 en1 zuo4 jie3 ， xian1 ci3 hua4 sheng4 can2 。
- shan4 song4 kang1 qu2 yi4 ， hong2 ming2 bao3 die2 kan1 。
- gong4 tu2 bao1 yu3 ji4 ， wang2 ye4 yong3 bin1 nan2 。
- hu4 you3 geng4 qian2 fu4 ， chao2 wu2 shang3 yin4 wan2 。
- shi3 chen2 dao1 cong2 si4 ， xuan1 mei3 kui4 ru2 han4 。

## 注释

## 译文

## 赏析
