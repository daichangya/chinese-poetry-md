---
id: song-xiang-yu-wo-bing-ji-yi-yu-shi-wang-jun-jia-shou-tan-chu-dao-chu-yu-she-xia-te--6f971599
title: 余卧病畿邑御史王君假守潭楚道出于舍下特见存访且寻先子之旧钦承风仪因为诗抒感云
titlePinyin: yu2 wo4 bing4 ji1 yi4 yu4 shi3 wang2 jun1 jia3 shou3 tan2 chu3 dao4 chu1 yu2 she4 xia4 te4 jian4 cun2 fang3 qie3 xun2 xian1 zi3 zhi1 jiu4 qin1 cheng2 feng1 yi2 yin1 wei4 shi1 shu1 gan3 yun2
titleSlug: yu-wo-bing-ji-yi-yu-shi-wang-jun-jia-shou-tan-chu-dao-chu-yu-she-xia-te--6f971599
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 病客卧穷里，衡扉掩残春。
- 隳官道家藏，窜迹农廛民。
- 朝罗噪饥雀，暮席流芳尘。
- 尸居怳逾岁，踵息动弥旬。
- 忽讶绛鞲隶，传呼越郊畛。
- 蹀躞千余骑，雍容两朱轮。
- 言是楚邦守，来过安邑贫。
- 固宜辨贵弃，乃尔存艰辛。
- 此道古为重，余风今已沦。
- 物色认平素，载言接慇懃。
- 始悟先子旧，早笃尝僚亲。
- 孤心极摧橹，感涕浩盈巾。
- 追念舞勺岁，已识栖鸾人。
- 师筵奉函席，学舍操书筠。
- 童牙自忘丑，诗钵或娱宾。
- 公时摛句赏，谓是天麒麟。
- 亲擘彩牋赠，勉我期日新。
- 汝南丏题品，有道定人伦。
- 自尔一暌剌，中年婴世纷。
- 天圣绍休绪，顿网横无垠。
- 鸾鹄不藏翼，虬蜗无遁鳞。
- 余时滥隗始，骧首摩苍旻。
- 司徒揖元叔，天子第平津。
- 甲科廷尉属，再命宫坊臣。
- 黄香入东观，贾谊过西秦。
- 䌷绎金匮室，珥彤瑶水滨。
- 登瀛识褚马，颂汉希渊云。
- 一朝泣风树，九死存余焄。
- 中都索米后，老圃种瓜辰。
- 惠然下车揖，高义倾前闻。
- 却计髧髦日，二纪如逡巡。
- 今形虽隠几，昔训尚铭绅。
- 丈人笃求旧，偷俗将还淳。
- 湘水澹苍野，衡峰凌紫氛。
- 泽节首南夏，瑶魁瞻邃宸。
- 恋阙魏公子，吊贤楚灵均。
- 公怀佐时略，宜树光朝勋。
- 奚为远问俗，惜此徒伤神。
- 宣室懋清问，华光钦宝邻。
- 行行爱玉体，趋节𥩟来臻。

## 拼音
- bing4 ke4 wo4 qiong2 li3 ， heng2 fei1 yan3 can2 chun1 。
- hui1 guan1 dao4 jia1 cang2 ， cuan4 ji4 nong2 chan2 min2 。
- chao2 luo2 zao4 ji1 que4 ， mu4 xi2 liu2 fang1 chen2 。
- shi1 ju1 huang3 yu2 sui4 ， zhong3 xi1 dong4 mi2 xun2 。
- hu1 ya4 jiang4 gou1 li4 ， chuan2 hu1 yue4 jiao1 zhen3 。
- die2 xie4 qian1 yu2 qi2 ， yong1 rong2 liang3 zhu1 lun2 。
- yan2 shi4 chu3 bang1 shou3 ， lai2 guo4 an1 yi4 pin2 。
- gu4 yi2 bian4 gui4 qi4 ， nai3 er3 cun2 jian1 xin1 。
- ci3 dao4 gu3 wei4 zhong4 ， yu2 feng1 jin1 yi3 lun2 。
- wu4 se4 ren4 ping2 su4 ， zai3 yan2 jie1 yin1 qin2 。
- shi3 wu4 xian1 zi3 jiu4 ， zao3 du3 chang2 liao2 qin1 。
- gu1 xin1 ji2 cui1 lu3 ， gan3 ti4 hao4 ying2 jin1 。
- zhui1 nian4 wu3 shao2 sui4 ， yi3 shi2 qi1 luan2 ren2 。
- shi1 yan2 feng4 han2 xi2 ， xue2 she4 cao1 shu1 yun2 。
- tong2 ya2 zi4 wang4 chou3 ， shi1 bo1 huo4 yu2 bin1 。
- gong1 shi2 chi1 ju4 shang3 ， wei4 shi4 tian1 qi2 lin2 。
- qin1 bo4 cai3 jian1 zeng4 ， mian3 wo3 qi1 ri4 xin1 。
- ru3 nan2 mian3 ti2 pin3 ， you3 dao4 ding4 ren2 lun2 。
- zi4 er3 yi4 kui2 la4 ， zhong1 nian2 ying1 shi4 fen1 。
- tian1 sheng4 shao4 xiu1 xu4 ， dun4 wang3 heng2 wu2 yin2 。
- luan2 hu2 bu4 cang2 yi4 ， qiu2 wo1 wu2 dun4 lin2 。
- yu2 shi2 lan4 wei3 shi3 ， xiang1 shou3 mo2 cang1 min2 。
- si1 tu2 yi1 yuan2 shu1 ， tian1 zi3 di4 ping2 jin1 。
- jia3 ke1 ting2 wei4 shu3 ， zai4 ming4 gong1 fang1 chen2 。
- huang2 xiang1 ru4 dong1 guan1 ， jia3 yi4 guo4 xi1 qin2 。
- 䌷 yi4 jin1 kui4 shi4 ， er3 tong2 yao2 shui3 bin1 。
- deng1 ying2 shi2 chu3 ma3 ， song4 han4 xi1 yuan1 yun2 。
- yi4 chao2 qi4 feng1 shu4 ， jiu3 si3 cun2 yu2 hun1 。
- zhong1 du1 suo3 mi3 hou4 ， lao3 pu3 zhong4 gua1 chen2 。
- hui4 ran2 xia4 che1 yi1 ， gao1 yi4 qing1 qian2 wen2 。
- que4 ji4 dan4 mao2 ri4 ， er4 ji4 ru2 qun1 xun2 。
- jin1 xing2 sui1 yin3 ji3 ， xi1 xun4 shang4 ming2 shen1 。
- zhang4 ren2 du3 qiu2 jiu4 ， tou1 su2 jiang1 hai2 chun2 。
- xiang1 shui3 dan4 cang1 ye3 ， heng2 feng1 ling2 zi3 fen1 。
- ze2 jie2 shou3 nan2 xia4 ， yao2 kui2 zhan1 sui4 chen2 。
- lian4 que1 wei4 gong1 zi3 ， diao4 xian2 chu3 ling2 jun1 。
- gong1 huai2 zuo3 shi2 lüe4 ， yi2 shu4 guang1 chao2 xun1 。
- xi1 wei4 yuan3 wen4 su2 ， xi1 ci3 tu2 shang1 shen2 。
- xuan1 shi4 mao4 qing1 wen4 ， hua2 guang1 qin1 bao3 lin2 。
- xing2 xing2 ai4 yu4 ti3 ， qu1 jie2 𥩟 lai2 zhen1 。

## 注释

## 译文

## 赏析
