---
id: song-xiang-ji-si-sui-chu-ye-you-gan
title: 己巳岁除夜有感
titlePinyin: ji3 si4 sui4 chu2 ye4 you3 gan3
titleSlug: ji-si-sui-chu-ye-you-gan
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 明晦互推斥，中都芳岁阑。
- 星回迫旧次，籥暖送余寒。
- 来辰茧有绪，去境环无端。
- 天运故相易，人心那独安。
- 怀此不能寐，揽衣强盘桓。
- 疏恐缓余带，危惕整尘冠。
- 耿耿烛焰直，凄凄霜气酸。
- 城头陨高木，庭下败丛兰。
- 抚臆累新欷，掩觞沈故懽。
- 况乃蹈世网，虚名争控抟。
- 挟册滥书府，振缨玷王官。
- 东序罗圭瑞，西雍集鹓鸾。
- 昏瞳眩宝肆，短翼厕仙翰。
- 纵尔值藏疾，何容久素餐。
- 泛泛骚客凫，坎坎诗人檀。
- 宁无要路津，所畏在蹒跚。
- 枳棘附骥尾，纬萧戏龙蟠。
- 寄语拙艰者，无竢学邯郸。

## 拼音
- ming2 hui4 hu4 tui1 chi4 ， zhong1 du1 fang1 sui4 lan2 。
- xing1 hui2 po4 jiu4 ci4 ， yue4 nuan3 song4 yu2 han2 。
- lai2 chen2 jian3 you3 xu4 ， qu4 jing4 huan2 wu2 duan1 。
- tian1 yun4 gu4 xiang1 yi4 ， ren2 xin1 na4 du2 an1 。
- huai2 ci3 bu4 neng2 mei4 ， lan3 yi1 qiang2 pan2 huan2 。
- shu1 kong3 huan3 yu2 dai4 ， wei1 ti4 zheng3 chen2 guan1 。
- geng3 geng3 zhu2 yan4 zhi2 ， qi1 qi1 shuang1 qi4 suan1 。
- cheng2 tou2 yun3 gao1 mu4 ， ting2 xia4 bai4 cong2 lan2 。
- fu3 yi4 lei4 xin1 xi1 ， yan3 shang1 shen3 gu4 huan1 。
- kuang4 nai3 dao3 shi4 wang3 ， xu1 ming2 zheng1 kong4 tuan2 。
- xie2 ce4 lan4 shu1 fu3 ， zhen4 ying1 dian4 wang2 guan1 。
- dong1 xu4 luo2 gui1 rui4 ， xi1 yong1 ji2 yuan1 luan2 。
- hun1 tong2 xuan4 bao3 si4 ， duan3 yi4 ce4 xian1 han4 。
- zong4 er3 zhi2 cang2 ji2 ， he2 rong2 jiu3 su4 can1 。
- fan4 fan4 sao1 ke4 fu2 ， kan3 kan3 shi1 ren2 tan2 。
- ning2 wu2 yao4 lu4 jin1 ， suo3 wei4 zai4 pan2 shan1 。
- zhi3 ji2 fu4 ji4 wei3 ， wei3 xiao1 xi4 long2 pan2 。
- ji4 yu3 zhuo1 jian1 zhe3 ， wu2 si4 xue2 han2 dan1 。

## 注释

## 译文

## 赏析
