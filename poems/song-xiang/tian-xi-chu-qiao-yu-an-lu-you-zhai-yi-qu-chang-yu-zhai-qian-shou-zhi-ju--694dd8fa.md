---
id: song-xiang-tian-xi-chu-qiao-yu-an-lu-you-zhai-yi-qu-chang-yu-zhai-qian-shou-zhi-ju--694dd8fa
title: 天禧初侨寓安陆有宅一区尝于斋前手植橘树才尺余许未几擢第随牒游方天圣庚午冬屏居畿邑守舍儿自安陆馈余丹橘一箧因曰此即斋前所植抚物怀旧凄然不平者久之因成感咏
titlePinyin: tian1 xi3 chu1 qiao2 yu4 an1 lu4 you3 zhai2 yi4 qu1 chang2 yu2 zhai1 qian2 shou3 zhi2 ju2 shu4 cai2 chi3 yu2 xu3 wei4 ji3 zhuo2 di4 sui2 die2 you2 fang1 tian1 sheng4 geng1 wu3 dong1 ping2 ju1 ji1 yi4 shou3 she4 er2 zi4 an1 lu4 kui4 yu2 dan1 ju2 yi2 qie4 yin1 yue1 ci3 ji2 zhai1 qian2 suo3 zhi2 fu3 wu4 huai2 jiu4 qi1 ran2 bu4 ping2 zhe3 jiu3 zhi1 yin1 cheng2 gan3 yong3
titleSlug: tian-xi-chu-qiao-yu-an-lu-you-zhai-yi-qu-chang-yu-zhai-qian-shou-zhi-ju--694dd8fa
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔年封蘗栽，生意颇柔脆。
- 今兹见丹实，落落如星丽。
- 斯果号难成，常逾豫章岁。
- 孤根何为者，尚记吾庐地。
- 蔽芾讵因棠，连蜷乃同桂。
- 厥包千里遥，守舍重缇惠。
- 金颗照病眸，霜津益痟肺。
- 却算去里年，十听秋鸿唳。
- 无复陆绩怀，宁图李衡计。
- 他时攀树悲，讵减金城涕。

## 拼音
- xi1 nian2 feng1 bo4 zai1 ， sheng1 yi4 po1 rou2 cui4 。
- jin1 zi1 jian4 dan1 shi2 ， luo4 luo4 ru2 xing1 li4 。
- si1 guo3 hao4 nan2 cheng2 ， chang2 yu2 yu4 zhang1 sui4 。
- gu1 gen1 he2 wei4 zhe3 ， shang4 ji4 wu2 lu2 di4 。
- bi4 fei4 ju4 yin1 tang2 ， lian2 quan2 nai3 tong2 gui4 。
- jue2 bao1 qian1 li3 yao2 ， shou3 she4 zhong4 ti2 hui4 。
- jin1 ke1 zhao4 bing4 mou2 ， shuang1 jin1 yi4 xiao1 fei4 。
- que4 suan4 qu4 li3 nian2 ， shi2 ting1 qiu1 hong2 li4 。
- wu2 fu4 lu4 ji4 huai2 ， ning2 tu2 li3 heng2 ji4 。
- ta1 shi2 pan1 shu4 bei1 ， ju4 jian3 jin1 cheng2 ti4 。

## 注释

## 译文

## 赏析
