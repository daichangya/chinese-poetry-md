---
id: song-xiang-gu-xiang-guo-yi-gong-jian-she-xue-guan-shi-chong-zi-tu-jin-wen-sheng-tu--71cc8f07
title: 故相国沂公建设学官实宠兹土近闻生徒寖盛姑复慰怀因成拙诗一章奉呈州学官因以勉导来者
titlePinyin: gu4 xiang4 guo2 yi2 gong1 jian4 she4 xue2 guan1 shi2 chong3 zi1 tu3 jin4 wen2 sheng1 tu2 jin4 sheng4 gu1 fu4 wei4 huai2 yin1 cheng2 zhuo1 shi1 yi4 zhang1 feng4 cheng2 zhou1 xue2 guan1 yin1 yi3 mian3 dao3 lai2 zhe3
titleSlug: gu-xiang-guo-yi-gong-jian-she-xue-guan-shi-chong-zi-tu-jin-wen-sheng-tu--71cc8f07
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旧学开宏构，斯文耸奥区。
- 由来汉丞相，善教鲁诸儒。
- 自昔升堂训，于今避席趋。
- 照函经满帙，绘壁礼成图。
- 集讲占庭鳣，怀贤咏谷驹。
- 道存终拾芥，声滥或逃竽。
- 一篑宜无止，连城莫自沽。
- 育材真孟乐，希圣乃颜徒。
- 寸晷堪轻璧，繁英慎夺朱。
- 雾蒸还作市，风至即名雩。
- 晓圃林如泮，春郊水是洙。
- 从兹弦诵地，不复叹榛芜。

## 拼音
- jiu4 xue2 kai1 hong2 gou4 ， si1 wen2 song3 ao4 qu1 。
- you2 lai2 han4 cheng2 xiang4 ， shan4 jiao4 lu3 zhu1 ru2 。
- zi4 xi1 sheng1 tang2 xun4 ， yu2 jin1 bi4 xi2 qu1 。
- zhao4 han2 jing1 man3 zhi4 ， hui4 bi4 li3 cheng2 tu2 。
- ji2 jiang3 zhan4 ting2 zhan1 ， huai2 xian2 yong3 gu3 ju1 。
- dao4 cun2 zhong1 shi2 jie4 ， sheng1 lan4 huo4 tao2 yu2 。
- yi2 kui4 yi2 wu2 zhi3 ， lian2 cheng2 mo4 zi4 gu1 。
- yu4 cai2 zhen1 meng4 le4 ， xi1 sheng4 nai3 yan2 tu2 。
- cun4 gui3 kan1 qing1 bi4 ， fan2 ying1 shen4 duo2 zhu1 。
- wu4 zheng1 hai2 zuo4 shi4 ， feng1 zhi4 ji2 ming2 yu2 。
- xiao3 pu3 lin2 ru2 pan4 ， chun1 jiao1 shui3 shi4 zhu1 。
- cong2 zi1 xian2 song4 di4 ， bu2 fu4 tan4 zhen1 wu2 。

## 注释

## 译文

## 赏析
