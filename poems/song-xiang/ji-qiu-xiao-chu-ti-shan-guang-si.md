---
id: song-xiang-ji-qiu-xiao-chu-ti-shan-guang-si
title: 季秋晓出题山光寺
titlePinyin: ji4 qiu1 xiao3 chu1 ti2 shan1 guang1 si4
titleSlug: ji-qiu-xiao-chu-ti-shan-guang-si
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旦夕人语喧，泛舟北城曲。
- 十里望禅刹，飘若尘外躅。
- 是日秋宇高，清辉澹晨旭。
- 林风唱残蜩，泽稗下饥鹄。
- 野实迎露黄，川芜傲霜绿。
- 循涯得微径，舍楫步幽麓。
- 佛寺讶靓深，僧庐互重复。
- 山气导真想，天香洗烦欲。
- 嗟余秉微尚，丘壑返初服。
- 失计蹈尘嚣，虚名玷缨毂。
- 妄排金马门，谬草紫泥牍。
- 温省专慎辞，中阶佐调𫗧。
- 器偏固自倾，绠短良难续。
- 何言一麾出，尚参九州牧。
- 恩深无后疵，颜腼有余恧。
- 孔训惩惮改，羲爻许频复。
- 朅来清净区，冀脱泥涂辱。
- 醉象或可调，藩羝悔前触。
- 万缘自我空，至道非外勗。
- 聊谨三载期，吾得事栖伏。

## 拼音
- dan4 xi1 ren2 yu3 xuan1 ， fan4 zhou1 bei3 cheng2 qu3 。
- shi2 li3 wang4 chan2 cha4 ， piao1 ruo4 chen2 wai4 zhu2 。
- shi4 ri4 qiu1 yu3 gao1 ， qing1 hui1 dan4 chen2 xu4 。
- lin2 feng1 chang4 can2 tiao2 ， ze2 bai4 xia4 ji1 hu2 。
- ye3 shi2 ying2 lu4 huang2 ， chuan1 wu2 ao4 shuang1 lü4 。
- xun2 ya2 de2 wei1 jing4 ， she4 ji2 bu4 you1 lu4 。
- fo2 si4 ya4 liang4 shen1 ， seng1 lu2 hu4 chong2 fu4 。
- shan1 qi4 dao3 zhen1 xiang3 ， tian1 xiang1 xi3 fan2 yu4 。
- jie1 yu2 bing3 wei1 shang4 ， qiu1 he4 fan3 chu1 fu2 。
- shi1 ji4 dao3 chen2 ao2 ， xu1 ming2 dian4 ying1 gu1 。
- wang4 pai2 jin1 ma3 men2 ， miu4 cao3 zi3 ni2 du2 。
- wen1 sheng3 zhuan1 shen4 ci2 ， zhong1 jie1 zuo3 tiao2 su4 。
- qi4 pian1 gu4 zi4 qing1 ， geng3 duan3 liang2 nan2 xu4 。
- he2 yan2 yi4 hui1 chu1 ， shang4 can1 jiu3 zhou1 mu4 。
- en1 shen1 wu2 hou4 ci1 ， yan2 mian3 you3 yu2 nü4 。
- kong3 xun4 cheng2 dan4 gai3 ， xi1 yao2 xu3 pin2 fu4 。
- qie4 lai2 qing1 jing4 qu1 ， ji4 tuo1 ni2 tu2 ru3 。
- zui4 xiang4 huo4 ke3 tiao2 ， fan1 di1 hui3 qian2 chu4 。
- wan4 yuan2 zi4 wo3 kong1 ， zhi4 dao4 fei1 wai4 xu4 。
- liao2 jin3 san1 zai3 qi1 ， wu2 de2 shi4 qi1 fu2 。

## 注释

## 译文

## 赏析
