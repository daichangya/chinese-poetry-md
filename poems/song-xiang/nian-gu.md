---
id: song-xiang-nian-gu
title: 念古
titlePinyin: nian4 gu3
titleSlug: nian-gu
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贤哉邴曼容，出处知所据。
- 官余六百石，辄自移疾去。
- 富贵非不怀，殆辱亦先虑。
- 嗟我材下中，叨恩最蕃庶。
- 尧庭纳言职，轩野方明御。
- 服衮作槐班，曳履南宫署。
- 虽经斥免诮，尚玷高华处。
- 徒有守直弦，何能借前箸。
- 愚甘六马对，谗恨三物诅。
- 年来感衰疾，倦鸟思返翥。
- 抗心望先哲，俯首惭昔誉。
- 西景尚可收，归辕未云遽。
- 傥以人望人，期君或吾恕。

## 拼音
- xian2 zai1 bing3 man4 rong2 ， chu1 chu4 zhi1 suo3 ju4 。
- guan1 yu2 liu4 bai3 shi2 ， zhe2 zi4 yi2 ji2 qu4 。
- fu4 gui4 fei1 bu4 huai2 ， dai4 ru3 yi4 xian1 lü4 。
- jie1 wo3 cai2 xia4 zhong1 ， dao1 en1 zui4 fan1 shu4 。
- yao2 ting2 na4 yan2 zhi2 ， xuan1 ye3 fang1 ming2 yu4 。
- fu2 gun3 zuo4 huai2 ban1 ， ye4 lü3 nan2 gong1 shu3 。
- sui1 jing1 chi4 mian3 qiao4 ， shang4 dian4 gao1 hua2 chu4 。
- tu2 you3 shou3 zhi2 xian2 ， he2 neng2 jie4 qian2 zhu4 。
- yu2 gan1 liu4 ma3 dui4 ， chan2 hen4 san1 wu4 zu3 。
- nian2 lai2 gan3 shuai1 ji2 ， juan4 niao3 si1 fan3 zhu4 。
- kang4 xin1 wang4 xian1 zhe2 ， fu3 shou3 can2 xi1 yu4 。
- xi1 jing3 shang4 ke3 shou1 ， gui1 yuan2 wei4 yun2 ju4 。
- tang3 yi3 ren2 wang4 ren2 ， qi1 jun1 huo4 wu2 shu4 。

## 注释

## 译文

## 赏析
