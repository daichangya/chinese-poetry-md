---
id: song-xiang-you-da-ming-si
title: 游大明寺
titlePinyin: you2 da4 ming2 si4
titleSlug: you-da-ming-si
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 总辔出西坰，寥寥旭宇明。
- 丛冈森地秀，飞塔恍神行。
- 惠味沾仙露，疲心识化城。
- 远香来不断，空梵过犹清。
- 坐惜忘机晚，居惭𫄬组荣。
- 抚怀今古恨，高世友僚情。
- 顾慕群芳歇，徘徊极野平。
- 低云参驻盖，寒木隠前旌。
- 风转松添韵，霜余菊挫英。
- 碧垂天势匝，红上日华轻。
- 垒废麏䴥乐，池荒雁鹜鸣。
- 宫垣除濞国，台址畏轩兵。
- 胜践欣同适，沈忧悔自婴。
- 理融无物我，神照罢将迎。
- 绚藻春供丽，投珍佩合声。
- 莫嗤三叹拙，聊谢两心倾。

## 拼音
- zong3 pei4 chu1 xi1 jiong1 ， liao2 liao2 xu4 yu3 ming2 。
- cong2 gang1 sen1 di4 xiu4 ， fei1 ta3 huang3 shen2 xing2 。
- hui4 wei4 zhan1 xian1 lu4 ， pi2 xin1 shi2 hua4 cheng2 。
- yuan3 xiang1 lai2 bu2 duan4 ， kong1 fan4 guo4 you2 qing1 。
- zuo4 xi1 wang4 ji1 wan3 ， ju1 can2 𫄬 zu3 rong2 。
- fu3 huai2 jin1 gu3 hen4 ， gao1 shi4 you3 liao2 qing2 。
- gu4 mu4 qun2 fang1 xie1 ， pai2 huai2 ji2 ye3 ping2 。
- di1 yun2 can1 zhu4 gai4 ， han2 mu4 yin3 qian2 jing1 。
- feng1 zhuan3 song1 tian1 yun4 ， shuang1 yu2 ju2 cuo4 ying1 。
- bi4 chui2 tian1 shi4 za1 ， hong2 shang4 ri4 hua2 qing1 。
- lei3 fei4 jun1 䴥 le4 ， chi2 huang1 yan4 wu4 ming2 。
- gong1 yuan2 chu2 bi4 guo2 ， tai2 zhi3 wei4 xuan1 bing1 。
- sheng4 jian4 xin1 tong2 shi4 ， shen3 you1 hui3 zi4 ying1 。
- li3 rong2 wu2 wu4 wo3 ， shen2 zhao4 ba4 jiang1 ying2 。
- xuan4 zao3 chun1 gong4 li4 ， tou2 zhen1 pei4 he2 sheng1 。
- mo4 chi1 san1 tan4 zhuo1 ， liao2 xie4 liang3 xin1 qing1 。

## 注释

## 译文

## 赏析
