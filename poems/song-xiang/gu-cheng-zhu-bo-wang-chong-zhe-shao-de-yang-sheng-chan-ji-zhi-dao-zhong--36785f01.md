---
id: song-xiang-gu-cheng-zhu-bo-wang-chong-zhe-shao-de-yang-sheng-chan-ji-zhi-dao-zhong--36785f01
title: 谷城主簿王崇者少得养生禅寂之道中年弃官入汉阴武当之间邈与世绝又有吴人山者自远携母与王同隠时余方贫病慨然慕之因为诗代书以寄二子且托王寻耕钓之地相与迩者竝以叙怀云
titlePinyin: gu3 cheng2 zhu3 bo2 wang2 chong2 zhe3 shao3 de2 yang3 sheng1 chan2 ji4 zhi1 dao4 zhong1 nian2 qi4 guan1 ru4 han4 yin1 wu3 dang1 zhi1 jian1 miao3 yu3 shi4 jue2 you4 you3 wu2 ren2 shan1 zhe3 zi4 yuan3 xie2 mu3 yu3 wang2 tong2 yin3 shi2 yu2 fang1 pin2 bing4 kai3 ran2 mu4 zhi1 yin1 wei4 shi1 dai4 shu1 yi3 ji4 er4 zi3 qie3 tuo1 wang2 xun2 geng1 diao4 zhi1 di4 xiang1 yu3 er3 zhe3 bing4 yi3 xu4 huai2 yun2
titleSlug: gu-cheng-zhu-bo-wang-chong-zhe-shao-de-yang-sheng-chan-ji-zhi-dao-zhong--36785f01
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 余本丘壑人，失计蹈尘网。
- 轩冕忽缰锁，风波若流荡。
- 高羽颠宏罗，奔骖偾归鞅。
- 众伪缘境滋，千忧共身长。
- 进乏汗马劳，居畏濡鹈赏。
- 力命频遘迍，幽忧思独往。
- 闻君集汉阴，遁世久忘象。
- 因溜为鸣琴，凭岩作烟幌。
- 复有延陵季，亦善南趎养。
- 筑宇近亲仁，耕田或歌壤。
- 且言挂瓢处，一径扪萝上。
- 杳若御风游，萧萧骨毛爽。
- 芝术纷异苗，麏鼯结幽响。
- 老木森千寻，丹藤垂百丈。
- 洞谷答啸歌，云霞代邻党。
- 咨予倦游者，缅邈期真赏。
- 之子幸我怜，试烦翦幽莽。
- 傥获蜗牛居，即谢海禽飨。
- 时从渔父鱼，聊植仙人杖。
- 渐脱区中缘，永托无生奖。

## 拼音
- yu2 ben3 qiu1 he4 ren2 ， shi1 ji4 dao3 chen2 wang3 。
- xuan1 mian3 hu1 jiang1 suo3 ， feng1 bo1 ruo4 liu2 dang4 。
- gao1 yu3 dian1 hong2 luo2 ， ben1 can1 fen4 gui1 yang1 。
- zhong4 wei3 yuan2 jing4 zi1 ， qian1 you1 gong4 shen1 chang2 。
- jin4 fa2 han4 ma3 lao2 ， ju1 wei4 ru2 ti2 shang3 。
- li4 ming4 pin2 gou4 zhun1 ， you1 you1 si1 du2 wang3 。
- wen2 jun1 ji2 han4 yin1 ， dun4 shi4 jiu3 wang4 xiang4 。
- yin1 liu1 wei4 ming2 qin2 ， ping2 yan2 zuo4 yan1 huang3 。
- fu4 you3 yan2 ling2 ji4 ， yi4 shan4 nan2 chu2 yang3 。
- zhu4 yu3 jin4 qin1 ren2 ， geng1 tian2 huo4 ge1 rang3 。
- qie3 yan2 gua4 piao2 chu4 ， yi2 jing4 men2 luo2 shang4 。
- yao3 ruo4 yu4 feng1 you2 ， xiao1 xiao1 gu3 mao2 shuang3 。
- zhi1 shu4 fen1 yi4 miao2 ， jun1 wu2 jie2 you1 xiang3 。
- lao3 mu4 sen1 qian1 xun2 ， dan1 teng2 chui2 bai3 zhang4 。
- dong4 gu3 da2 xiao4 ge1 ， yun2 xia2 dai4 lin2 dang3 。
- zi1 yu3 juan4 you2 zhe3 ， mian3 miao3 qi1 zhen1 shang3 。
- zhi1 zi3 xing4 wo3 lian2 ， shi4 fan2 jian3 you1 mang3 。
- tang3 huo4 wo1 niu2 ju1 ， ji2 xie4 hai3 qin2 xiang3 。
- shi2 cong2 yu2 fu4 yu2 ， liao2 zhi2 xian1 ren2 zhang4 。
- jian4 tuo1 qu1 zhong1 yuan2 ， yong3 tuo1 wu2 sheng1 jiang3 。

## 注释

## 译文

## 赏析
