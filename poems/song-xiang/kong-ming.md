---
id: song-xiang-kong-ming
title: 孔明
titlePinyin: kong3 ming2
titleSlug: kong-ming
author: 宋庠
authorPinyin: song4 xiang2
authorSlug: song-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉家乱无象，贤才戢鳞翼。
- 武侯霸王器，隆中事耕殖。
- 堂堂刘豫州，介绍徐元直。
- 一闻卧龙誉，三驾荒庐侧。
- 士为知己用，陈辞薄霄极。
- 说吴若转丸，抗魏犹卷席。
- 谈笑驭关张，从容羁梁益。
- 持邦二纪余，君臣绝纤隙。
- 浮埃蔽穹壤，大节沦金石。
- 梁甫不复闻，怀贤涕沾臆。

## 拼音
- han4 jia1 luan4 wu2 xiang4 ， xian2 cai2 ji2 lin2 yi4 。
- wu3 hou2 ba4 wang2 qi4 ， long2 zhong1 shi4 geng1 zhi2 。
- tang2 tang2 liu2 yu4 zhou1 ， jie4 shao4 xu2 yuan2 zhi2 。
- yi4 wen2 wo4 long2 yu4 ， san1 jia4 huang1 lu2 ce4 。
- shi4 wei4 zhi1 ji3 yong4 ， chen2 ci2 bao2 xiao1 ji2 。
- shuo1 wu2 ruo4 zhuan3 wan2 ， kang4 wei4 you2 juan4 xi2 。
- tan2 xiao4 yu4 guan1 zhang1 ， cong2 rong2 ji1 liang2 yi4 。
- chi2 bang1 er4 ji4 yu2 ， jun1 chen2 jue2 xian1 xi4 。
- fu2 ai1 bi4 qiong2 rang3 ， da4 jie2 lun2 jin1 shi2 。
- liang2 fu3 bu2 fu4 wen2 ， huai2 xian2 ti4 zhan1 yi4 。

## 注释

## 译文

## 赏析
