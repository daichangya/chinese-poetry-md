---
id: xue-peng-gui-dai-yue-pian-xue-zhong-song-hua-shan-ren-dong-you
title: 岱岳篇雪中送华山人东游
titlePinyin: dai4 yue4 pian1 xue3 zhong1 song4 hua4 shan1 ren2 dong1 you2
titleSlug: dai-yue-pian-xue-zhong-song-hua-shan-ren-dong-you
author: 薛朋龟
authorPinyin: xue1 peng2 gui1
authorSlug: xue-peng-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 七十二君已绵邈，乾坤只今留岱岳。
- 烟书云篆吊秦碑，万圣千灵朝汉朔。
- 白日雕旛路相望，夜深仙乐张天上。
- 日观天门踊跃登，芒作双鞋藜作杖。
- 匹练吴门见几人，向来寂寞空山春。
- 溪花谷树忽生色，一朝若为山人新。
- 君行正直年华谢，山雪纷纷向君下。
- 去看九州玉削成，孤高始信岱岳名。
- 若趁长风竟飞举，鹅毛柳絮同身轻。

## 拼音
- qi1 shi2 er4 jun1 yi3 mian2 miao3 ， qian2 kun1 zhi1 jin1 liu2 dai4 yue4 。
- yan1 shu1 yun2 zhuan4 diao4 qin2 bei1 ， wan4 sheng4 qian1 ling2 chao2 han4 shuo4 。
- bai2 ri4 diao1 fan1 lu4 xiang1 wang4 ， ye4 shen1 xian1 le4 zhang1 tian1 shang4 。
- ri4 guan1 tian1 men2 yong3 yue4 deng1 ， mang2 zuo4 shuang1 xie2 li2 zuo4 zhang4 。
- pi3 lian4 wu2 men2 jian4 ji3 ren2 ， xiang4 lai2 ji4 mo4 kong1 shan1 chun1 。
- xi1 hua1 gu3 shu4 hu1 sheng1 se4 ， yi4 chao2 ruo4 wei4 shan1 ren2 xin1 。
- jun1 xing2 zheng4 zhi2 nian2 hua2 xie4 ， shan1 xue3 fen1 fen1 xiang4 jun1 xia4 。
- qu4 kan4 jiu3 zhou1 yu4 xiao1 cheng2 ， gu1 gao1 shi3 xin4 dai4 yue4 ming2 。
- ruo4 chen4 chang2 feng1 jing4 fei1 ju3 ， e2 mao2 liu3 xu4 tong2 shen1 qing1 。

## 注释

## 译文

## 赏析
