---
id: cui-rong-1-sai-yuan-xing
title: 塞垣行
titlePinyin: sai1 yuan2 xing2
titleSlug: sai-yuan-xing
author: 崔融1
authorPinyin: cui1 rong2 1
authorSlug: cui-rong-1
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 疾风卷溟海，万里扬沙砾。仰望不见天，昏昏竟朝夕。
- 是时军两进，东拒复西敌。蔽山张旗鼓，间道潜锋镝。
- 精骑突晓围，奇兵袭暗壁。十月边塞寒，四山冱阴积。
- 雨雪雁南飞，风尘景西迫。昔我事讨论，未尝怠经籍。
- 一朝弃笔砚，十年操矛戟。岂要黄河誓，须勒燕山石。
- 可嗟牧羊臣，海外久为客。

## 拼音
- ji2 feng1 juan4 ming2 hai3 ， wan4 li3 yang2 sha1 li4 。 yang3 wang4 bu2 jian4 tian1 ， hun1 hun1 jing4 zhao1 xi1 。
- shi4 shi2 jun1 liang3 jin4 ， dong1 ju4 fu4 xi1 di2 。 bi4 shan1 zhang1 qi2 gu3 ， jian1 dao4 qian2 feng1 di2 。
- jing1 qi2 tu1 xiao3 wei2 ， qi2 bing1 xi2 an4 bi4 。 shi2 yue4 bian1 sai4 han2 ， si4 shan1 hu4 yin1 ji1 。
- yu3 xue3 yan4 nan2 fei1 ， feng1 chen2 jing3 xi1 po4 。 xi1 wo3 shi4 tao3 lun4 ， wei4 chang2 dai4 jing1 ji2 。
- yi4 chao2 qi4 bi3 yan4 ， shi2 nian2 cao1 mao2 ji3 。 qi3 yao4 huang2 he2 shi4 ， xu1 le4 yan1 shan1 shi2 。
- ke3 jie1 mu4 yang2 chen2 ， hai3 wai4 jiu3 wei4 ke4 。

## 注释

## 译文

## 赏析
