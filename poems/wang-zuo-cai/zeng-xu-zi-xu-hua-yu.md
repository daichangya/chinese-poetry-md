---
id: wang-zuo-cai-zeng-xu-zi-xu-hua-yu
title: 赠徐子虚画鱼
titlePinyin: zeng4 xu2 zi3 xu1 hua4 yu2
titleSlug: zeng-xu-zi-xu-hua-yu
author: 王佐才
authorPinyin: wang2 zuo3 cai2
authorSlug: wang-zuo-cai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我尝放意游江湖，喜从钓叟观真鱼。
- 有时临溪行复坐，秋水无风鱼自如。
- 鳞鳞鬣滑随上下，回旋戏跃形皆殊。
- 两两相逢若对语，聚头戢戢摇双须。
- 忽然散漫皆游去，一半掉尾潜菰蒲。
- 往来得所弄晴色，圆波触动生浮珠。
- 困依垂杨看不足，尽日忘归谁与俱。
- 自从北走尘土窟，十年不复瞻莼鲈。
- 凭谁画出江湖趣，东海今闻徐子虚。
- 毫端夺得生时意，京师好事争传摹。
- 写成双幅辄遗我，展舒活动惊堂隅。
- 穷搜前古少奇笔，此本只恐人间无。
- 任教涸辙强濡沫，对面相忘千里书。

## 拼音
- wo3 chang2 fang4 yi4 you2 jiang1 hu2 ， xi3 cong2 diao4 sou3 guan1 zhen1 yu2 。
- you3 shi2 lin2 xi1 xing2 fu4 zuo4 ， qiu1 shui3 wu2 feng1 yu2 zi4 ru2 。
- lin2 lin2 lie4 hua2 sui2 shang4 xia4 ， hui2 xuan2 xi4 yue4 xing2 jie1 shu1 。
- liang3 liang3 xiang1 feng2 ruo4 dui4 yu3 ， ju4 tou2 ji2 ji2 yao2 shuang1 xu1 。
- hu1 ran2 san3 man4 jie1 you2 qu4 ， yi2 ban4 diao4 wei3 qian2 gu1 pu2 。
- wang3 lai2 de0 suo3 nong4 qing2 se4 ， yuan2 bo1 chu4 dong4 sheng1 fu2 zhu1 。
- kun4 yi1 chui2 yang2 kan4 bu4 zu2 ， jin4 ri4 wang4 gui1 shui2 yu3 ju4 。
- zi4 cong2 bei3 zou3 chen2 tu3 ku1 ， shi2 nian2 bu2 fu4 zhan1 chun2 lu2 。
- ping2 shui2 hua4 chu1 jiang1 hu2 qu4 ， dong1 hai3 jin1 wen2 xu2 zi3 xu1 。
- hao2 duan1 duo2 de2 sheng1 shi2 yi4 ， jing1 shi1 hao3 shi4 zheng1 chuan2 mo2 。
- xie3 cheng2 shuang1 fu2 zhe2 yi2 wo3 ， zhan3 shu1 huo2 dong4 jing1 tang2 yu2 。
- qiong2 sou1 qian2 gu3 shao3 qi2 bi3 ， ci3 ben3 zhi1 kong3 ren2 jian1 wu2 。
- ren4 jiao4 he2 zhe2 qiang2 ru2 mo4 ， dui4 mian4 xiang1 wang4 qian1 li3 shu1 。

## 注释

## 译文

## 赏析
