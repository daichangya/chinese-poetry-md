---
id: chen-ren-yu-xian-dou-shan-du-feng-da-xue-ge
title: 仙都山独峰大雪歌
titlePinyin: xian1 dou1 shan1 du2 feng1 da4 xue3 ge1
titleSlug: xian-dou-shan-du-feng-da-xue-ge
author: 陈仁玉
authorPinyin: chen2 ren2 yu4
authorSlug: chen-ren-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仙居仙人游仙都，帝遣滕六为先驱。
- 天花撩乱缤纷舞，秉圭植璧仙灵趋。
- 削瓜青玉一万仞，拔地挺挺撑元虚。
- 人言黄帝此轻举，上有莲花开碧湖。
- 我疑此是广成子，守道特立万万古。
- 我来有问辄不应，窈窈冥冥谁与语。
- 丹邱赤城我所栖，任意逍遥了无伍。
- 老君牧龙种芝田，草莽向人萦网罟。
- 人间逼窄知奈何，桑田沧海无回波。
- 吞腥啄腐竞晷刻，角牙触啮伤天和。
- 从旁掀髯每大笑，仙都峰头更观妙。
- 甚欲点铁成黄金，却恐黄金误后人。

## 拼音
- xian1 ju1 xian1 ren2 you2 xian1 dou1 ， di4 qian3 teng2 liu4 wei4 xian1 qu1 。
- tian1 hua1 liao2 luan4 bin1 fen1 wu3 ， bing3 gui1 zhi2 bi4 xian1 ling2 qu1 。
- xiao1 gua1 qing1 yu4 yi2 wan4 ren4 ， ba2 di4 ting3 ting3 cheng1 yuan2 xu1 。
- ren2 yan2 huang2 di4 ci3 qing1 ju3 ， shang4 you3 lian2 hua1 kai1 bi4 hu2 。
- wo3 yi2 ci3 shi4 guang3 cheng2 zi3 ， shou3 dao4 te4 li4 wan4 wan4 gu3 。
- wo3 lai2 you3 wen4 zhe2 bu2 ying4 ， yao3 yao3 ming2 ming2 shui2 yu3 yu3 。
- dan1 qiu1 chi4 cheng2 wo3 suo3 qi1 ， ren4 yi4 xiao1 yao2 le0 wu2 wu3 。
- lao3 jun1 mu4 long2 zhong3 zhi1 tian2 ， cao3 mang3 xiang4 ren2 ying2 wang3 gu3 。
- ren2 jian1 bi1 zhai3 zhi1 nai4 he2 ， sang1 tian2 cang1 hai3 wu2 hui2 bo1 。
- tun1 xing1 zhuo2 fu3 jing4 gui3 ke4 ， jiao3 ya2 chu4 nie4 shang1 tian1 he2 。
- cong2 pang2 xian1 ran2 mei3 da4 xiao4 ， xian1 dou1 feng1 tou2 geng4 guan1 miao4 。
- shen4 yu4 dian3 tie3 cheng2 huang2 jin1 ， que4 kong3 huang2 jin1 wu4 hou4 ren2 。

## 注释

## 译文

## 赏析
