---
id: kou-zhun-xia-ri-you-jian-ping-san-lu-gu-li-miao-mao-huang-liang-can-dong-er-mu-yi-579af3fd
title: 暇日游建平三闾故里庙貌荒凉惨动耳目噫贤者之祀世不绝享郡无正人遗弃若是感事伤俗因留斯句
titlePinyin: xia2 ri4 you2 jian4 ping2 san1 lü2 gu4 li3 miao4 mao4 huang1 liang2 can3 dong4 er3 mu4 yi1 xian2 zhe3 zhi1 si4 shi4 bu4 jue2 xiang3 jun4 wu2 zheng4 ren2 yi2 qi4 ruo4 shi4 gan3 shi4 shang1 su2 yin1 liu2 si1 ju4
titleSlug: xia-ri-you-jian-ping-san-lu-gu-li-miao-mao-huang-liang-can-dong-er-mu-yi-579af3fd
author: 寇准
authorPinyin: kou4 zhun3
authorSlug: kou-zhun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生苦远游，多是悲登眺。
- 况复念三闾，遗踪良可吊。
- 道直出章华，才高逐边徼。
- 冤声喷夜江，愁色迷烟峤。
- 断碑没败莎，古木吟荒庙。
- 祠正少来奠，岸峻稀停棹。
- 神容渍老苔，坏壁通残照。
- 旧径失朱门，空庭起寒烧。
- 余基虽索寞，清问长光耀。
- 旌贤谁再兴，勿使过者诮。

## 拼音
- ren2 sheng1 ku3 yuan3 you2 ， duo1 shi4 bei1 deng1 tiao4 。
- kuang4 fu4 nian4 san1 lü2 ， yi2 zong1 liang2 ke3 diao4 。
- dao4 zhi2 chu1 zhang1 hua2 ， cai2 gao1 zhu2 bian1 jiao3 。
- yuan1 sheng1 pen1 ye4 jiang1 ， chou2 se4 mi2 yan1 qiao2 。
- duan4 bei1 mei2 bai4 sha1 ， gu3 mu4 yin2 huang1 miao4 。
- ci2 zheng4 shao3 lai2 dian4 ， an4 jun4 xi1 ting2 zhao4 。
- shen2 rong2 zi4 lao3 tai2 ， huai4 bi4 tong1 can2 zhao4 。
- jiu4 jing4 shi1 zhu1 men2 ， kong1 ting2 qi3 han2 shao1 。
- yu2 ji1 sui1 suo3 mo4 ， qing1 wen4 chang2 guang1 yao4 。
- jing1 xian2 shui2 zai4 xing1 ， wu4 shi3 guo4 zhe3 qiao4 。

## 注释

## 译文

## 赏析
