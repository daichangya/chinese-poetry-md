---
id: kou-zhun-xian-zhai-chun-shu-shi-er-yun
title: 县斋春书十二韵
titlePinyin: xian4 zhai1 chun1 shu1 shi2 er4 yun4
titleSlug: xian-zhai-chun-shu-shi-er-yun
author: 寇准
authorPinyin: kou4 zhun3
authorSlug: kou-zhun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 县幽无俗事，公退只高吟。
- 江到荆门阔，山连蜀国深。
- 峡云长映日，蛮雨易成霖。
- 群雀鸣春院，饥猿叫夜岑。
- 庭荒多古木，地僻见沙禽。
- 印锁残阳后，人归叠翠阴。
- 思乡空索寞，素分信浮沉。
- 乐静稀尘累，甘闲负壮心。
- 衰容常懒栉，病发岂胜簪。
- 寡欲慵求友，防邪每自箴。
- 浇风终耻合，前事固难谌。
- 望断天涯外，离魂欲不禁。

## 拼音
- xian4 you1 wu2 su2 shi4 ， gong1 tui4 zhi1 gao1 yin2 。
- jiang1 dao4 jing1 men2 kuo4 ， shan1 lian2 shu3 guo2 shen1 。
- xia2 yun2 chang2 ying4 ri4 ， man2 yu3 yi4 cheng2 lin2 。
- qun2 que4 ming2 chun1 yuan4 ， ji1 yuan2 jiao4 ye4 cen2 。
- ting2 huang1 duo1 gu3 mu4 ， di4 pi4 jian4 sha1 qin2 。
- yin4 suo3 can2 yang2 hou4 ， ren2 gui1 die2 cui4 yin1 。
- si1 xiang1 kong1 suo3 mo4 ， su4 fen1 xin4 fu2 chen2 。
- le4 jing4 xi1 chen2 lei4 ， gan1 xian2 fu4 zhuang4 xin1 。
- shuai1 rong2 chang2 lan3 zhi4 ， bing4 fa1 qi3 sheng4 zan1 。
- gua3 yu4 yong1 qiu2 you3 ， fang2 xie2 mei3 zi4 zhen1 。
- jiao1 feng1 zhong1 chi3 he2 ， qian2 shi4 gu4 nan2 chen2 。
- wang4 duan4 tian1 ya2 wai4 ， li2 hun2 yu4 bu4 jin1 。

## 注释

## 译文

## 赏析
