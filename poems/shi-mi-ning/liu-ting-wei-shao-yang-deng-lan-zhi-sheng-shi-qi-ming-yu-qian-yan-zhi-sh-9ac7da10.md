---
id: shi-mi-ning-liu-ting-wei-shao-yang-deng-lan-zhi-sheng-shi-qi-ming-yu-qian-yan-zhi-sh-9ac7da10
title: 六亭为邵阳登览之胜识其名于千岩之诗稔矣廼今仅存其一方欲次第寻访以仍旧贯不谓簿领得我心之所同然舂容大篇率先作倡而令君和章亦复继至闵免赓酢用肩吾人相与祈成之意
titlePinyin: liu4 ting2 wei4 shao4 yang2 deng1 lan3 zhi1 sheng4 shi2 qi2 ming2 yu2 qian1 yan2 zhi1 shi1 ren3 yi3 nai3 jin1 jin3 cun2 qi2 yi1 fang1 yu4 ci4 di4 xun2 fang3 yi3 reng2 jiu4 guan4 bu2 wei4 bo2 ling3 de2 wo3 xin1 zhi1 suo3 tong2 ran2 chong1 rong2 da4 pian1 lü4 xian1 zuo4 chang4 er2 ling4 jun1 he2 zhang1 yi4 fu4 ji4 zhi4 min3 mian3 geng1 cu4 yong4 jian1 wu2 ren2 xiang1 yu3 qi2 cheng2 zhi1 yi4
titleSlug: liu-ting-wei-shao-yang-deng-lan-zhi-sheng-shi-qi-ming-yu-qian-yan-zhi-sh-9ac7da10
author: 史弥宁
authorPinyin: shi3 mi2 ning2
authorSlug: shi-mi-ning
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晨光泫露华，秋声乱风叶。
- 翛然步中庭，诗瘦单衣怯。
- 尘销玉宇浄，西爽浮双睫。
- 围绕簿书丛，颇觉汗欲浃。
- 吏散仍心清，窗泛𬬻香浥。
- 生平耆幽讨，此意若为惬。
- 沧浪楚名郡，江澄山嵬嶪。
- 流派潇湘分，气脉衡庐接。
- 四序春无边，万象光有晔。
- 阁束范宽手，天开画屏折。
- 怡融田野间，夫耕而妇馌。
- 林鸡鸣喈喈，沙禽堕跕跕。
- 千里趋农桑，渠肯事游侠。
- 不晚刈黄云，腰镰忙劫劫。
- 年丰多暇时，陈迹旋搜猎。
- 六亭仅一存，感慨思足蹑。
- 访古亟临眺，乐此忘疲薾。
- 腾身一柱峰，𫖯首百雉堞。
- 怀哉千岩翁，骚坛未易躐。
- 昼览五言城，中宵劳梦蝶。
- 词锋摧泰华，畴敢撄其铗。
- 有来二妙吟，骊珠粲盈笈。
- 格律守萧规，欲和可容辄。
- 荒园𥩟更新，成趣期日涉。
- 旧贯仍追还，轮奂顿增烨。
- 绣谷酒一尊，杏冈琴三叠。
- 苍雪清肺肝，寒碧漱牙颊。
- 凌虚及遐观，崇成頼谋叶。
- 废兴端有数，鲜裳换须捷。
- 公余约遨嬉，倘不负随牒。

## 拼音
- chen2 guang1 xuan4 lu4 hua2 ， qiu1 sheng1 luan4 feng1 ye4 。
- xiao1 ran2 bu4 zhong1 ting2 ， shi1 shou4 dan1 yi1 qie4 。
- chen2 xiao1 yu4 yu3 jing4 ， xi1 shuang3 fu2 shuang1 jie2 。
- wei2 rao4 bo2 shu1 cong2 ， po1 jue2 han4 yu4 jia1 。
- li4 san4 reng2 xin1 qing1 ， chuang1 fan4 lu2 xiang1 yi4 。
- sheng1 ping2 qi2 you1 tao3 ， ci3 yi4 ruo4 wei4 qie4 。
- cang1 lang4 chu3 ming2 jun4 ， jiang1 cheng2 shan1 wei2 ye4 。
- liu2 pai4 xiao1 xiang1 fen1 ， qi4 mai4 heng2 lu2 jie1 。
- si4 xu4 chun1 wu2 bian1 ， wan4 xiang4 guang1 you3 ye4 。
- ge2 shu4 fan4 kuan1 shou3 ， tian1 kai1 hua4 ping2 zhe2 。
- yi2 rong2 tian2 ye3 jian1 ， fu1 geng1 er2 fu4 ye4 。
- lin2 ji1 ming2 jie1 jie1 ， sha1 qin2 duo4 dian3 dian3 。
- qian1 li3 qu1 nong2 sang1 ， qu2 ken3 shi4 you2 xia2 。
- bu4 wan3 yi4 huang2 yun2 ， yao1 lian2 mang2 jie2 jie2 。
- nian2 feng1 duo1 xia2 shi2 ， chen2 ji4 xuan2 sou1 lie4 。
- liu4 ting2 jin3 yi4 cun2 ， gan3 kai3 si1 zu2 nie4 。
- fang3 gu3 ji2 lin2 tiao4 ， le4 ci3 wang4 pi2 er3 。
- teng2 shen1 yi2 zhu4 feng1 ， fu3 shou3 bai3 zhi4 die2 。
- huai2 zai1 qian1 yan2 weng1 ， sao1 tan2 wei4 yi4 lie4 。
- zhou4 lan3 wu3 yan2 cheng2 ， zhong1 xiao1 lao2 meng4 die2 。
- ci2 feng1 cui1 tai4 hua2 ， chou2 gan3 ying1 qi2 jia2 。
- you3 lai2 er4 miao4 yin2 ， li2 zhu1 can4 ying2 ji2 。
- ge2 lü4 shou3 xiao1 gui1 ， yu4 he2 ke3 rong2 zhe2 。
- huang1 yuan2 𥩟 geng1 xin1 ， cheng2 qu4 qi1 ri4 she4 。
- jiu4 guan4 reng2 zhui1 hai2 ， lun2 huan4 dun4 zeng1 ye4 。
- xiu4 gu3 jiu3 yi4 zun1 ， xing4 gang1 qin2 san1 die2 。
- cang1 xue3 qing1 fei4 gan1 ， han2 bi4 shu4 ya2 jia2 。
- ling2 xu1 ji2 xia2 guan1 ， chong2 cheng2 lai4 mou2 ye4 。
- fei4 xing1 duan1 you3 shu4 ， xian1 shang0 huan4 xu1 jie2 。
- gong1 yu2 yue1 ao2 xi1 ， tang3 bu2 fu4 sui2 die2 。

## 注释

## 译文

## 赏析
