---
id: shi-mi-ning-guo-lin-jiang
title: 过临江
titlePinyin: guo4 lin2 jiang1
titleSlug: guo-lin-jiang
author: 史弥宁
authorPinyin: shi3 mi2 ning2
authorSlug: shi-mi-ning
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嘉定有八禩，三月哉生明。
- 史子脱吏鞅，超然若登瀛。
- 酾酒渡清江，风帆引归程。
- 僮奴忽报我，重客来相迎。
- 推篷惊且喜，火急问姓名。
- 云是远近山，江湖旧有声。
- 各欲贽韵语，借手论交情。
- 倒屣延见之，驩甚如平生。
- 近山属思久，𥩟立诗未成。
- 意者事工致，一字百炼精。
- 远山得句易，奔走随东征。
- 颇似夸隽捷，搀先求献呈。
- 顾予虽不敏，尝试与子评。
- 自古文章士，大率多相轻。
- 二君富丘壑，气象俱峥嵘。
- 万世所宗仰，尹任夷之清。
- 譬彼兰与菊，春媚或秋荣。
- 底用角迟速，区区尚争衡。
- 端盍如奏雅，迭和韶钧鸣。
- 愿言酬嘉惠，托身与齐盟。
- 扁舟劈箭飞，怀抱何由倾。
- 感子意勤拳，写作江上行。

## 拼音
- jia1 ding4 you3 ba1 si4 ， san1 yue4 zai1 sheng1 ming2 。
- shi3 zi3 tuo1 li4 yang1 ， chao1 ran2 ruo4 deng1 ying2 。
- shai1 jiu3 du4 qing1 jiang1 ， feng1 fan1 yin3 gui1 cheng2 。
- tong2 nu2 hu1 bao4 wo3 ， zhong4 ke4 lai2 xiang1 ying2 。
- tui1 peng2 jing1 qie3 xi3 ， huo3 ji2 wen4 xing4 ming2 。
- yun2 shi4 yuan3 jin4 shan1 ， jiang1 hu2 jiu4 you3 sheng1 。
- ge4 yu4 zhi4 yun4 yu3 ， jie4 shou3 lun4 jiao1 qing2 。
- dao3 xi3 yan2 jian4 zhi1 ， huan1 shen4 ru2 ping2 sheng1 。
- jin4 shan1 shu3 si1 jiu3 ， 𥩟 li4 shi1 wei4 cheng2 。
- yi4 zhe3 shi4 gong1 zhi4 ， yi2 zi4 bai3 lian4 jing1 。
- yuan3 shan1 de2 ju4 yi4 ， ben1 zou3 sui2 dong1 zheng1 。
- po1 si4 kua1 jun4 jie2 ， chan1 xian1 qiu2 xian4 cheng2 。
- gu4 yu3 sui1 bu4 min3 ， chang2 shi4 yu3 zi3 ping2 。
- zi4 gu3 wen2 zhang1 shi4 ， da4 lü4 duo1 xiang4 qing1 。
- er4 jun1 fu4 qiu1 he4 ， qi4 xiang4 ju4 zheng1 rong2 。
- wan4 shi4 suo3 zong1 yang3 ， yin3 ren4 yi2 zhi1 qing1 。
- pi4 bi3 lan2 yu3 ju2 ， chun1 mei4 huo4 qiu1 rong2 。
- di3 yong4 jiao3 chi2 su4 ， qu1 qu1 shang4 zheng1 heng2 。
- duan1 he2 ru2 zou4 ya3 ， die2 he2 shao2 jun1 ming2 。
- yuan4 yan2 chou2 jia1 hui4 ， tuo1 shen1 yu3 qi2 meng2 。
- pian1 zhou1 pi1 jian4 fei1 ， huai2 bao4 he2 you2 qing1 。
- gan3 zi3 yi4 qin2 quan2 ， xie3 zuo4 jiang1 shang4 xing2 。

## 注释

## 译文

## 赏析
