---
id: shi-mi-ning-xiu-yi-xing-song-zhao-dao-zhong-si-cheng
title: 绣衣行送赵道中寺丞
titlePinyin: xiu4 yi1 xing2 song4 zhao4 dao4 zhong1 si4 cheng2
titleSlug: xiu-yi-xing-song-zhao-dao-zhong-si-cheng
author: 史弥宁
authorPinyin: shi3 mi2 ning2
authorSlug: shi-mi-ning
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东门祖帐何骈阗，绣衣使者发汝川。
- 星轺未远竹坡侧，风采已驰梅岭边。
- 潢池带刀吾赤子，威信凭渠半幅纸。
- 寸兵尺铁曾不烦，坐令悔悟安田里。
- 化顽一日归吾仁，此特细事胡足云。
- 频年惨惨楚氛恶，旱潦呼天天莫闻。
- 民须粒食缾无粟，非公谁捄沟壑辱。
- 倾囷倒廪不遐遗，十一州人均谷腹。
- 安得天下使者心公心，尽变愁叹为讴吟。
- 君不见乡来使蜀韩忠献，起危饥民七百万。
- 又不见傅公拥节京西时，狱讼不苛传经典。
- 公今阴德能穹崇，活人手段如两翁。
- 于嗟活人手段如两翁，名位它日将无同。

## 拼音
- dong1 men2 zu3 zhang4 he2 pian2 tian2 ， xiu4 yi1 shi3 zhe3 fa1 ru3 chuan1 。
- xing1 yao2 wei4 yuan3 zhu2 po1 ce4 ， feng1 cai3 yi3 chi2 mei2 ling3 bian1 。
- huang2 chi2 dai4 dao1 wu2 chi4 zi3 ， wei1 xin4 ping2 qu2 ban4 fu2 zhi3 。
- cun4 bing1 chi3 tie3 ceng2 bu4 fan2 ， zuo4 ling4 hui3 wu4 an1 tian2 li3 。
- hua4 wan2 yi2 ri4 gui1 wu2 ren2 ， ci3 te4 xi4 shi4 hu2 zu2 yun2 。
- pin2 nian2 can3 can3 chu3 fen1 e4 ， han4 liao2 hu1 tian1 tian1 mo4 wen2 。
- min2 xu1 li4 shi2 ping2 wu2 su4 ， fei1 gong1 shui2 jiu4 gou1 he4 ru3 。
- qing1 qun1 dao3 lin3 bu4 xia2 yi2 ， shi2 yi1 zhou1 ren2 jun1 gu3 fu4 。
- an1 de2 tian1 xia4 shi3 zhe3 xin1 gong1 xin1 ， jin4 bian4 chou2 tan4 wei4 ou1 yin2 。
- jun1 bu2 jian4 xiang1 lai2 shi3 shu3 han2 zhong1 xian4 ， qi3 wei1 ji1 min2 qi1 bai3 wan4 。
- you4 bu2 jian4 fu4 gong1 yong1 jie2 jing1 xi1 shi2 ， yu4 song4 bu4 ke1 chuan2 jing1 dian3 。
- gong1 jin1 yin1 de2 neng2 qiong2 chong2 ， huo2 ren2 shou3 duan4 ru2 liang3 weng1 。
- yu2 jie1 huo2 ren2 shou3 duan4 ru2 liang3 weng1 ， ming2 wei4 ta1 ri4 jiang1 wu2 tong2 。

## 注释

## 译文

## 赏析
