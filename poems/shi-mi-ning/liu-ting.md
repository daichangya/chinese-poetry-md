---
id: shi-mi-ning-liu-ting
title: 六亭
titlePinyin: liu4 ting2
titleSlug: liu-ting
author: 史弥宁
authorPinyin: shi3 mi2 ning2
authorSlug: shi-mi-ning
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我不能如叔子登岘首，名配此山垂不朽。
- 又不能如少陵登吹台，酒酣怀古胸崔嵬。
- 但见穹崖翠阜清绝处，爱此出奇不尽之诗材。
- 邵阳城中景何好，峻屏四面森围绕。
- 西南诸峰尤蔚然，地接衡庐青未了。
- 天将图画开湘堧，云木罗立呈鲜妍。
- 上有蝉联百雉之粉堞，下有鳞差万瓦之晴烟。
- 人指山形似龙跃，绣谷峥嵘露头角。
- 遐观捧出颔底珠，背负凌虚势腾踔。
- 一爪突起扶杏冈，一爪盘踞苍雪傍。
- 翘尾蜿蜒卷寒碧，便拟为霖苏八荒。
- 老我跻攀兴不浅，醉吟拍拍诗瓢满。
- 祇言此乐与人同，谁子看山能具眼。

## 拼音
- wo3 bu4 neng2 ru2 shu1 zi3 deng1 xian4 shou3 ， ming2 pei4 ci3 shan1 chui2 bu4 xiu3 。
- you4 bu4 neng2 ru2 shao3 ling2 deng1 chui1 tai2 ， jiu3 han1 huai2 gu3 xiong1 cui1 wei2 。
- dan4 jian4 qiong2 ya2 cui4 fu4 qing1 jue2 chu4 ， ai4 ci3 chu1 qi2 bu2 jin4 zhi1 shi1 cai2 。
- shao4 yang2 cheng2 zhong1 jing3 he2 hao3 ， jun4 ping2 si4 mian4 sen1 wei2 rao4 。
- xi1 nan2 zhu1 feng1 you2 wei4 ran2 ， di4 jie1 heng2 lu2 qing1 wei4 liao3 。
- tian1 jiang1 tu2 hua4 kai1 xiang1 ruan2 ， yun2 mu4 luo2 li4 cheng2 xian1 yan2 。
- shang4 you3 chan2 lian2 bai3 zhi4 zhi1 fen3 die2 ， xia4 you3 lin2 cha4 wan4 wa3 zhi1 qing2 yan1 。
- ren2 zhi3 shan1 xing2 si4 long2 yue4 ， xiu4 gu3 zheng1 rong2 lu4 tou2 jiao3 。
- xia2 guan1 peng3 chu1 han4 di3 zhu1 ， bei1 fu4 ling2 xu1 shi4 teng2 chuo1 。
- yi4 zhua3 tu1 qi3 fu2 xing4 gang1 ， yi4 zhua3 pan2 ju4 cang1 xue3 bang4 。
- qiao4 wei3 wan1 yan2 juan4 han2 bi4 ， bian4 ni3 wei4 lin2 su1 ba1 huang1 。
- lao3 wo3 ji1 pan1 xing1 bu4 qian3 ， zui4 yin2 pai1 pai1 shi1 piao2 man3 。
- qi2 yan2 ci3 le4 yu3 ren2 tong2 ， shui2 zi3 kan4 shan1 neng2 ju4 yan3 。

## 注释

## 译文

## 赏析
