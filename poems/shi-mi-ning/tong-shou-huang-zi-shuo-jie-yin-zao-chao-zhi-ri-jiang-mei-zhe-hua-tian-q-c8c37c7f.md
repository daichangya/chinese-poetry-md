---
id: shi-mi-ning-tong-shou-huang-zi-shuo-jie-yin-zao-chao-zhi-ri-jiang-mei-zhe-hua-tian-q-c8c37c7f
title: 通守黄子说解印造朝之日江梅辄花天其或者以相行色耶取风人托物之义赋诗饯别致缱绻意
titlePinyin: tong1 shou3 huang2 zi3 shuo1 jie3 yin4 zao4 chao2 zhi1 ri4 jiang1 mei2 zhe2 hua1 tian1 qi2 huo4 zhe3 yi3 xiang1 xing2 se4 ye1 qu3 feng1 ren2 tuo1 wu4 zhi1 yi4 fu4 shi1 jian4 bie2 zhi4 qian3 quan3 yi4
titleSlug: tong-shou-huang-zi-shuo-jie-yin-zao-chao-zhi-ri-jiang-mei-zhe-hua-tian-q-c8c37c7f
author: 史弥宁
authorPinyin: shi3 mi2 ning2
authorSlug: shi-mi-ning
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鹓甃霜明欺晓色，一笑巡簷梅摘索。
- 犯寒小队出郊坰，攀折南枝饯行客。
- 此客端的梅样清，秋水为神月为魄。
- 瑶葩粲日耿林园，玉树凌空挺标格。
- 悬知僊种出闽峤，分得幽姿来楚泽。
- 蘼芜蘅芷逊孤芳，万绿千红俱避席。
- 共惟别驾东合郎，战退膏粱凛冰檗。
- 流传好语到前村，是谁不道君清白。
- 手调金鼎升庙廊，稳继大门名烜赫。
- 朅来得此岁寒友，气味深长殊莫逆。
- 相期嚼蕊吐瑰词，更拟浮香醉琼液。
- 天飚吹起朝玉皇，香案前头颜咫尺。
- 回班烂熳赏西湖，不妨频著孤山屐。
- 明朝风月半凄凉，老我沧浪尚萍迹。
- 满城稚耋重相思，江路攀辕累千百。
- 归骢蹋雪度关山，有句先春寄来驿。

## 拼音
- yuan1 zhou4 shuang1 ming2 qi1 xiao3 se4 ， yi2 xiao4 xun2 yan2 mei2 zhai1 suo3 。
- fan4 han2 xiao3 dui4 chu1 jiao1 jiong1 ， pan1 zhe2 nan2 zhi1 jian4 xing2 ke4 。
- ci3 ke4 duan1 de0 mei2 yang4 qing1 ， qiu1 shui3 wei4 shen2 yue4 wei4 po4 。
- yao2 pa1 can4 ri4 geng3 lin2 yuan2 ， yu4 shu4 ling2 kong1 ting3 biao1 ge2 。
- xuan2 zhi1 xian1 zhong3 chu1 min3 qiao2 ， fen1 de0 you1 zi1 lai2 chu3 ze2 。
- mi2 wu2 heng2 zhi3 xun4 gu1 fang1 ， wan4 lü4 qian1 hong2 ju4 bi4 xi2 。
- gong4 wei2 bie2 jia4 dong1 he2 lang2 ， zhan4 tui4 gao1 liang2 lin3 bing1 bo4 。
- liu2 chuan2 hao3 yu3 dao4 qian2 cun1 ， shi4 shui2 bu2 dao4 jun1 qing1 bai2 。
- shou3 tiao2 jin1 ding3 sheng1 miao4 lang2 ， wen3 ji4 da4 men2 ming2 xuan1 he4 。
- qie4 lai2 de0 ci3 sui4 han2 you3 ， qi4 wei4 shen1 chang2 shu1 mo4 ni4 。
- xiang1 qi1 jiao2 rui3 tu3 gui1 ci2 ， geng4 ni3 fu2 xiang1 zui4 qiong2 ye4 。
- tian1 biao1 chui1 qi3 chao2 yu4 huang2 ， xiang1 an4 qian2 tou0 yan2 zhi3 chi3 。
- hui2 ban1 lan4 man4 shang3 xi1 hu2 ， bu4 fang2 pin2 zhu4 gu1 shan1 ji1 。
- ming2 chao2 feng1 yue4 ban4 qi1 liang2 ， lao3 wo3 cang1 lang4 shang4 ping2 ji4 。
- man3 cheng2 zhi4 die2 zhong4 xiang1 si1 ， jiang1 lu4 pan1 yuan2 lei4 qian1 bai3 。
- gui1 cong1 ta4 xue3 du4 guan1 shan1 ， you3 ju4 xian1 chun1 ji4 lai2 yi4 。

## 注释

## 译文

## 赏析
