---
id: wu-qian-xi-yu-ge
title: 喜雨歌
titlePinyin: xi3 yu3 ge1
titleSlug: xi-yu-ge
author: 吴潜
authorPinyin: wu2 qian2
authorSlug: wu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南州六月天不雨，千里川原成赤土。
- 禾黍盈畴强半枯，桔槹遍野民劳苦。
- 望云仰见日在天，旱魃肆虐如焚煎。
- 冯夷匿渊恐波竭，夸娥走海愁山然。
- 天外悠然片云起，倏忽走腾八埏里。
- 猛风惊电白昼昏，霹雳一声蛟蜃起。
- 马上谁把天瓢倾，须臾陆地波涛生。
- 禾黍芃芃复故秀，群黎载道生欢声。
- 秋来尚见时丰阜，会须售粲三钱斗。
- 官家燮理当有人，太史还看书大有。

## 拼音
- nan2 zhou1 liu4 yue4 tian1 bu4 yu3 ， qian1 li3 chuan1 yuan2 cheng2 chi4 tu3 。
- he2 shu3 ying2 chou2 qiang2 ban4 ku1 ， ju2 gao1 bian4 ye3 min2 lao2 ku3 。
- wang4 yun2 yang3 jian4 ri4 zai4 tian1 ， han4 ba2 si4 nüe4 ru2 fen2 jian1 。
- feng2 yi2 ni4 yuan1 kong3 bo1 jie2 ， kua1 e2 zou3 hai3 chou2 shan1 ran2 。
- tian1 wai4 you1 ran2 pian4 yun2 qi3 ， shu1 hu1 zou3 teng2 ba1 shan1 li3 。
- meng3 feng1 jing1 dian4 bai2 zhou4 hun1 ， pi1 li4 yi4 sheng1 jiao1 shen4 qi3 。
- ma3 shang4 shui2 ba3 tian1 piao2 qing1 ， xu1 yu2 lu4 di4 bo1 tao1 sheng1 。
- he2 shu3 peng2 peng2 fu4 gu4 xiu4 ， qun2 li2 zai3 dao4 sheng1 huan1 sheng1 。
- qiu1 lai2 shang4 jian4 shi2 feng1 fu4 ， hui4 xu1 shou4 can4 san1 qian2 dou4 。
- guan1 jia1 xie4 li3 dang1 you3 ren2 ， tai4 shi3 hai2 kan4 shu1 da4 you3 。

## 注释

## 译文

## 赏析
