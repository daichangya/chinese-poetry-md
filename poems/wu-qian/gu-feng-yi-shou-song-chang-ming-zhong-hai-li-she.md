---
id: wu-qian-gu-feng-yi-shou-song-chang-ming-zhong-hai-li-she
title: 古风一首送常明仲还里社
titlePinyin: gu3 feng1 yi4 shou3 song4 chang2 ming2 zhong4 hai2 li3 she4
titleSlug: gu-feng-yi-shou-song-chang-ming-zhong-hai-li-she
author: 吴潜
authorPinyin: wu2 qian2
authorSlug: wu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 韪轩吾石友，相从三十年。
- 舌本多文献，胸笥皆简编。
- 脊梁硬于铁，虽贫不言钱。
- 古井波愈静，老干骨尤坚。
- 眨眼七十翁，酡颜映银髯。
- 辞我归旧隠，从此将终焉。
- 我怀虽恻楚，君意难弃捐。
- 顾我亦岁徂，华发蒙其颠。
- 君王念帷盖，高车会当悬。
- 尔汝一蘧庐，日月双弹圆。
- 合离与聚散，暮景必复然。
- 以兹强排遣，送君鄞水边。
- 空江涨夏潦，远山生夕烟。
- 野鸟投林飞，渔舟冲浦还。
- 万物各有适，人生且随缘。
- 江东企西浙，道里无半千。
- 幸及身强健，尚可相周旋。
- 所愧韩魏公，不能官老泉。

## 拼音
- wei3 xuan1 wu2 shi2 you3 ， xiang1 cong2 san1 shi2 nian2 。
- she2 ben3 duo1 wen2 xian4 ， xiong1 si4 jie1 jian3 bian1 。
- ji3 liang2 ying4 yu2 tie3 ， sui1 pin2 bu4 yan2 qian2 。
- gu3 jing3 bo1 yu4 jing4 ， lao3 gan1 gu3 you2 jian1 。
- zha3 yan3 qi1 shi2 weng1 ， tuo2 yan2 ying4 yin2 ran2 。
- ci2 wo3 gui1 jiu4 yin3 ， cong2 ci3 jiang1 zhong1 yan1 。
- wo3 huai2 sui1 ce4 chu3 ， jun1 yi4 nan2 qi4 juan1 。
- gu4 wo3 yi4 sui4 cu2 ， hua2 fa4 meng2 qi2 dian1 。
- jun1 wang2 nian4 wei2 gai4 ， gao1 che1 hui4 dang1 xuan2 。
- er3 ru3 yi4 qu2 lu2 ， ri4 yue4 shuang1 tan2 yuan2 。
- he2 li2 yu3 ju4 san4 ， mu4 jing3 bi4 fu4 ran2 。
- yi3 zi1 qiang2 pai2 qian3 ， song4 jun1 yin2 shui3 bian1 。
- kong1 jiang1 zhang3 xia4 liao2 ， yuan3 shan1 sheng1 xi1 yan1 。
- ye3 niao3 tou2 lin2 fei1 ， yu2 zhou1 chong1 pu3 hai2 。
- wan4 wu4 ge4 you3 shi4 ， ren2 sheng1 qie3 sui2 yuan2 。
- jiang1 dong1 qi3 xi1 zhe4 ， dao4 li3 wu2 ban4 qian1 。
- xing4 ji2 shen1 qiang2 jian4 ， shang4 ke3 xiang1 zhou1 xuan2 。
- suo3 kui4 han2 wei4 gong1 ， bu4 neng2 guan1 lao3 quan2 。

## 注释

## 译文

## 赏析
