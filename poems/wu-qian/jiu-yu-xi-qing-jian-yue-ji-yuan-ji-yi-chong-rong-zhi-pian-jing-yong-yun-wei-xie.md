---
id: wu-qian-jiu-yu-xi-qing-jian-yue-ji-yuan-ji-yi-chong-rong-zhi-pian-jing-yong-yun-wei-xie
title: 久雨喜晴检阅计院纪以舂容之篇敬用韵为谢
titlePinyin: jiu3 yu3 xi3 qing2 jian3 yue4 ji4 yuan4 ji4 yi3 chong1 rong2 zhi1 pian1 jing4 yong4 yun4 wei4 xie4
titleSlug: jiu-yu-xi-qing-jian-yue-ji-yuan-ji-yi-chong-rong-zhi-pian-jing-yong-yun-wei-xie
author: 吴潜
authorPinyin: wu2 qian2
authorSlug: wu-qian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乐天何爱咏，尧夫非好吟。
- 愧乏康济术，粗怀饥溺心。
- 弥旬雨翻屋，耄倪泣苍䫒。
- 微臣职刍牧，痒痛入肌深。
- 行若负刺芒，坐如隠毡针。
- 再拜告神明，寸心秉坚金。
- 蠲租还已债，议狱并弛刑。
- 但求讲实政，何暇竞虚名。
- 天威咫尺临，昏翳忽开明。
- 宿苗既丰硕，穉秧靡飘淫。
- 阿香亦效灵，排阴吐洪音。
- 推出太阳辉，天外旋收声。
- 老守宽近忧，浊醪呼客斟。
- 客有劝翁归，前身岂傅霖。

## 拼音
- le4 tian1 he2 ai4 yong3 ， yao2 fu1 fei1 hao3 yin2 。
- kui4 fa2 kang1 ji4 shu4 ， cu1 huai2 ji1 ni4 xin1 。
- mi2 xun2 yu3 fan1 wu1 ， mao4 ni2 qi4 cang1 䫒 。
- wei1 chen2 zhi2 chu2 mu4 ， yang3 tong4 ru4 ji1 shen1 。
- xing2 ruo4 fu4 ci4 mang2 ， zuo4 ru2 yin3 zhan1 zhen1 。
- zai4 bai4 gao4 shen2 ming2 ， cun4 xin1 bing3 jian1 jin1 。
- juan1 zu1 hai2 yi3 zhai4 ， yi4 yu4 bing4 chi2 xing2 。
- dan4 qiu2 jiang3 shi2 zheng4 ， he2 xia2 jing4 xu1 ming2 。
- tian1 wei1 zhi3 chi3 lin2 ， hun1 yi4 hu1 kai1 ming2 。
- su4 miao2 ji4 feng1 shuo4 ， zhi4 yang1 mi2 piao1 yin2 。
- a1 xiang1 yi4 xiao4 ling2 ， pai2 yin1 tu3 hong2 yin1 。
- tui1 chu1 tai4 yang2 hui1 ， tian1 wai4 xuan2 shou1 sheng1 。
- lao3 shou3 kuan1 jin4 you1 ， zhuo2 lao2 hu1 ke4 zhen1 。
- ke4 you3 quan4 weng1 gui1 ， qian2 shen1 qi3 fu4 lin2 。

## 注释

## 译文

## 赏析
