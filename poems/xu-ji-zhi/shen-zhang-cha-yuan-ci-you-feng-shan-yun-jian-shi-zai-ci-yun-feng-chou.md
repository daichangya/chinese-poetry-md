---
id: xu-ji-zhi-shen-zhang-cha-yuan-ci-you-feng-shan-yun-jian-shi-zai-ci-yun-feng-chou
title: 沈丈察院次游凤山韵见示再次韵奉酬
titlePinyin: shen3 zhang4 cha2 yuan4 ci4 you2 feng4 shan1 yun4 jian4 shi4 zai4 ci4 yun4 feng4 chou2
titleSlug: shen-zhang-cha-yuan-ci-you-feng-shan-yun-jian-shi-zai-ci-yun-feng-chou
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 短思如枯枿，不忘雨露滋。
- 一朝得甘霔，牙蘗纷差差。
- 向来圯上编，敢孤老人期。
- 至今巾箧中，常觉律吕随。
- 风骨自难蜕，寸心恐终违。
- 苦语迫应酬，如醉多倾欹。
- 拟求风斤斲，庶使胶柱移。
- 遗以五色篇，服之欲生翚。
- 东隅纵已失，南车足占迷。
- 堂堂豸冠老，伟论堪扶危。
- 不妨似妩媚，正尔烦逶迤。
- 余事出长技，传玩争矜持。
- 高吟有催和，好雨诚知时。
- 疲驽惧难驾，渴骥思脱羁。
- 行当遂远放，鴈伴聊同栖。

## 拼音
- duan3 si1 ru2 ku1 nie4 ， bu2 wang4 yu3 lu4 zi1 。
- yi4 chao2 de2 gan1 shu4 ， ya2 bo4 fen1 cha4 cha4 。
- xiang4 lai2 yi2 shang4 bian1 ， gan3 gu1 lao3 ren2 qi1 。
- zhi4 jin1 jin1 qie4 zhong1 ， chang2 jue2 lü4 lü3 sui2 。
- feng1 gu3 zi4 nan2 tui4 ， cun4 xin1 kong3 zhong1 wei2 。
- ku3 yu3 po4 ying4 chou0 ， ru2 zui4 duo1 qing1 qi1 。
- ni3 qiu2 feng1 jin1 zhuo2 ， shu4 shi3 jiao1 zhu4 yi2 。
- yi2 yi3 wu3 se4 pian1 ， fu2 zhi1 yu4 sheng1 hui1 。
- dong1 yu2 zong4 yi3 shi1 ， nan2 che1 zu2 zhan4 mi2 。
- tang2 tang2 zhi4 guan1 lao3 ， wei3 lun4 kan1 fu2 wei1 。
- bu4 fang2 si4 wu3 mei4 ， zheng4 er3 fan2 wei1 yi2 。
- yu2 shi4 chu1 chang2 ji4 ， chuan2 wan2 zheng1 jin1 chi2 。
- gao1 yin2 you3 cui1 he2 ， hao3 yu3 cheng2 zhi1 shi2 。
- pi2 nu2 ju4 nan2 jia4 ， ke3 ji4 si1 tuo1 ji1 。
- hang2 dang0 sui4 yuan3 fang4 ， yan4 ban4 liao2 tong2 qi1 。

## 注释

## 译文

## 赏析
