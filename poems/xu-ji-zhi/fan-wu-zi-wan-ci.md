---
id: xu-ji-zhi-fan-wu-zi-wan-ci
title: 范武子挽词
titlePinyin: fan4 wu3 zi3 wan3 ci2
titleSlug: fan-wu-zi-wan-ci
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 呜呼吾武子，天乎夺何速。
- 潇洒锦绣肠，秀润琅玕腹。
- 出口论世事，好语惊拙目。
- 孝友式里闾，急难骇僮仆。
- 曩于建业都，共庀主人属。
- 但不同姓氏，何翅如手足。
- 一日不晤对，尺简频往复。
- 中夜怀清姿，有梦堕修竹。
- 时予悼伉俪，感尔念鳏独。
- 别去几岁华，亦闻悲壶俶。
- 同病心相怜，异县情愈笃。
- 我欲托以妹，子不鄙其族。
- 两穷忽相值，一家有余睦。
- 去作建安县，振彼七闽俗。
- 岂不化彊梗，元不用鞭扑。
- 邑人歌载途，当路荐联牍。
- 彼守何坚忍，于民能迫促。
- 二年甘不考，百谪宁忍辱。
- 子方困吏鞅，妹忽沦鬼录。
- 入户悲方缠，出门湿如束。
- 骏足不受羁，盐车宜折轴。
- 讣来忽收书，痛甚不容读。
- 未令吾母知，可闻尔母哭。
- 人生会有终，汝死冤乎毒。
- 吁嗟先大夫，艰难脱荒服。
- 衣钵自桐乡，生涯去巴蜀。
- 清德诚可种，石田不能粟。
- 尔母今在堂，何以供水菽。
- 尔弟独当户，何以资耕筑。
- 三儿须教训，一女待鞠育。
- 自愧贫多累，未能分薄禄。
- 近拟乞州麾，因用致家塾。
- 此愿未吾遂，有身莫渠赎。
- 所居读书岩，旁依紫逻曲。
- 忆昔曾同登，相期共结屋。
- 今晨何为者，昨梦不可续。
- 平生乐哉丘，终焉埋此玉。
- 虽遣奠刍陈，不及墓草宿。
- 呜呼吾武子，临风泪盈掬。

## 拼音
- wu1 hu1 wu2 wu3 zi3 ， tian1 hu1 duo2 he2 su4 。
- xiao1 sa3 jin3 xiu4 chang2 ， xiu4 run4 lang2 gan1 fu4 。
- chu1 kou3 lun4 shi4 shi4 ， hao3 yu3 jing1 zhuo1 mu4 。
- xiao4 you3 shi4 li3 lü2 ， ji2 nan2 hai4 tong2 pu2 。
- nang3 yu2 jian4 ye4 dou1 ， gong4 pi3 zhu3 ren2 shu3 。
- dan4 bu4 tong2 xing4 shi4 ， he2 chi4 ru2 shou3 zu2 。
- yi2 ri4 bu2 wu4 dui4 ， chi3 jian3 pin2 wang3 fu4 。
- zhong1 ye4 huai2 qing1 zi1 ， you3 meng4 duo4 xiu1 zhu2 。
- shi2 yu3 dao4 kang4 li4 ， gan3 er3 nian4 guan1 du2 。
- bie2 qu4 ji3 sui4 hua2 ， yi4 wen2 bei1 hu2 chu4 。
- tong2 bing4 xin1 xiang1 lian2 ， yi4 xian4 qing2 yu4 du3 。
- wo3 yu4 tuo1 yi3 mei4 ， zi3 bu4 bi3 qi2 zu2 。
- liang3 qiong2 hu1 xiang1 zhi2 ， yi4 jia1 you3 yu2 mu4 。
- qu4 zuo4 jian4 an1 xian4 ， zhen4 bi3 qi1 min3 su2 。
- qi3 bu2 hua4 qiang2 geng3 ， yuan2 bu2 yong4 bian1 pu1 。
- yi4 ren2 ge1 zai3 tu2 ， dang1 lu4 jian4 lian2 du2 。
- bi3 shou3 he2 jian1 ren3 ， yu2 min2 neng2 po4 cu4 。
- er4 nian2 gan1 bu4 kao3 ， bai3 zhe2 ning2 ren3 ru3 。
- zi3 fang1 kun4 li4 yang1 ， mei4 hu1 lun2 gui3 lu4 。
- ru4 hu4 bei1 fang1 chan2 ， chu1 men2 shi1 ru2 shu4 。
- jun4 zu2 bu2 shou4 ji1 ， yan2 che1 yi2 zhe2 zhou2 。
- fu4 lai2 hu1 shou1 shu1 ， tong4 shen4 bu4 rong2 du2 。
- wei4 ling4 wu2 mu3 zhi1 ， ke3 wen2 er3 mu3 ku1 。
- ren2 sheng1 hui4 you3 zhong1 ， ru3 si3 yuan1 hu1 du2 。
- xu1 jie1 xian1 dai4 fu0 ， jian1 nan2 tuo1 huang1 fu2 。
- yi1 bo1 zi4 tong2 xiang1 ， sheng1 ya2 qu4 ba1 shu3 。
- qing1 de2 cheng2 ke3 zhong3 ， shi2 tian2 bu4 neng2 su4 。
- er3 mu3 jin1 zai4 tang2 ， he2 yi3 gong1 shui3 shu1 。
- er3 di4 du2 dang1 hu4 ， he2 yi3 zi1 geng1 zhu4 。
- san1 er2 xu1 jiao4 xun4 ， yi4 nü3 dai4 ju1 yu4 。
- zi4 kui4 pin2 duo1 lei4 ， wei4 neng2 fen1 bao2 lu4 。
- jin4 ni3 qi3 zhou1 hui1 ， yin1 yong4 zhi4 jia1 shu2 。
- ci3 yuan4 wei4 wu2 sui4 ， you3 shen1 mo4 qu2 shu2 。
- suo3 ju1 du2 shu1 yan2 ， pang2 yi1 zi3 luo2 qu3 。
- yi4 xi1 ceng2 tong2 deng1 ， xiang1 qi1 gong4 jie2 wu1 。
- jin1 chen2 he2 wei4 zhe3 ， zuo2 meng4 bu4 ke3 xu4 。
- ping2 sheng1 le4 zai1 qiu1 ， zhong1 yan1 mai2 ci3 yu4 。
- sui1 qian3 dian4 chu2 chen2 ， bu4 ji2 mu4 cao3 su4 。
- wu1 hu1 wu2 wu3 zi3 ， lin2 feng1 lei4 ying2 ju1 。

## 注释

## 译文

## 赏析
