---
id: xu-ji-zhi-shi-nan-xuan-xian-sheng-juan-yun-ting-wang-yue-lu-ji-xue-fen-yun-de-chu--ba092b6d
title: 侍南轩先生卷云亭望岳麓积雪分韵得初作二字
titlePinyin: shi4 nan2 xuan1 xian1 sheng1 juan3 yun2 ting2 wang4 yue4 lu4 ji1 xue3 fen1 yun4 de2 chu1 zuo4 er4 zi4
titleSlug: shi-nan-xuan-xian-sheng-juan-yun-ting-wang-yue-lu-ji-xue-fen-yun-de-chu--ba092b6d
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新元既涉九，腊尾春未初。
- 司寒励余职，飞雪来庭除。
- 因风稀复密，潜阴惨还舒。
- 瑞色入陇麦，祥膏润园蔬。
- 未足映书读，已宽带经鉏。
- 和气融比屋，所积惟林庐。
- 怅焉起遐观，未知问所如。
- 南轩笑领客，操已敢作疎。
- 岂无门下生，不肯升篮舆。
- 冲泥按徐辔，秀句生蹇馿。
- 卷云毕清集，湖山眇开予。
- 蜿蜒翠麓中，万瓦参琼琚。
- 急扫供茗事，隔江竟烦渠。
- 终日乐未央，不为食有鱼。
- 十韵分九人，其一固闰余。
- 并以属汰砾，敢下冯妇车。
- 屯云方杂沓，二白难踌躇。
- 须公专吟笔，载赓仍屡书。

## 拼音
- xin1 yuan2 ji4 she4 jiu3 ， la4 wei3 chun1 wei4 chu1 。
- si1 han2 li4 yu2 zhi2 ， fei1 xue3 lai2 ting2 chu2 。
- yin1 feng1 xi1 fu4 mi4 ， qian2 yin1 can3 hai2 shu1 。
- rui4 se4 ru4 long3 mai4 ， xiang2 gao1 run4 yuan2 shu1 。
- wei4 zu2 ying4 shu1 du2 ， yi3 kuan1 dai4 jing1 chu2 。
- he2 qi4 rong2 bi3 wu1 ， suo3 ji1 wei2 lin2 lu2 。
- chang4 yan1 qi3 xia2 guan1 ， wei4 zhi1 wen4 suo3 ru2 。
- nan2 xuan1 xiao4 ling3 ke4 ， cao1 yi3 gan3 zuo4 shu1 。
- qi3 wu2 men2 xia4 sheng1 ， bu4 ken3 sheng1 lan2 yu2 。
- chong1 ni2 an4 xu2 pei4 ， xiu4 ju4 sheng1 jian3 lu2 。
- juan3 yun2 bi4 qing1 ji2 ， hu2 shan1 miao3 kai1 yu3 。
- wan1 yan2 cui4 lu4 zhong1 ， wan4 wa3 can1 qiong2 ju1 。
- ji2 sao3 gong4 ming2 shi4 ， ge2 jiang1 jing4 fan2 qu2 。
- zhong1 ri4 le4 wei4 yang1 ， bu2 wei4 shi2 you3 yu2 。
- shi2 yun4 fen1 jiu3 ren2 ， qi2 yi1 gu4 run4 yu2 。
- bing4 yi3 shu3 tai4 li4 ， gan3 xia4 feng2 fu4 che1 。
- tun2 yun2 fang1 za2 ta4 ， er4 bai2 nan2 chou2 chu2 。
- xu1 gong1 zhuan1 yin2 bi3 ， zai3 geng1 reng2 lü3 shu1 。

## 注释

## 译文

## 赏析
