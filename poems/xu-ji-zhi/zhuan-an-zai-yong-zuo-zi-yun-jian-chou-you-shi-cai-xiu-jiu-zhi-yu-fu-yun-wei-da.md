---
id: xu-ji-zhi-zhuan-an-zai-yong-zuo-zi-yun-jian-chou-you-shi-cai-xiu-jiu-zhi-yu-fu-yun-wei-da
title: 转庵再用作字韵见酬有蓍蔡休咎之语复韵为答
titlePinyin: zhuan3 an1 zai4 yong4 zuo4 zi4 yun4 jian4 chou2 you3 shi1 cai4 xiu1 jiu4 zhi1 yu3 fu4 yun4 wei4 da2
titleSlug: zhuan-an-zai-yong-zuo-zi-yun-jian-chou-you-shi-cai-xiu-jiu-zhi-yu-fu-yun-wei-da
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 步蹇无良行，思苦乏新作。
- 虫声徒自切，我病有何乐。
- 言写纾短怀，深汲难远酌。
- 敢嗟凤兮凤，正惭貉非貉。
- 诗家有医王，同社求句瘼。
- 固不相短长，祇恐自鄙薄。
- 胡为作蚁梦，乃欲谈豹略。
- 此意诚起懦，斯言几善谑。
- 天幸吾已数，人生归有托。
- 居然成老丑，何者裨画诺。
- 知予与罪予，并束春秋阁。

## 拼音
- bu4 jian3 wu2 liang2 xing2 ， si1 ku3 fa2 xin1 zuo4 。
- chong2 sheng1 tu2 zi4 qie4 ， wo3 bing4 you3 he2 le4 。
- yan2 xie3 shu1 duan3 huai2 ， shen1 ji2 nan2 yuan3 zhuo2 。
- gan3 jie1 feng4 xi1 feng4 ， zheng4 can2 mo4 fei1 mo4 。
- shi1 jia1 you3 yi1 wang2 ， tong2 she4 qiu2 ju4 mo4 。
- gu4 bu4 xiang1 duan3 chang2 ， qi2 kong3 zi4 bi3 bo2 。
- hu2 wei4 zuo4 yi3 meng4 ， nai3 yu4 tan2 bao4 lüe4 。
- ci3 yi4 cheng2 qi3 nuo4 ， si1 yan2 ji3 shan4 xue4 。
- tian1 xing4 wu2 yi3 shu4 ， ren2 sheng1 gui1 you3 tuo1 。
- ju1 ran2 cheng2 lao3 chou3 ， he2 zhe3 bi4 hua4 nuo4 。
- zhi1 yu3 yu3 zui4 yu3 ， bing4 shu4 chun1 qiu1 ge2 。

## 注释

## 译文

## 赏析
