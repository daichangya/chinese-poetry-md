---
id: xu-ji-zhi-zhuan-an-ji-ke-fen-yun-de-zuo-zi-jian-shi-ci-yun-feng-chou
title: 转庵集客分韵得作字见示次韵奉酬
titlePinyin: zhuan3 an1 ji2 ke4 fen1 yun4 de2 zuo4 zi4 jian4 shi4 ci4 yun4 feng4 chou2
titleSlug: zhuan-an-ji-ke-fen-yun-de-zuo-zi-jian-shi-ci-yun-feng-chou
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 转庵诗老手，久不见近作。
- 尚友喜文会，分韵得真乐。
- 联翩来巨轴，淋漓想酬酌。
- 异味非五鲭，良裘岂一貉。
- 有如得良剂，居然起深瘼。
- 虽微与兹集，所得良不薄。
- 山王果为累，竹林诚可畧。
- 何妨赘赓酬，聊复资戏谑。
- 永言相忘友，久要欣有托。
- 后当不如今，今可不悟昨。
- 亦欲见真率，正须先宿诺。
- 少待天气凉，伟观洒高阁。

## 拼音
- zhuan3 an1 shi1 lao3 shou3 ， jiu3 bu2 jian4 jin4 zuo4 。
- shang4 you3 xi3 wen2 hui4 ， fen1 yun4 de2 zhen1 le4 。
- lian2 pian1 lai2 ju4 zhou2 ， lin2 li2 xiang3 chou2 zhuo2 。
- yi4 wei4 fei1 wu3 qing1 ， liang2 qiu2 qi3 yi2 mo4 。
- you3 ru2 de2 liang2 ji4 ， ju1 ran2 qi3 shen1 mo4 。
- sui1 wei1 yu3 zi1 ji2 ， suo3 de2 liang2 bu4 bao2 。
- shan1 wang2 guo3 wei4 lei4 ， zhu2 lin2 cheng2 ke3 lüe4 。
- he2 fang2 zhui4 geng1 chou2 ， liao2 fu4 zi1 xi4 xue4 。
- yong3 yan2 xiang1 wang4 you3 ， jiu3 yao4 xin1 you3 tuo1 。
- hou4 dang1 bu4 ru2 jin1 ， jin1 ke3 bu2 wu4 zuo2 。
- yi4 yu4 jian4 zhen1 lü4 ， zheng4 xu1 xian1 su4 nuo4 。
- shao3 dai4 tian1 qi4 liang2 ， wei3 guan1 sa3 gao1 ge2 。

## 注释

## 译文

## 赏析
