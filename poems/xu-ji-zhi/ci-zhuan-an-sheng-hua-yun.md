---
id: xu-ji-zhi-ci-zhuan-an-sheng-hua-yun
title: 次转庵圣花韵
titlePinyin: ci4 zhuan3 an1 sheng4 hua1 yun4
titleSlug: ci-zhuan-an-sheng-hua-yun
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 转庵诗三昧，仍嗜书八法。
- 写出金弹句，可玩不可狎。
- 近观圣花作，险若君独压。
- 壮如钱塘潮，清若苕溪霅。
- 僚丸同妙手，痀蜩真脱甲。
- 庖刀方奏砉，郢风复运霎。
- 文章特小技，圣处奚假插。
- 得趣堪献佛，高吟岸乌帢。
- 达者越拘挛，迷者泥检柙。
- 岂知造化机，目击不容眨。
- 衮衮万马奔，翼翼两攻夹。
- 灵根有变通，时雨自浃洽。
- 意轻秦赵璧，价重蒲葵箑。
- 记舟何用痕，印钱偶因掐。
- 于道得达尊，问鼎不问郏。

## 拼音
- zhuan3 an1 shi1 san1 mei4 ， reng2 shi4 shu1 ba1 fa3 。
- xie3 chu1 jin1 tan2 ju4 ， ke3 wan2 bu4 ke3 xia2 。
- jin4 guan1 sheng4 hua1 zuo4 ， xian3 ruo4 jun1 du2 ya1 。
- zhuang4 ru2 qian2 tang2 chao2 ， qing1 ruo4 tiao2 xi1 zha4 。
- liao2 wan2 tong2 miao4 shou3 ， gou1 tiao2 zhen1 tuo1 jia3 。
- pao2 dao1 fang1 zou4 hua1 ， ying3 feng1 fu4 yun4 sha4 。
- wen2 zhang1 te4 xiao3 ji4 ， sheng4 chu4 xi1 jia3 cha1 。
- de2 qu4 kan1 xian4 fo2 ， gao1 yin2 an4 wu1 qia4 。
- da2 zhe3 yue4 ju1 luan2 ， mi2 zhe3 ni2 jian3 xia2 。
- qi3 zhi1 zao4 hua4 ji1 ， mu4 ji1 bu4 rong2 zha3 。
- gun3 gun3 wan4 ma3 ben1 ， yi4 yi4 liang3 gong1 jia2 。
- ling2 gen1 you3 bian4 tong1 ， shi2 yu3 zi4 jia1 qia4 。
- yi4 qing1 qin2 zhao4 bi4 ， jia4 zhong4 pu2 kui2 sha4 。
- ji4 zhou1 he2 yong4 hen2 ， yin4 qian2 ou3 yin1 qia1 。
- yu2 dao4 de2 da2 zun1 ， wen4 ding3 bu2 wen4 jia2 。

## 注释

## 译文

## 赏析
