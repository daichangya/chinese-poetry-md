---
id: xu-ji-zhi-shang-zuo-cheng-xiang-shou-er-shi-yun
title: 上左丞相寿二十韵
titlePinyin: shang4 zuo3 cheng2 xiang4 shou4 er4 shi2 yun4
titleSlug: shang-zuo-cheng-xiang-shou-er-shi-yun
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阖辟乾坤迥，甄陶物象新。
- 舜弦熏入治，商鼎味还淳。
- 天贶方垂节，崧高已降神。
- 清明开造化，精祲下星辰。
- 谦损祇缝掖，尊严绝缙绅。
- 怯惟闻己过，勇岂逊师仁。
- 补衮工夫细，垂裳宠渥频。
- 热官无幸位，寒士有通津。
- 水旱犹亲奏，封章要广陈。
- 栋梁须偃植，海岳待涓尘。
- 自昔观前辈，于今迈等伦。
- 调和全玉烛，鼓舞在洪钧。
- 薄海归洪轴，中原望帝宸。
- 两宫三圣日，四海一家春。
- 少倚遐冲折，重看寿域均。
- 无官酬竹帛，有节拟松筠。
- 晓日驰中使，流霞出九旻。
- 敬为丞相寿，恭上太夫人。
- 盛德宁无种，长年宛似亲。
- 小人因有母，惭愧器轮囷。

## 拼音
- he2 pi4 qian2 kun1 jiong3 ， zhen1 tao2 wu4 xiang4 xin1 。
- shun4 xian2 xun1 ru4 zhi4 ， shang1 ding3 wei4 hai2 chun2 。
- tian1 kuang4 fang1 chui2 jie2 ， song1 gao1 yi3 jiang4 shen2 。
- qing1 ming2 kai1 zao4 hua4 ， jing1 jin4 xia4 xing1 chen2 。
- qian1 sun3 qi2 feng4 ye4 ， zun1 yan2 jue2 jin4 shen1 。
- qie4 wei2 wen2 ji3 guo4 ， yong3 qi3 xun4 shi1 ren2 。
- bu3 gun3 gong1 fu1 xi4 ， chui2 shang0 chong3 wo4 pin2 。
- re4 guan1 wu2 xing4 wei4 ， han2 shi4 you3 tong1 jin1 。
- shui3 han4 you2 qin1 zou4 ， feng1 zhang1 yao4 guang3 chen2 。
- dong4 liang2 xu1 yan3 zhi2 ， hai3 yue4 dai4 juan1 chen2 。
- zi4 xi1 guan1 qian2 bei4 ， yu2 jin1 mai4 deng3 lun2 。
- tiao2 he2 quan2 yu4 zhu2 ， gu3 wu3 zai4 hong2 jun1 。
- bao2 hai3 gui1 hong2 zhou2 ， zhong1 yuan2 wang4 di4 chen2 。
- liang3 gong1 san1 sheng4 ri4 ， si4 hai3 yi4 jia1 chun1 。
- shao3 yi3 xia2 chong1 zhe2 ， zhong4 kan4 shou4 yu4 jun1 。
- wu2 guan1 chou2 zhu2 bo2 ， you3 jie2 ni3 song1 yun2 。
- xiao3 ri4 chi2 zhong1 shi3 ， liu2 xia2 chu1 jiu3 min2 。
- jing4 wei4 cheng2 xiang4 shou4 ， gong1 shang4 tai4 fu1 ren2 。
- sheng4 de2 ning2 wu2 zhong3 ， chang2 nian2 wan3 si4 qin1 。
- xiao3 ren2 yin1 you3 mu3 ， can2 kui4 qi4 lun2 qun1 。

## 注释

## 译文

## 赏析
