---
id: xu-ji-zhi-hu-bo-hui-you-shi-xun-tun-quan-bei-ci-yun-yi-guang-qi-yi
title: 胡伯晖有诗训豚犬辈次韵以广其意
titlePinyin: hu2 bo2 hui1 you3 shi1 xun4 tun2 quan3 bei4 ci4 yun4 yi3 guang3 qi2 yi4
titleSlug: hu-bo-hui-you-shi-xun-tun-quan-bei-ci-yun-yi-guang-qi-yi
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金风著幕惊新秋，银河摇落光飞浮。
- 天籁既息虫声啾，书生白发不解愁。
- 挑灯夜诵疾于流，人生在勤业箕裘。
- 少不努力进厥修，老将噬脐孰怨尤。
- 悠悠天壤卑微休，安得独叹命不犹。
- 昔人忘食兼忘忧，何适非学息与游。
- 道不敢径川不游，朝吟暮讽夜校讐。
- 至理渐渍如膏油，好处心会非力求。
- 不特祇为科第谋，正使积书如邺侯。
- 手尚不触读岂周，张口云雾正自羞。
- 学与不学人焉廋，汝曹曾念及此不。
- 贤师学到无全牛，乃翁为汝相延留。
- 一官为援乏蚍蝣，欲糊汝口违松楸。
- 敢辞折腰向督邮，赋归无地堪耕收。
- 勉旃汲古到索丘，困来时复揩双眸。

## 拼音
- jin1 feng1 zhu4 mu4 jing1 xin1 qiu1 ， yin2 he2 yao2 luo4 guang1 fei1 fu2 。
- tian1 lai4 ji4 xi1 chong2 sheng1 jiu1 ， shu1 sheng1 bai2 fa4 bu4 jie3 chou2 。
- tiao3 deng1 ye4 song4 ji2 yu2 liu2 ， ren2 sheng1 zai4 qin2 ye4 ji1 qiu2 。
- shao3 bu4 nu3 li4 jin4 jue2 xiu1 ， lao3 jiang4 shi4 qi2 shu2 yuan4 you2 。
- you1 you1 tian1 rang3 bei1 wei1 xiu1 ， an1 de2 du2 tan4 ming4 bu4 you2 。
- xi1 ren2 wang4 shi2 jian1 wang4 you1 ， he2 shi4 fei1 xue2 xi1 yu3 you2 。
- dao4 bu4 gan3 jing4 chuan1 bu4 you2 ， chao2 yin2 mu4 feng3 ye4 xiao4 chou2 。
- zhi4 li3 jian4 zi4 ru2 gao1 you2 ， hao3 chu4 xin1 hui4 fei1 li4 qiu2 。
- bu2 te4 qi2 wei4 ke1 di4 mou2 ， zheng4 shi3 ji1 shu1 ru2 ye4 hou2 。
- shou3 shang4 bu2 chu4 du2 qi3 zhou1 ， zhang1 kou3 yun2 wu4 zheng4 zi4 xiu1 。
- xue2 yu3 bu4 xue2 ren2 yan1 sou1 ， ru3 cao2 ceng2 nian4 ji2 ci3 bu4 。
- xian2 shi1 xue2 dao4 wu2 quan2 niu2 ， nai3 weng1 wei4 ru3 xiang1 yan2 liu2 。
- yi4 guan1 wei4 yuan2 fa2 pi2 you2 ， yu4 hu2 ru3 kou3 wei2 song1 qiu1 。
- gan3 ci2 zhe2 yao1 xiang4 du1 you2 ， fu4 gui1 wu2 di4 kan1 geng1 shou1 。
- mian3 zhan1 ji2 gu3 dao4 suo3 qiu1 ， kun4 lai2 shi2 fu4 kai1 shuang1 mou2 。

## 注释

## 译文

## 赏析
