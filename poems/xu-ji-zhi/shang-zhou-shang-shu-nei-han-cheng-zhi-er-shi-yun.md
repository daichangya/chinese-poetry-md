---
id: xu-ji-zhi-shang-zhou-shang-shu-nei-han-cheng-zhi-er-shi-yun
title: 上周尚书内翰承旨二十韵
titlePinyin: shang4 zhou1 shang4 shu1 nei4 han4 cheng2 zhi3 er4 shi2 yun4
titleSlug: shang-zhou-shang-shu-nei-han-cheng-zhi-er-shi-yun
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 弱水蓬莱远，群山岱岳高。
- 尘埃千障隔，景行寸心劳。
- 摸索知何自，抠趋苦未遭。
- 铜章披宿雾，藻鉴炳秋毫。
- 穹壤悬鹏鷃，篇章抵鴈羔。
- 斯文标正脉，舆论凛时髦。
- 勇退关吾道，留行切帝褒。
- 风云开壮观，舟楫际洪涛。
- 剑履昭魁象，词澜卷巨鼇。
- 合宫陈缛典，华盖粲星旄。
- 霁日明黄道，祥风动赭袍。
- 恩波荣赦草，颜咫醉仙桃。
- 麻册追盘诰，诗歌逼颂骚。
- 人方期补衮，功岂在挥毫。
- 地禁承中旨，天官冠列曹。
- 仪型喜颇牧，步武接夔皋。
- 蚤晚登三事，乾坤倚一陶。
- 途长须骥足，用拙匪牛刀。
- 造请神先索，推敲痒莫搔。
- 未嗟闻道晚，终待郢斤操。

## 拼音
- ruo4 shui3 peng2 lai2 yuan3 ， qun2 shan1 dai4 yue4 gao1 。
- chen2 ai1 qian1 zhang4 ge2 ， jing3 xing2 cun4 xin1 lao2 。
- mo1 suo3 zhi1 he2 zi4 ， kou1 qu1 ku3 wei4 zao1 。
- tong2 zhang1 pi1 su4 wu4 ， zao3 jian4 bing3 qiu1 hao2 。
- qiong2 rang3 xuan2 peng2 yan4 ， pian1 zhang1 di3 yan4 gao1 。
- si1 wen2 biao1 zheng4 mai4 ， yu2 lun4 lin3 shi2 mao2 。
- yong3 tui4 guan1 wu2 dao4 ， liu2 xing2 qie4 di4 bao1 。
- feng1 yun2 kai1 zhuang4 guan1 ， zhou1 ji2 ji4 hong2 tao1 。
- jian4 lü3 zhao1 kui2 xiang4 ， ci2 lan2 juan4 ju4 ao2 。
- he2 gong1 chen2 ru4 dian3 ， hua2 gai4 can4 xing1 mao2 。
- ji4 ri4 ming2 huang2 dao4 ， xiang2 feng1 dong4 zhe3 pao2 。
- en1 bo1 rong2 she4 cao3 ， yan2 zhi3 zui4 xian1 tao2 。
- ma2 ce4 zhui1 pan2 gao4 ， shi1 ge1 bi1 song4 sao1 。
- ren2 fang1 qi1 bu3 gun3 ， gong1 qi3 zai4 hui1 hao2 。
- di4 jin4 cheng2 zhong1 zhi3 ， tian1 guan1 guan1 lie4 cao2 。
- yi2 xing2 xi3 po1 mu4 ， bu4 wu3 jie1 kui2 gao1 。
- zao3 wan3 deng1 san1 shi4 ， qian2 kun1 yi3 yi4 tao2 。
- tu2 chang2 xu1 ji4 zu2 ， yong4 zhuo1 fei3 niu2 dao1 。
- zao4 qing3 shen2 xian1 suo3 ， tui1 qiao1 yang3 mo4 sao1 。
- wei4 jie1 wen2 dao4 wan3 ， zhong1 dai4 ying3 jin1 cao1 。

## 注释

## 译文

## 赏析
