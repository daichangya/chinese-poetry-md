---
id: xu-ji-zhi-zai-ci-da-yong-yun-fu-mei-hua
title: 再次大用韵赋梅花
titlePinyin: zai4 ci4 da4 yong4 yun4 fu4 mei2 hua1
titleSlug: zai-ci-da-yong-yun-fu-mei-hua
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暖律回枯荄，春阳发寒梗。
- 梅根有特操，花事每先省。
- 分苗本十洲，孕玉可千顷。
- 松篁纳深交，桃李绝奇请。
- 冬居姑射山，下荫太华井。
- 幽栖有心赏，巡簷常笑领。
- 相对各忘言，岂但无机穽。
- 诗虽道未尊，技可造经綮。
- 孤标固洗凡，累句自无警。
- 转庵诗家医，妙剂即苏眚。
- 元方诗家禅，默参惟打静。
- 欲离香色想，恐堕人我境。
- 昨夜来朔风，吹香过南町。
- 小解作浅语，醍醐欣灌顶。

## 拼音
- nuan3 lü4 hui2 ku1 gai1 ， chun1 yang2 fa1 han2 geng3 。
- mei2 gen1 you3 te4 cao1 ， hua1 shi4 mei3 xian1 sheng3 。
- fen1 miao2 ben3 shi2 zhou1 ， yun4 yu4 ke3 qian1 qing3 。
- song1 huang2 na4 shen1 jiao1 ， tao2 li3 jue2 qi2 qing3 。
- dong1 ju1 gu1 she4 shan1 ， xia4 yin4 tai4 hua2 jing3 。
- you1 qi1 you3 xin1 shang3 ， xun2 yan2 chang2 xiao4 ling3 。
- xiang1 dui4 ge4 wang4 yan2 ， qi3 dan4 wu2 ji1 jing3 。
- shi1 sui1 dao4 wei4 zun1 ， ji4 ke3 zao4 jing1 qing4 。
- gu1 biao1 gu4 xi3 fan2 ， lei4 ju4 zi4 wu2 jing3 。
- zhuan3 an1 shi1 jia1 yi1 ， miao4 ji4 ji2 su1 sheng3 。
- yuan2 fang1 shi1 jia1 chan2 ， mo4 can1 wei2 da3 jing4 。
- yu4 li2 xiang1 se4 xiang3 ， kong3 duo4 ren2 wo3 jing4 。
- zuo2 ye4 lai2 shuo4 feng1 ， chui1 xiang1 guo4 nan2 ting3 。
- xiao3 jie3 zuo4 qian3 yu3 ， ti2 hu2 xin1 guan4 ding3 。

## 注释

## 译文

## 赏析
