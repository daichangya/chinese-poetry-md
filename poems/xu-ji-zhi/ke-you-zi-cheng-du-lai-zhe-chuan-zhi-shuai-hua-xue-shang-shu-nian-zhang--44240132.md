---
id: xu-ji-zhi-ke-you-zi-cheng-du-lai-zhe-chuan-zhi-shuai-hua-xue-shang-shu-nian-zhang--44240132
title: 客有自成都来者传制帅华学尚书年丈巫山诗辄次韵奉寄
titlePinyin: ke4 you3 zi4 cheng2 du1 lai2 zhe3 chuan2 zhi4 shuai4 hua2 xue2 shang4 shu1 nian2 zhang4 wu1 shan1 shi1 zhe2 ci4 yun4 feng4 ji4
titleSlug: ke-you-zi-cheng-du-lai-zhe-chuan-zhi-shuai-hua-xue-shang-shu-nian-zhang--44240132
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岩壑岂是钟鼎姿，出处相较黠与痴。
- 我家淛东山水窟，闲窥壶中日月迟。
- 坎蛙固守井底见，鴈荡断云天下奇。
- 坐想天柱高突兀，便觉穹障排参差。
- 归胡不归归未得，吾非故吾吾何之。
- 南宦祝融常在眼，北征太行长相随。
- 每欲拓关令混一，其奈意广怜庸疲。
- 故人开府镇巴蜀，大江扬舲张虹旗。
- 纪行先要实古锦，及境始事蹇赤帷。
- 阳侯似知公得句，吴榜娄舞下折枝。
- 有客传诵巫山高，长安那复纸价低。
- 襄王胡为爱文赋，宋玉大以供戏嬉。
- 山川本以灵雨祀，神明何及亵凟为。
- 牵牛织女谤自古，小姑彭郎讹一时。
- 剩喜新篇有如此，洗空遗恨从今兹。
- 蜀道谁云在天上，政誉已逐诗声驰。
- 世情向背南北阮，人物妍丑东西施。
- 愿君沧溟恢宇量，听披缾罂居井湄。
- 已为下户代输额，更要全蜀俱伸眉。
- 西都父老久延颈，关外士卒宽张颐。
- 访寻恐有玄尚白，流落宁无素染缁。
- 规模所至欣济济，民俗定自臻嘻嘻。
- 政成化洽公何疑，无人风月镌峨嵋。
- 归来要著浯溪颂，吾上中和宣布诗。

## 拼音
- yan2 he4 qi3 shi4 zhong1 ding3 zi1 ， chu1 chu4 xiang1 jiao4 xia2 yu3 chi1 。
- wo3 jia1 zhe4 dong1 shan1 shui3 ku1 ， xian2 kui1 hu2 zhong1 ri4 yue4 chi2 。
- kan3 wa1 gu4 shou3 jing3 di3 jian4 ， yan4 dang4 duan4 yun2 tian1 xia4 qi2 。
- zuo4 xiang3 tian1 zhu4 gao1 tu1 wu4 ， bian4 jue2 qiong2 zhang4 pai2 cen1 ci1 。
- gui1 hu2 bu4 gui1 gui1 wei4 de2 ， wu2 fei1 gu4 wu2 wu2 he2 zhi1 。
- nan2 huan4 zhu4 rong2 chang2 zai4 yan3 ， bei3 zheng1 tai4 hang2 zhang3 xiang4 sui2 。
- mei3 yu4 tuo4 guan1 ling4 hun4 yi1 ， qi2 nai4 yi4 guang3 lian2 yong1 pi2 。
- gu4 ren2 kai1 fu3 zhen4 ba1 shu3 ， da4 jiang1 yang2 ling2 zhang1 hong2 qi2 。
- ji4 xing2 xian1 yao4 shi2 gu3 jin3 ， ji2 jing4 shi3 shi4 jian3 chi4 wei2 。
- yang2 hou2 si4 zhi1 gong1 de2 ju4 ， wu2 bang3 lou2 wu3 xia4 zhe2 zhi1 。
- you3 ke4 chuan2 song4 wu1 shan1 gao1 ， chang2 an1 na4 fu4 zhi3 jia4 di1 。
- xiang1 wang2 hu2 wei4 ai4 wen2 fu4 ， song4 yu4 da4 yi3 gong4 xi4 xi1 。
- shan1 chuan1 ben3 yi3 ling2 yu3 si4 ， shen2 ming2 he2 ji2 xie4 du2 wei4 。
- qian1 niu2 zhi1 nü3 bang4 zi4 gu3 ， xiao3 gu1 peng2 lang2 e2 yi4 shi2 。
- sheng4 xi3 xin1 pian1 you3 ru2 ci3 ， xi3 kong1 yi2 hen4 cong2 jin1 zi1 。
- shu3 dao4 shui2 yun2 zai4 tian1 shang4 ， zheng4 yu4 yi3 zhu2 shi1 sheng1 chi2 。
- shi4 qing2 xiang4 bei4 nan2 bei3 ruan3 ， ren2 wu4 yan2 chou3 dong1 xi1 shi1 。
- yuan4 jun1 cang1 ming2 hui1 yu3 liang2 ， ting1 pi1 ping2 ying1 ju1 jing3 mei2 。
- yi3 wei4 xia4 hu4 dai4 shu1 e2 ， geng4 yao4 quan2 shu3 ju4 shen1 mei2 。
- xi1 dou1 fu4 lao3 jiu3 yan2 jing3 ， guan1 wai4 shi4 zu2 kuan1 zhang1 yi2 。
- fang3 xun2 kong3 you3 xuan2 shang4 bai2 ， liu2 luo4 ning2 wu2 su4 ran3 zi1 。
- gui1 mo2 suo3 zhi4 xin1 ji4 ji4 ， min2 su2 ding4 zi4 zhen1 xi1 xi1 。
- zheng4 cheng2 hua4 qia4 gong1 he2 yi2 ， wu2 ren2 feng1 yue4 juan1 e2 mei2 。
- gui1 lai2 yao4 zhu4 wu2 xi1 song4 ， wu2 shang4 zhong1 he2 xuan1 bu4 shi1 。

## 注释

## 译文

## 赏析
