---
id: xu-ji-zhi-zai-ci-yun-chou-da
title: 再次韵酬答
titlePinyin: zai4 ci4 yun4 chou2 da2
titleSlug: zai-ci-yun-chou-da
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 弟官辟廱邻藏室，肤如凝脂眼如漆。
- 人言自是仙中人，何乃反求还白术。
- 少年苦学知苦心，心为发根宜早侵。
- 黑间见白犹堪镊，白既还短难胜簪。
- 我老闭门师不二，病足挛拳百药试。
- 草玄尚白从客嘲，摅尾奋鳞任宾戏。
- 我闻医国为上医，子方诚良盍济时。
- 百二之名殽函固，谁与问津君当知。

## 拼音
- di4 guan1 pi4 yong1 lin2 cang2 shi4 ， fu1 ru2 ning2 zhi1 yan3 ru2 qi1 。
- ren2 yan2 zi4 shi4 xian1 zhong1 ren2 ， he2 nai3 fan3 qiu2 hai2 bai2 zhu2 。
- shao4 nian2 ku3 xue2 zhi1 ku3 xin1 ， xin1 wei4 fa1 gen1 yi2 zao3 qin1 。
- hei1 jian1 jian4 bai2 you2 kan1 nie4 ， bai2 ji4 hai2 duan3 nan2 sheng4 zan1 。
- wo3 lao3 bi4 men2 shi1 bu2 er4 ， bing4 zu2 luan2 quan2 bai3 yao4 shi4 。
- cao3 xuan2 shang4 bai2 cong2 ke4 chao2 ， shu1 wei3 fen4 lin2 ren4 bin1 xi4 。
- wo3 wen2 yi1 guo2 wei4 shang4 yi1 ， zi3 fang1 cheng2 liang2 he2 ji4 shi2 。
- bai3 er4 zhi1 ming2 yao2 han2 gu4 ， shui2 yu3 wen4 jin1 jun1 dang1 zhi1 。

## 注释

## 译文

## 赏析
