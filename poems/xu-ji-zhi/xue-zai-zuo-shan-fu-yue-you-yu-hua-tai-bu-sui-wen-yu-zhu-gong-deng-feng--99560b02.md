---
id: xu-ji-zhi-xue-zai-zuo-shan-fu-yue-you-yu-hua-tai-bu-sui-wen-yu-zhu-gong-deng-feng--99560b02
title: 雪再作山甫约游雨花台不遂闻与诸公登凤凰台次韵送似
titlePinyin: xue3 zai4 zuo4 shan1 fu3 yue1 you2 yu3 hua1 tai2 bu2 sui4 wen2 yu3 zhu1 gong1 deng1 feng4 huang2 tai2 ci4 yun4 song4 si4
titleSlug: xue-zai-zuo-shan-fu-yue-you-yu-hua-tai-bu-sui-wen-yu-zhu-gong-deng-feng--99560b02
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 骚屑寒威逼重幕，衲被蒙头慵蚤作。
- 不知一夜雪花飞，但讶五更风力恶。
- 摩挲病眼试凭陵，把玩清诗何洒落。
- 好语自足驱疟疠，嘉祥况乃销离瘼。
- 绝怜冰筯堕修簷，拨触风琴响朱箔。
- 一冬温煖忧麦蚕，万事乘除等凫鹤。
- 为言三凤今河东，曾约连驺出南郭。
- 山阴舟回虽兴尽，巫峡云归终幸薄。
- 方疑再往成渺芒，已拉群公溯寥邈。
- 九万扶摇不可希，随分榆枋吾亦乐。

## 拼音
- sao1 xie4 han2 wei1 bi1 zhong4 mu4 ， na4 bei4 meng2 tou2 yong1 zao3 zuo4 。
- bu4 zhi1 yi2 ye4 xue3 hua1 fei1 ， dan4 ya4 wu3 geng1 feng1 li4 e4 。
- mo2 suo1 bing4 yan3 shi4 ping2 ling2 ， ba3 wan2 qing1 shi1 he2 sa3 luo4 。
- hao3 yu3 zi4 zu2 qu1 nüe4 li4 ， jia1 xiang2 kuang4 nai3 xiao1 li2 mo4 。
- jue2 lian2 bing1 zhu4 duo4 xiu1 yan2 ， bo1 chu4 feng1 qin2 xiang3 zhu1 bo2 。
- yi4 dong1 wen1 xuan1 you1 mai4 can2 ， wan4 shi4 cheng2 chu2 deng3 fu2 he4 。
- wei4 yan2 san1 feng4 jin1 he2 dong1 ， ceng2 yue1 lian2 zou1 chu1 nan2 guo1 。
- shan1 yin1 zhou1 hui2 sui1 xing1 jin4 ， wu1 xia2 yun2 gui1 zhong1 xing4 bao2 。
- fang1 yi2 zai4 wang3 cheng2 miao3 mang2 ， yi3 la1 qun2 gong1 su4 liao2 miao3 。
- jiu3 wan4 fu2 yao2 bu4 ke3 xi1 ， sui2 fen1 yu2 fang1 wu2 yi4 le4 。

## 注释

## 译文

## 赏析
