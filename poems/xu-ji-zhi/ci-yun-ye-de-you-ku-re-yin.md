---
id: xu-ji-zhi-ci-yun-ye-de-you-ku-re-yin
title: 次韵叶德友苦热吟
titlePinyin: ci4 yun4 ye4 de2 you3 ku3 re4 yin2
titleSlug: ci-yun-ye-de-you-ku-re-yin
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 避暑本无法，有法心可移。
- 达尊迫人事，盛服严天威。
- 六月厉戈甲，百炼亲𬬻锤。
- 前驱上峻坂，后鞭禁长吁。
- 正午万灶增，尅晷千夫炊。
- 辕门待排结，军令无徐舒。
- 陆浑救急燎，栾巴稽噀霏。
- 期以片时灭，不许一草萎。
- 𬪩赏激勇往，毕力争忘疲。
- 不计挥汗雨，宁思濯风漪。
- 当其用力所，岂复知热时。
- 万事心地存，百夫火宅驰。
- 四时更代谢，二至争愆逾。
- 积阴理必复，大夏阳常居。
- 及此当歊赩，岂得怀鬰纡。
- 杜愿踏层冰，几欲投清池。
- 韩思坐深甑，为说亦岂疎。
- 极知隶元气，孰与逃象滋。
- 聊用供嘲咏，且以相戏娱。
- 吾侪幸安适，家食饕委蛇。
- 念彼方热耘，焉能思逃虚。
- 静胜昔人心，屡空斯晏如。
- 况予负深谴，省咎阖重扉。
- 友朋相急难，往复通有无。
- 每怀子叶子，久与期襟期。
- 有此苦热吟，句韵两崛奇。

## 拼音
- bi4 shu3 ben3 wu2 fa3 ， you3 fa3 xin1 ke3 yi2 。
- da2 zun1 po4 ren2 shi4 ， sheng4 fu2 yan2 tian1 wei1 。
- liu4 yue4 li4 ge1 jia3 ， bai3 lian4 qin1 lu2 chui2 。
- qian2 qu1 shang4 jun4 ban3 ， hou4 bian1 jin4 chang2 xu1 。
- zheng4 wu3 wan4 zao4 zeng1 ， kei1 gui3 qian1 fu1 chui1 。
- yuan2 men2 dai4 pai2 jie2 ， jun1 ling4 wu2 xu2 shu1 。
- lu4 hun2 jiu4 ji2 liao2 ， luan2 ba1 ji1 xun4 fei1 。
- qi1 yi3 pian4 shi2 mie4 ， bu4 xu3 yi4 cao3 wei3 。
- nong2 shang3 ji1 yong3 wang3 ， bi4 li4 zheng1 wang4 pi2 。
- bu2 ji4 hui1 han4 yu3 ， ning2 si1 zhuo2 feng1 yi1 。
- dang1 qi2 yong4 li4 suo3 ， qi3 fu4 zhi1 re4 shi2 。
- wan4 shi4 xin1 di4 cun2 ， bai3 fu1 huo3 zhai2 chi2 。
- si4 shi2 geng4 dai4 xie4 ， er4 zhi4 zheng1 qian1 yu2 。
- ji1 yin1 li3 bi4 fu4 ， da4 xia4 yang2 chang2 ju1 。
- ji2 ci3 dang1 xiao1 xi4 ， qi3 de2 huai2 yu4 yu1 。
- du4 yuan4 ta4 ceng2 bing1 ， ji3 yu4 tou2 qing1 chi2 。
- han2 si1 zuo4 shen1 zeng4 ， wei4 shuo1 yi4 qi3 shu1 。
- ji2 zhi1 li4 yuan2 qi4 ， shu2 yu3 tao2 xiang4 zi1 。
- liao2 yong4 gong4 chao2 yong3 ， qie3 yi3 xiang1 xi4 yu2 。
- wu2 chai2 xing4 an1 shi4 ， jia1 shi2 tao1 wei3 she2 。
- nian4 bi3 fang1 re4 yun2 ， yan1 neng2 si1 tao2 xu1 。
- jing4 sheng4 xi1 ren2 xin1 ， lü3 kong1 si1 yan4 ru2 。
- kuang4 yu3 fu4 shen1 qian3 ， sheng3 jiu4 he2 zhong4 fei1 。
- you3 peng2 xiang1 ji2 nan2 ， wang3 fu4 tong1 you3 wu2 。
- mei3 huai2 zi3 ye4 zi0 ， jiu3 yu3 qi1 jin1 qi1 。
- you3 ci3 ku3 re4 yin2 ， ju4 yun4 liang3 jue2 qi2 。

## 注释

## 译文

## 赏析
