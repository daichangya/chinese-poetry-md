---
id: xu-ji-zhi-he-yun-ti-jian-an
title: 和韵题茧庵
titlePinyin: he2 yun4 ti2 jian3 an1
titleSlug: he-yun-ti-jian-an
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 荣枯翻覆手，生死出入息。
- 那将有限身，苦作无俚画。
- 譬彼三眠蚕，已足三食力。
- 作茧聊自藏，随化各有适。
- 石椁翁固痴，锸埋儿作剧。
- 忆昨办同穴，物理念终极。
- 𣃁地号茧窝，开径延友益。
- 今闻梅山作，真得曹溪滴。
- 袖手将诗坛，忘形规寿宅。
- 达观接前修，美意非毒腊。
- 智愚虽相较，今古归一识。
- 何当访此老，同为逆旅客。

## 拼音
- rong2 ku1 fan1 fu4 shou3 ， sheng1 si3 chu1 ru4 xi1 。
- na4 jiang1 you3 xian4 shen1 ， ku3 zuo4 wu2 li3 hua4 。
- pi4 bi3 san1 mian2 can2 ， yi3 zu2 san1 shi2 li4 。
- zuo4 jian3 liao2 zi4 cang2 ， sui2 hua4 ge4 you3 shi4 。
- shi2 guo3 weng1 gu4 chi1 ， cha1 mai2 er2 zuo4 ju4 。
- yi4 zuo2 ban4 tong2 xue2 ， wu4 li3 nian4 zhong1 ji2 。
- 𣃁 di4 hao4 jian3 wo1 ， kai1 jing4 yan2 you3 yi4 。
- jin1 wen2 mei2 shan1 zuo4 ， zhen1 de2 cao2 xi1 di1 。
- xiu4 shou3 jiang1 shi1 tan2 ， wang4 xing2 gui1 shou4 zhai2 。
- da2 guan1 jie1 qian2 xiu1 ， mei3 yi4 fei1 du2 la4 。
- zhi4 yu2 sui1 xiang1 jiao4 ， jin1 gu3 gui1 yi1 shi2 。
- he2 dang1 fang3 ci3 lao3 ， tong2 wei4 ni4 lü3 ke4 。

## 注释

## 译文

## 赏析
