---
id: xu-ji-zhi-ci-yun-liao-duan-sou-qiu-mo
title: 次韵廖端叟求墨
titlePinyin: ci4 yun4 liao4 duan1 sou3 qiu2 mo4
titleSlug: ci-yun-liao-duan-sou-qiu-mo
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨同舍时，爱子志尚坚。
- 研穷非口耳，点勘分乌焉。
- 读声锵金石，笔思涌漪涟。
- 合并几寒暑，分散如云烟。
- 家虽才咫尺，见且无夤缘。
- 甥馆闻徙居，我屋欣接椽。
- 乃以随吏鞅，而叹抱遗编。
- 嗟哉燕鸿隔，漫尔夔蚿怜。
- 三年阅黄榜，万选遗青钱。
- 祇擅文场声，不上吏部铨。
- 儒冠未为误，洛诵方流传。
- 夏果烦送似，唐律仍灿然。
- 为墨贻古作，如珠出深渊。
- 书生均老丑，嗜好相后先。
- 亦有大禹圭，未许蒲氏贤。
- 何惜遗久交，相得真忘年。
- 久知铁为研，更以心自鞭。
- 矧古传毛颖，端合遗陈玄。
- 落笔看余万，斗酒须十千。
- 虽无兰亭茧，愿助韦郎牋。
- 古今一俛仰，人墨相磨研。
- 有无要相通，唱和聊成篇。
- 我今辟三径，门开西一偏。
- 已过中秋月，皆为晚凉天。
- 何妨对花下，取笑同樽前。
- 第惭葵卫足，欲愈犹联拳。

## 拼音
- yi4 zuo2 tong2 she4 shi2 ， ai4 zi3 zhi4 shang4 jian1 。
- yan2 qiong2 fei1 kou3 er3 ， dian3 kan1 fen1 wu1 yan1 。
- du2 sheng1 qiang1 jin1 shi2 ， bi3 si1 yong3 yi1 lian2 。
- he2 bing4 ji3 han2 shu3 ， fen1 san4 ru2 yun2 yan1 。
- jia1 sui1 cai2 zhi3 chi3 ， jian4 qie3 wu2 yin2 yuan2 。
- sheng1 guan3 wen2 xi3 ju1 ， wo3 wu1 xin1 jie1 chuan2 。
- nai3 yi3 sui2 li4 yang1 ， er2 tan4 bao4 yi2 bian1 。
- jie1 zai1 yan4 hong2 ge2 ， man4 er3 kui2 xian2 lian2 。
- san1 nian2 yue4 huang2 bang3 ， wan4 xuan3 yi2 qing1 qian2 。
- qi2 shan4 wen2 chang3 sheng1 ， bu2 shang4 li4 bu4 quan2 。
- ru2 guan1 wei4 wei4 wu4 ， luo4 song4 fang1 liu2 chuan2 。
- xia4 guo3 fan2 song4 si4 ， tang2 lü4 reng2 can4 ran2 。
- wei4 mo4 yi2 gu3 zuo4 ， ru2 zhu1 chu1 shen1 yuan1 。
- shu1 sheng1 jun1 lao3 chou3 ， shi4 hao4 xiang1 hou4 xian1 。
- yi4 you3 da4 yu3 gui1 ， wei4 xu3 pu2 shi4 xian2 。
- he2 xi1 yi2 jiu3 jiao1 ， xiang1 de2 zhen1 wang4 nian2 。
- jiu3 zhi1 tie3 wei4 yan2 ， geng4 yi3 xin1 zi4 bian1 。
- shen3 gu3 chuan2 mao2 ying3 ， duan1 he2 yi2 chen2 xuan2 。
- luo4 bi3 kan4 yu2 wan4 ， dou4 jiu3 xu1 shi2 qian1 。
- sui1 wu2 lan2 ting2 jian3 ， yuan4 zhu4 wei2 lang2 jian1 。
- gu3 jin1 yi4 fu3 yang3 ， ren2 mo4 xiang1 mo2 yan2 。
- you3 wu2 yao4 xiang1 tong1 ， chang4 he4 liao2 cheng2 pian1 。
- wo3 jin1 pi4 san1 jing4 ， men2 kai1 xi1 yi4 pian1 。
- yi3 guo4 zhong1 qiu1 yue4 ， jie1 wei4 wan3 liang2 tian1 。
- he2 fang2 dui4 hua1 xia4 ， qu3 xiao4 tong2 zun1 qian2 。
- di4 can2 kui2 wei4 zu2 ， yu4 yu4 you2 lian2 quan2 。

## 注释

## 译文

## 赏析
