---
id: xu-ji-zhi-ci-yun-yuan-shang-shu-tong-nian-wu-shan-zhi-shen
title: 次韵袁尚书同年巫山之什
titlePinyin: ci4 yun4 yuan2 shang4 shu1 tong2 nian2 wu1 shan1 zhi1 shen2
titleSlug: ci-yun-yuan-shang-shu-tong-nian-wu-shan-zhi-shen
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我本山泽之臞姿，出处相较黠与痴。
- 生当浙东岩壑地，闲觉壶中光景迟。
- 井蛙敢从海若语，鴈荡断谓天下奇。
- 一从天柱想突兀，便觉屏嶂排参差。
- 盍归乎来归未得，今吾非故吾何之。
- 南官祝融常在望，北征太行长相随。
- 几欲拓开令混一，虽媿力乏犹忘疲。
- 故人将指镇巴蜀，大江扬舲张虹旗。
- 经行先须实古锦，及境方要褰赤帷。
- 阳侯似知公得句，吴榜自舞山折枝。
- 有客忽传巫山高，长安不复纸价低。
- 阳台从昔夸词赋，大夫无乃姑戏嬉。
- 山川合因云雨祀，神明何得亵渎为。
- 牵牛织女夸自古，小姑彭郎讹一时。
- 三复新诗有如此，尽洗遗恨从今兹。
- 蜀道虽云在天上，政誉巳逐诗声驰。
- 世情向背南北阮，人物好丑东西施。
- 愿君沧溟恢宇量，听彼缾罂居井湄。
- 已为下户蠲逋赋，更要全蜀俱信眉。
- 长安父老久延颈，关外𫗵餽宽张颐。
- 寂寞恐有玄尚白，留落得无素染缁。
- 规橅久矣欣济济，民俗定尔臻嘻嘻。
- 公归得政公何疑，勿为风月镌峨嵋。
- 归来要续峿溪颂，已赋中和宣布诗。

## 拼音
- wo3 ben3 shan1 ze2 zhi1 qu2 zi1 ， chu1 chu4 xiang1 jiao4 xia2 yu3 chi1 。
- sheng1 dang1 zhe4 dong1 yan2 he4 di4 ， xian2 jue2 hu2 zhong1 guang1 jing3 chi2 。
- jing3 wa1 gan3 cong2 hai3 ruo4 yu3 ， yan4 dang4 duan4 wei4 tian1 xia4 qi2 。
- yi4 cong2 tian1 zhu4 xiang3 tu1 wu4 ， bian4 jue2 ping2 zhang4 pai2 cen1 ci1 。
- he2 gui1 hu1 lai2 gui1 wei4 de2 ， jin1 wu2 fei1 gu4 wu2 he2 zhi1 。
- nan2 guan1 zhu4 rong2 chang2 zai4 wang4 ， bei3 zheng1 tai4 hang2 zhang3 xiang4 sui2 。
- ji3 yu4 tuo4 kai1 ling4 hun4 yi1 ， sui1 kui4 li4 fa2 you2 wang4 pi2 。
- gu4 ren2 jiang1 zhi3 zhen4 ba1 shu3 ， da4 jiang1 yang2 ling2 zhang1 hong2 qi2 。
- jing1 xing2 xian1 xu1 shi2 gu3 jin3 ， ji2 jing4 fang1 yao4 qian1 chi4 wei2 。
- yang2 hou2 si4 zhi1 gong1 de2 ju4 ， wu2 bang3 zi4 wu3 shan1 zhe2 zhi1 。
- you3 ke4 hu1 chuan2 wu1 shan1 gao1 ， chang2 an1 bu2 fu4 zhi3 jia4 di1 。
- yang2 tai2 cong2 xi1 kua1 ci2 fu4 ， dai4 fu0 wu2 nai3 gu1 xi4 xi1 。
- shan1 chuan1 he2 yin1 yun2 yu3 si4 ， shen2 ming2 he2 de2 xie4 du2 wei4 。
- qian1 niu2 zhi1 nü3 kua1 zi4 gu3 ， xiao3 gu1 peng2 lang2 e2 yi4 shi2 。
- san1 fu4 xin1 shi1 you3 ru2 ci3 ， jin4 xi3 yi2 hen4 cong2 jin1 zi1 。
- shu3 dao4 sui1 yun2 zai4 tian1 shang4 ， zheng4 yu4 si4 zhu2 shi1 sheng1 chi2 。
- shi4 qing2 xiang4 bei4 nan2 bei3 ruan3 ， ren2 wu4 hao3 chou3 dong1 xi1 shi1 。
- yuan4 jun1 cang1 ming2 hui1 yu3 liang2 ， ting1 bi3 ping2 ying1 ju1 jing3 mei2 。
- yi3 wei4 xia4 hu4 juan1 bu1 fu4 ， geng4 yao4 quan2 shu3 ju4 xin4 mei2 。
- chang2 an1 fu4 lao3 jiu3 yan2 jing3 ， guan1 wai4 𫗵 kui4 kuan1 zhang1 yi2 。
- ji4 mo4 kong3 you3 xuan2 shang4 bai2 ， liu2 luo4 de0 wu2 su4 ran3 zi1 。
- gui1 mo2 jiu3 yi3 xin1 ji4 ji4 ， min2 su2 ding4 er3 zhen1 xi1 xi1 。
- gong1 gui1 de2 zheng4 gong1 he2 yi2 ， wu4 wei4 feng1 yue4 juan1 e2 mei2 。
- gui1 lai2 yao4 xu4 wu2 xi1 song4 ， yi3 fu4 zhong1 he2 xuan1 bu4 shi1 。

## 注释

## 译文

## 赏析
