---
id: xu-ji-zhi-song-zhao-cui-zhi-man-dong-gui-fen-yun-de-nian-zi
title: 送赵倅秩满东归分韵得念字
titlePinyin: song4 zhao4 cui4 zhi4 man3 dong1 gui1 fen1 yun4 de2 nian4 zi4
titleSlug: song-zhao-cui-zhi-man-dong-gui-fen-yun-de-nian-zi
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 官闲颇成赘，习懒积怀歉。
- 古井无复波，寒灰岂能焰。
- 苟且信自惭，奔竞亦良厌。
- 学道无新功，但觉益友欠。
- 夫君珪璋姿，表里绝瑕玷。
- 瓦砾诚可羞，温润得渐染。
- 向来三语称，吾里怀闚觇。
- 名谈造根柢，高文在铅椠。
- 转首十五年，天庭久宜掞。
- 胡然慰穷愁，相逢古天堑。
- 治中员外置，缩手靳鞲䪜。
- 从容国医旁，出语即中砭。
- 邂逅秩云满，萧条理琴剑。
- 炯炯幽者兰，林深守孤艳。
- 宁受萧艾欺，忍使薋菉僣。
- 谁欤功名涂，由己拯昏垫。
- 小草非远志，臭味真有忝。
- 羞杀东方生，饥死更求赡。
- 因君动行李，令我起归念。
- 西山有石田，努力事耕敛。

## 拼音
- guan1 xian2 po1 cheng2 zhui4 ， xi2 lan3 ji1 huai2 qian4 。
- gu3 jing3 wu2 fu4 bo1 ， han2 hui1 qi3 neng2 yan4 。
- gou3 qie3 xin4 zi4 can2 ， ben1 jing4 yi4 liang2 yan4 。
- xue2 dao4 wu2 xin1 gong1 ， dan4 jue2 yi4 you3 qian4 。
- fu1 jun1 gui1 zhang1 zi1 ， biao3 li3 jue2 xia2 dian4 。
- wa3 li4 cheng2 ke3 xiu1 ， wen1 run4 de2 jian4 ran3 。
- xiang4 lai2 san1 yu3 cheng1 ， wu2 li3 huai2 kui1 chan1 。
- ming2 tan2 zao4 gen1 di3 ， gao1 wen2 zai4 qian1 qian4 。
- zhuan3 shou3 shi2 wu3 nian2 ， tian1 ting2 jiu3 yi2 yan4 。
- hu2 ran2 wei4 qiong2 chou2 ， xiang1 feng2 gu3 tian1 qian4 。
- zhi4 zhong1 yuan2 wai4 zhi4 ， suo1 shou3 jin4 gou1 䪜 。
- cong2 rong2 guo2 yi1 pang2 ， chu1 yu3 ji2 zhong1 bian1 。
- xie4 hou4 zhi4 yun2 man3 ， xiao1 tiao2 li3 qin2 jian4 。
- jiong3 jiong3 you1 zhe3 lan2 ， lin2 shen1 shou3 gu1 yan4 。
- ning2 shou4 xiao1 ai4 qi1 ， ren3 shi3 ci2 lu4 tie3 。
- shui2 yu2 gong1 ming2 tu2 ， you2 ji3 zheng3 hun1 dian4 。
- xiao3 cao3 fei1 yuan3 zhi4 ， chou4 wei4 zhen1 you3 tian3 。
- xiu1 sha1 dong1 fang1 sheng1 ， ji1 si3 geng4 qiu2 shan4 。
- yin1 jun1 dong4 xing2 li0 ， ling4 wo3 qi3 gui1 nian4 。
- xi1 shan1 you3 shi2 tian2 ， nu3 li4 shi4 geng1 lian3 。

## 注释

## 译文

## 赏析
