---
id: xu-ji-zhi-song-gao-xing-shang-zhou-mi-shi-shou
title: 崧高行上周密使寿
titlePinyin: song1 gao1 xing2 shang4 zhou1 mi4 shi3 shou4
titleSlug: song-gao-xing-shang-zhou-mi-shi-shou
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 银潢快泻天无声，秋光漾出圆蟾明。
- 玉关晏眠柝不惊，筹帷坐见万里情。
- 健儿饱食细柳营，猛将思奋抚剑鸣。
- 摘试一二来帝京，表里百万皆精兵。
- 此时崧岳风更清，寿酒消得如渑倾。
- 天子神武恢八弦，一贤制难真长城。
- 鸿钧对斡三阶平，珠连五纬荐玑衡。
- 天开地辟霖雨成，中书之考远作程。
- 回视万卷纷拏撑，一编自足垂勋名。
- 书生脑脂瞇短檠，莫耶挂壁吼长鲸。
- 相公办取崧高行，不惜携之上峥嵘。

## 拼音
- yin2 huang2 kuai4 xie4 tian1 wu2 sheng1 ， qiu1 guang1 yang4 chu1 yuan2 chan2 ming2 。
- yu4 guan1 yan4 mian2 tuo4 bu4 jing1 ， chou2 wei2 zuo4 jian4 wan4 li3 qing2 。
- jian4 er2 bao3 shi2 xi4 liu3 ying2 ， meng3 jiang4 si1 fen4 fu3 jian4 ming2 。
- zhai1 shi4 yi1 er4 lai2 di4 jing1 ， biao3 li3 bai3 wan4 jie1 jing1 bing1 。
- ci3 shi2 song1 yue4 feng1 geng4 qing1 ， shou4 jiu3 xiao1 de2 ru2 mian3 qing1 。
- tian1 zi3 shen2 wu3 hui1 ba1 xian2 ， yi4 xian2 zhi4 nan2 zhen1 chang2 cheng2 。
- hong2 jun1 dui4 wo4 san1 jie1 ping2 ， zhu1 lian2 wu3 wei3 jian4 ji1 heng2 。
- tian1 kai1 di4 pi4 lin2 yu3 cheng2 ， zhong1 shu1 zhi1 kao3 yuan3 zuo4 cheng2 。
- hui2 shi4 wan4 juan4 fen1 na2 cheng1 ， yi4 bian1 zi4 zu2 chui2 xun1 ming2 。
- shu1 sheng1 nao3 zhi1 mi1 duan3 qing2 ， mo4 ye1 gua4 bi4 hou3 chang2 jing1 。
- xiang4 gong0 ban4 qu3 song1 gao1 xing2 ， bu4 xi1 xie2 zhi1 shang4 zheng1 rong2 。

## 注释

## 译文

## 赏析
