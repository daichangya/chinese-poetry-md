---
id: xu-ji-zhi-ci-yun-chou-zhuan-an
title: 次韵酬转庵
titlePinyin: ci4 yun4 chou2 zhuan3 an1
titleSlug: ci-yun-chou-zhuan-an
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南浦太丘潜少微，非隠非吏嘉遁肥。
- 转庵相与菊花期，黄雀乃得诗发机。
- 诗则高矣物甚卑，物惟所遇知音稀。
- 黄雀幸甚逢斯时，菊因东篱桃左扉。
- 吟成虽佳不疗饥，黄雀头颅万里飞。
- 两语如露蒙晨晞，后人往往悟昨非。
- 转庵识破花拈枝，勘遍诸方漳南归。
- 爱诗爱字沦肤肌，知我愈觉成相违。
- 同病亦谓投闲宜，老婆心切一手挥。
- 长篇险韵铸出之，涉斋自讼识评讥。
- 不待见闻方觉知，覆盆一旦遭赫晖。
- 平生此段诚大奇，愿言稽首长归依。
- 为能忍辱偏慈悲，东山久别思蔷薇。
- 生处放熟非过为，岂须圉圉才见几。
- 宁受校人当面欺，诗坛受降曾怖威。
- 床头置易甘成痴，虽匪颜徒窃愿希。
- 今见菊花更不疑，牵联黄雀为匹妃。
- 南浦柏梁一字师，转庵拨动关捩危。
- 琴鼓不鼓无成亏，前言戏解小郎围。

## 拼音
- nan2 pu3 tai4 qiu1 qian2 shao3 wei1 ， fei1 yin3 fei1 li4 jia1 dun4 fei2 。
- zhuan3 an1 xiang1 yu3 ju2 hua1 qi1 ， huang2 que4 nai3 de2 shi1 fa1 ji1 。
- shi1 ze2 gao1 yi3 wu4 shen4 bei1 ， wu4 wei2 suo3 yu4 zhi1 yin1 xi1 。
- huang2 que4 xing4 shen4 feng2 si1 shi2 ， ju2 yin1 dong1 li2 tao2 zuo3 fei1 。
- yin2 cheng2 sui1 jia1 bu4 liao2 ji1 ， huang2 que4 tou2 lu2 wan4 li3 fei1 。
- liang3 yu3 ru2 lu4 meng2 chen2 xi1 ， hou4 ren2 wang3 wang3 wu4 zuo2 fei1 。
- zhuan3 an1 shi2 po4 hua1 nian1 zhi1 ， kan1 bian4 zhu1 fang1 zhang1 nan2 gui1 。
- ai4 shi1 ai4 zi4 lun2 fu1 ji1 ， zhi1 wo3 yu4 jue2 cheng2 xiang1 wei2 。
- tong2 bing4 yi4 wei4 tou2 xian2 yi2 ， lao3 po2 xin1 qie4 yi4 shou3 hui1 。
- chang2 pian1 xian3 yun4 zhu4 chu1 zhi1 ， she4 zhai1 zi4 song4 shi2 ping2 ji1 。
- bu2 dai4 jian4 wen2 fang1 jue2 zhi1 ， fu4 pen2 yi2 dan4 zao1 he4 hui1 。
- ping2 sheng1 ci3 duan4 cheng2 da4 qi2 ， yuan4 yan2 qi3 shou3 chang2 gui1 yi1 。
- wei4 neng2 ren3 ru3 pian1 ci2 bei1 ， dong1 shan1 jiu3 bie2 si1 qiang2 wei1 。
- sheng1 chu4 fang4 shu2 fei1 guo4 wei4 ， qi3 xu1 yu3 yu3 cai2 jian4 ji3 。
- ning2 shou4 xiao4 ren2 dang1 mian4 qi1 ， shi1 tan2 shou4 xiang2 ceng2 bu4 wei1 。
- chuang2 tou2 zhi4 yi4 gan1 cheng2 chi1 ， sui1 fei3 yan2 tu2 qie4 yuan4 xi1 。
- jin1 jian4 ju2 hua1 geng4 bu4 yi2 ， qian1 lian2 huang2 que4 wei4 pi3 fei1 。
- nan2 pu3 bai3 liang2 yi2 zi4 shi1 ， zhuan3 an1 bo1 dong4 guan1 lie4 wei1 。
- qin2 gu3 bu0 gu3 wu2 cheng2 kui1 ， qian2 yan2 xi4 jie3 xiao3 lang2 wei2 。

## 注释

## 译文

## 赏析
