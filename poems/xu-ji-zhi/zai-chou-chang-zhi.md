---
id: xu-ji-zhi-zai-chou-chang-zhi
title: 再酬常之
titlePinyin: zai4 chou2 chang2 zhi1
titleSlug: zai-chou-chang-zhi
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 理极终必复，孰逃造化机。
- 司夏流中气，执衡振严威。
- 有怀渴云霓，不愿雨珠玑。
- 油然起崚嶒，闪若惊霍挥。
- 嘉泽彻中霄，凉飚入重扉。
- 良苗固怀新，冶叶亦生辉。
- 从欲天匪私，屡丰古实稀。
- 垂老藉香火，凌晨肃裳衣。
- 百拜屈我躬，万感铭我肌。
- 兹生每有逢，末路敢为欺。
- 正尔饱丘壑，及此轸疆陲。
- 念终抱媿耻，已矣徒伤悲。

## 拼音
- li3 ji2 zhong1 bi4 fu4 ， shu2 tao2 zao4 hua4 ji1 。
- si1 xia4 liu2 zhong1 qi4 ， zhi2 heng2 zhen4 yan2 wei1 。
- you3 huai2 ke3 yun2 ni2 ， bu2 yuan4 yu3 zhu1 ji1 。
- you2 ran2 qi3 ling2 ceng2 ， shan3 ruo4 jing1 huo4 hui1 。
- jia1 ze2 che4 zhong1 xiao1 ， liang2 biao1 ru4 zhong4 fei1 。
- liang2 miao2 gu4 huai2 xin1 ， ye3 ye4 yi4 sheng1 hui1 。
- cong2 yu4 tian1 fei3 si1 ， lü3 feng1 gu3 shi2 xi1 。
- chui2 lao3 jie4 xiang1 huo3 ， ling2 chen2 su4 shang0 yi1 。
- bai3 bai4 qu1 wo3 gong1 ， wan4 gan3 ming2 wo3 ji1 。
- zi1 sheng1 mei3 you3 feng2 ， mo4 lu4 gan3 wei4 qi1 。
- zheng4 er3 bao3 qiu1 he4 ， ji2 ci3 zhen3 jiang1 chui2 。
- nian4 zhong1 bao4 kui4 chi3 ， yi3 yi3 tu2 shang1 bei1 。

## 注释

## 译文

## 赏析
