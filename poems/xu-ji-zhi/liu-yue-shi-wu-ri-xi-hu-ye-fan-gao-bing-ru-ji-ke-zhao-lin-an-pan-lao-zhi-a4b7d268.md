---
id: xu-ji-zhi-liu-yue-shi-wu-ri-xi-hu-ye-fan-gao-bing-ru-ji-ke-zhao-lin-an-pan-lao-zhi-a4b7d268
title: 六月十五日西湖夜泛高炳如集客赵临安蟠老致饷同游者陈可行杨少云李元德王顺伯何绍彭张宗尹杨氏子弟侍僧方与焉次炳如韵
titlePinyin: liu4 yue4 shi2 wu3 ri4 xi1 hu2 ye4 fan4 gao1 bing3 ru2 ji2 ke4 zhao4 lin2 an1 pan2 lao3 zhi4 xiang3 tong2 you2 zhe3 chen2 ke3 xing2 yang2 shao3 yun2 li3 yuan2 de2 wang2 shun4 bo2 he2 shao4 peng2 zhang1 zong1 yin3 yang2 shi4 zi3 di4 shi4 seng1 fang1 yu3 yan1 ci4 bing3 ru2 yun4
titleSlug: liu-yue-shi-wu-ri-xi-hu-ye-fan-gao-bing-ru-ji-ke-zhao-lin-an-pan-lao-zhi-a4b7d268
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西湖著明月，万象各偃伏。
- 夙昔湖上游，赓酬动盈束。
- 未有夜泛诗，此诺吾屡宿。
- 剥啄闻招呼，纵臾戒行速。
- 读君纸三过，洗我愁万斛。
- 行行正作意，在在堪刮目。
- 山光真起予，过雨俨新浴。
- 精蓝憩深幽，疎篁庇修绿。
- 棋声节风瓯，参差自成曲。
- 睡乍味觉甜，语软气能馥。
- 老僧与客忘，谛䌷楞严轴。
- 小立水花净，一堤良意足。
- 方舟晓兴动，篙人听回复。
- 薰风散金波，心境两愁独。
- 是中有妙句，万古无管属。
- 诗家高书记，前赵今鲍叔。
- 归来要推敲，遣饷到林谷。
- 陈榻初解悬，膺门契仍笃。
- 不遗太学蕃，王杨共高躅。
- 陆笑阿戎谈，足以侍几牍。
- 支郎更可人，啖蔬如啖肉。
- 而我厕髯张，形骸愧珠玉。
- 敢逃清白眼，仅免朱丹毂。
- 明朝软红中，清游梦应续。
- 未叹终滞淹，湖山已收录。

## 拼音
- xi1 hu2 zhu4 ming2 yue4 ， wan4 xiang4 ge4 yan3 fu2 。
- su4 xi1 hu2 shang4 you2 ， geng1 chou2 dong4 ying2 shu4 。
- wei4 you3 ye4 fan4 shi1 ， ci3 nuo4 wu2 lü3 su4 。
- bao1 zhuo2 wen2 zhao1 hu1 ， zong4 yu2 jie4 xing2 su4 。
- du2 jun1 zhi3 san1 guo4 ， xi3 wo3 chou2 wan4 hu2 。
- xing2 xing2 zheng4 zuo4 yi4 ， zai4 zai4 kan1 gua1 mu4 。
- shan1 guang1 zhen1 qi3 yu3 ， guo4 yu3 yan3 xin1 yu4 。
- jing1 lan2 qi4 shen1 you1 ， shu1 huang2 bi4 xiu1 lü4 。
- qi2 sheng1 jie2 feng1 ou1 ， cen1 ci1 zi4 cheng2 qu3 。
- shui4 zha4 wei4 jue2 tian2 ， yu3 ruan3 qi4 neng2 fu4 。
- lao3 seng1 yu3 ke4 wang4 ， di4 䌷 leng2 yan2 zhou2 。
- xiao3 li4 shui3 hua1 jing4 ， yi4 di1 liang2 yi4 zu2 。
- fang1 zhou1 xiao3 xing1 dong4 ， gao1 ren2 ting1 hui2 fu4 。
- xun1 feng1 san4 jin1 bo1 ， xin1 jing4 liang3 chou2 du2 。
- shi4 zhong1 you3 miao4 ju4 ， wan4 gu3 wu2 guan3 shu3 。
- shi1 jia1 gao1 shu1 ji4 ， qian2 zhao4 jin1 bao4 shu1 。
- gui1 lai2 yao4 tui1 qiao1 ， qian3 xiang3 dao4 lin2 gu3 。
- chen2 ta4 chu1 jie3 xuan2 ， ying1 men2 qi4 reng2 du3 。
- bu4 yi2 tai4 xue2 fan1 ， wang2 yang2 gong4 gao1 zhu2 。
- lu4 xiao4 a1 rong2 tan2 ， zu2 yi3 shi4 ji3 du2 。
- zhi1 lang2 geng4 ke3 ren2 ， dan4 shu1 ru2 dan4 rou4 。
- er2 wo3 ce4 ran2 zhang1 ， xing2 hai2 kui4 zhu1 yu4 。
- gan3 tao2 qing1 bai2 yan3 ， jin3 mian3 zhu1 dan1 gu1 。
- ming2 chao2 ruan3 hong2 zhong1 ， qing1 you2 meng4 ying4 xu4 。
- wei4 tan4 zhong1 zhi4 yan1 ， hu2 shan1 yi3 shou1 lu4 。

## 注释

## 译文

## 赏析
