---
id: xu-ji-zhi-ci-yun-cheng-pan-yuan-xi-xue
title: 次韵程判院喜雪
titlePinyin: ci4 yun4 cheng2 pan4 yuan4 xi3 xue3
titleSlug: ci-yun-cheng-pan-yuan-xi-xue
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 帝心端与天心合，务本先农斥浮末。
- 冬温祷雪响交孚，急霰先声如撒泼。
- 献花女儿弄璇玑，剪裁楚水烦湘妃。
- 东郭先生不敢出，南枝乌鹊空惊飞。
- 高卧从教深没屋，此是天工真雨粟。
- 但愿四海大有年，无田可耕宁己独。
- 诗翁爱日亲年高，时时梦里见三刀。
- 男儿盍洎千钟养，蹴踏起舞听鸡号。
- 勋业欺人头易雪，化工于汝难私燮。
- 满酌长歌白雪吟，下里阳春讵有别。

## 拼音
- di4 xin1 duan1 yu3 tian1 xin1 he2 ， wu4 ben3 xian1 nong2 chi4 fu2 mo4 。
- dong1 wen1 dao3 xue3 xiang3 jiao1 fu2 ， ji2 xian4 xian1 sheng1 ru2 sa1 po1 。
- xian4 hua1 nü3 er2 nong4 xuan2 ji1 ， jian3 cai2 chu3 shui3 fan2 xiang1 fei1 。
- dong1 guo1 xian1 sheng1 bu4 gan3 chu1 ， nan2 zhi1 wu1 que4 kong1 jing1 fei1 。
- gao1 wo4 cong2 jiao4 shen1 mei2 wu1 ， ci3 shi4 tian1 gong1 zhen1 yu3 su4 。
- dan4 yuan4 si4 hai3 da4 you3 nian2 ， wu2 tian2 ke3 geng1 ning2 ji3 du2 。
- shi1 weng1 ai4 ri4 qin1 nian2 gao1 ， shi2 shi2 meng4 li3 jian4 san1 dao1 。
- nan2 er2 he2 ji4 qian1 zhong1 yang3 ， cu4 ta4 qi3 wu3 ting1 ji1 hao4 。
- xun1 ye4 qi1 ren2 tou2 yi4 xue3 ， hua4 gong1 yu2 ru3 nan2 si1 xie4 。
- man3 zhuo2 chang2 ge1 bai2 xue3 yin2 ， xia4 li3 yang2 chun1 ju4 you3 bie2 。

## 注释

## 译文

## 赏析
