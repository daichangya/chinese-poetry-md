---
id: xu-ji-zhi-ci-yun-chen-da-yong
title: 次韵陈大用
titlePinyin: ci4 yun4 chen2 da4 yong4
titleSlug: ci-yun-chen-da-yong
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 林峦迫摇落，卉木见槎梗。
- 物当各归根，人盍思退省。
- 我今幸投闲，日力竞俄顷。
- 阖户思寡过，出户忘造请。
- 第知龟藏六，大似蛙坎井。
- 佳客车枉门，好语裘挈领。
- 遽发醯鸡覆，如脱孤㹠穽。
- 见道乏新硎，导窾昧微綮。
- 元方擅能事，转庵互规警。
- 倡酬传五字，玩味消百眚。
- 盘餐共麤粝，轩窗临閴静。
- 恨方厉霜风，惜不行蔗境。
- 何当历崟岑，相与忘畛町。
- 江山开伟观，华盖登绝顶。

## 拼音
- lin2 luan2 po4 yao2 luo4 ， hui4 mu4 jian4 cha2 geng3 。
- wu4 dang1 ge4 gui1 gen1 ， ren2 he2 si1 tui4 sheng3 。
- wo3 jin1 xing4 tou2 xian2 ， ri4 li4 jing4 e2 qing3 。
- he2 hu4 si1 gua3 guo4 ， chu1 hu4 wang4 zao4 qing3 。
- di4 zhi1 gui1 cang2 liu4 ， da4 si4 wa1 kan3 jing3 。
- jia1 ke4 che1 wang3 men2 ， hao3 yu3 qiu2 qie4 ling3 。
- ju4 fa1 xi1 ji1 fu4 ， ru2 tuo1 gu1 㹠 jing3 。
- jian4 dao4 fa2 xin1 xing2 ， dao3 kuan3 mei4 wei1 qing4 。
- yuan2 fang1 shan4 neng2 shi4 ， zhuan3 an1 hu4 gui1 jing3 。
- chang4 chou2 chuan2 wu3 zi4 ， wan2 wei4 xiao1 bai3 sheng3 。
- pan2 can1 gong4 cu1 li4 ， xuan1 chuang1 lin2 qu4 jing4 。
- hen4 fang1 li4 shuang1 feng1 ， xi1 bu4 xing2 zhe4 jing4 。
- he2 dang1 li4 yin2 cen2 ， xiang1 yu3 wang4 zhen3 ting3 。
- jiang1 shan1 kai1 wei3 guan1 ， hua2 gai4 deng1 jue2 ding3 。

## 注释

## 译文

## 赏析
