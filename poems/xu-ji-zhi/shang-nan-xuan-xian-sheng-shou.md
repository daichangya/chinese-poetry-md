---
id: xu-ji-zhi-shang-nan-xuan-xian-sheng-shou
title: 上南轩先生寿
titlePinyin: shang4 nan2 xuan1 xian1 sheng1 shou4
titleSlug: shang-nan-xuan-xian-sheng-shou
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岷峨一线江滥觞，意行万里无留藏。
- 五湖洞庭洑熊湘，衡岳岿然锁其旁。
- 离堆砥柱屹相望，湍流横溃不得狂。
- 挽回断港济绝航，一齐众楚势莫当。
- 三芝五饵别有方，狂简痼疾滨膏肓。
- 天遣奔波赴洄湟，回视坎井足跳梁。
- 三浴薰之惊望洋，一语咽口成周章。
- 昨夜太白垂光芒，皎然松柏凌雪霜。
- 向来十袭一瓣香，再拜斯文寿无央。
- 愿回帝力超羲皇，无怀大庭还我乡。

## 拼音
- min2 e2 yi2 xian4 jiang1 lan4 shang1 ， yi4 xing2 wan4 li3 wu2 liu2 cang2 。
- wu3 hu2 dong4 ting2 fu2 xiong2 xiang1 ， heng2 yue4 kui1 ran2 suo3 qi2 pang2 。
- li2 dui1 di3 zhu4 yi4 xiang1 wang4 ， tuan1 liu2 heng2 kui4 bu4 de2 kuang2 。
- wan3 hui2 duan4 gang3 ji4 jue2 hang2 ， yi4 qi2 zhong4 chu3 shi4 mo4 dang1 。
- san1 zhi1 wu3 er3 bie2 you3 fang1 ， kuang2 jian3 gu4 ji2 bin1 gao1 huang1 。
- tian1 qian3 ben1 bo1 fu4 hui2 huang2 ， hui2 shi4 kan3 jing3 zu2 tiao4 liang2 。
- san1 yu4 xun1 zhi1 jing1 wang4 yang2 ， yi4 yu3 yan4 kou3 cheng2 zhou1 zhang1 。
- zuo2 ye4 tai4 bai2 chui2 guang1 mang2 ， jiao3 ran2 song1 bai3 ling2 xue3 shuang1 。
- xiang4 lai2 shi2 xi2 yi2 ban4 xiang1 ， zai4 bai4 si1 wen2 shou4 wu2 yang1 。
- yuan4 hui2 di4 li4 chao1 xi1 huang2 ， wu2 huai2 da4 ting2 hai2 wo3 xiang1 。

## 注释

## 译文

## 赏析
