---
id: xu-ji-zhi-song-gao-qi-shang-shi-can-zheng-shou
title: 崧高齐上施参政寿
titlePinyin: song1 gao1 qi2 shang4 shi1 can1 zheng4 shou4
titleSlug: song-gao-qi-shang-shi-can-zheng-shou
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 灵山钟秀崧高齐，鹿苑名胜神所栖。
- 水晶玉札银成泥，无论粉绿丹黄黳。
- 文星相望直斗奎，出藩入从黄金闺。
- 谁坐廊庙赓凫鹥，山经地志古有稽。
- 我公间气今其繄，资兼文武双印提。
- 十年太学甘朝虀，吐光万丈腾虹霓。
- 鸡林传诵争航梯，至今威名詟羌氐。
- 张旃朔庭抚遗黎，鼓舞雄豪泣旄𫠜。
- 折冲樽俎眠鼓鼙，屯云万里行春犂。
- 五风十雨无苦凄，此疆尔界谁町畦。
- 不须京观封鲸鲵，混一少忍矜扶藜。
- 从容论道开端倪，一语折衷温如绨。
- 鉴裁不阅黄与骊，流品自成桃李蹊。
- 琴音八极回薰兮，长庚夜明玉绳低。
- 貂珰晓驰建章西，黄封九酝天处题。
- 寿以一饮千玻瓈，公开寿域民同跻。
- 龟文燕颔额插犀，中书之考米一稊。
- 葛仙炼丹旧有溪，从公拟欲求刀圭。
- 散作人间刮膜篦，尽洗凡骨开尘迷。

## 拼音
- ling2 shan1 zhong1 xiu4 song1 gao1 qi2 ， lu4 yuan4 ming2 sheng4 shen2 suo3 qi1 。
- shui3 jing1 yu4 zha2 yin2 cheng2 ni2 ， wu2 lun4 fen3 lü4 dan1 huang2 yi1 。
- wen2 xing1 xiang4 wang4 zhi2 dou4 kui2 ， chu1 fan1 ru4 cong2 huang2 jin1 gui1 。
- shui2 zuo4 lang2 miao4 geng1 fu2 yi1 ， shan1 jing1 di4 zhi4 gu3 you3 ji1 。
- wo3 gong1 jian1 qi4 jin1 qi2 yi1 ， zi1 jian1 wen2 wu3 shuang1 yin4 ti2 。
- shi2 nian2 tai4 xue2 gan1 chao2 ji1 ， tu3 guang1 wan4 zhang4 teng2 hong2 ni2 。
- ji1 lin2 chuan2 song4 zheng1 hang2 ti1 ， zhi4 jin1 wei1 ming2 zhe2 qiang1 di1 。
- zhang1 zhan1 shuo4 ting2 fu3 yi2 li2 ， gu3 wu3 xiong2 hao2 qi4 mao2 ni2 。
- zhe2 chong1 zun1 zu3 mian2 gu3 pi2 ， tun2 yun2 wan4 li3 xing2 chun1 li2 。
- wu3 feng1 shi2 yu3 wu2 ku3 qi1 ， ci3 jiang1 er3 jie4 shui2 ting3 qi2 。
- bu4 xu1 jing1 guan1 feng1 jing1 ni2 ， hun4 yi4 shao3 ren3 jin1 fu2 li2 。
- cong2 rong2 lun4 dao4 kai1 duan1 ni2 ， yi4 yu3 zhe2 zhong1 wen1 ru2 ti2 。
- jian4 cai2 bu2 yue4 huang2 yu3 li2 ， liu2 pin3 zi4 cheng2 tao2 li3 qi1 。
- qin2 yin1 ba1 ji2 hui2 xun1 xi1 ， chang2 geng1 ye4 ming2 yu4 sheng2 di1 。
- diao1 dang1 xiao3 chi2 jian4 zhang1 xi1 ， huang2 feng1 jiu3 yun4 tian1 chu4 ti2 。
- shou4 yi3 yi4 yin3 qian1 bo1 li2 ， gong1 kai1 shou4 yu4 min2 tong2 ji1 。
- gui1 wen2 yan4 han4 e2 cha1 xi1 ， zhong1 shu1 zhi1 kao3 mi3 yi4 ti2 。
- ge3 xian1 lian4 dan1 jiu4 you3 xi1 ， cong2 gong1 ni3 yu4 qiu2 dao1 gui1 。
- san4 zuo4 ren2 jian1 gua1 mo2 bi4 ， jin4 xi3 fan2 gu3 kai1 chen2 mi2 。

## 注释

## 译文

## 赏析
