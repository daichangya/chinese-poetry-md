---
id: xu-ji-zhi-yi-duan-yan-song-zheng-jing-yuan-tong-nian
title: 以端研送郑景元同年
titlePinyin: yi3 duan1 yan2 song4 zheng4 jing3 yuan2 tong2 nian2
titleSlug: yi-duan-yan-song-zheng-jing-yuan-tong-nian
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贵公宝研如宝璧，书生摩墨但摩石。
- 有文无研正不妨，有研无文亦堪惜。
- 渐老祇愁才力尽，片歙拳端宁不靳。
- 吾家面样什袭珍，色如马肝肤理润。
- 昔言眼为石之病，此论不公吾有证。
- 星辰在天珠在渊，此石睛光鸜鹆莹。
- 文字之祥吾敢颛，郑侯一见心拳拳。
- 百年石交吾与汝，更有甚者吾当捐。
- 儿曹旁观俱唧唧，儿曹莫痴翁岂失。
- 郑侯自有无价珍，持献于人吾惴栗。
- 愿侯珍研如所有，少时光芒须逼斗。
- 会看落笔中书堂，却试玉堂挥翰手。

## 拼音
- gui4 gong1 bao3 yan2 ru2 bao3 bi4 ， shu1 sheng1 mo2 mo4 dan4 mo2 shi2 。
- you3 wen2 wu2 yan2 zheng4 bu4 fang2 ， you3 yan2 wu2 wen2 yi4 kan1 xi1 。
- jian4 lao3 qi2 chou2 cai2 li4 jin4 ， pian4 xi1 quan2 duan1 ning2 bu2 jin4 。
- wu2 jia1 mian4 yang4 shen2 xi2 zhen1 ， se4 ru2 ma3 gan1 fu1 li3 run4 。
- xi1 yan2 yan3 wei4 shi2 zhi1 bing4 ， ci3 lun4 bu4 gong1 wu2 you3 zheng4 。
- xing1 chen2 zai4 tian1 zhu1 zai4 yuan1 ， ci3 shi2 jing1 guang1 qu2 yu4 ying2 。
- wen2 zi4 zhi1 xiang2 wu2 gan3 zhuan1 ， zheng4 hou2 yi2 jian4 xin1 quan2 quan2 。
- bai3 nian2 shi2 jiao1 wu2 yu3 ru3 ， geng4 you3 shen4 zhe3 wu2 dang1 juan1 。
- er2 cao2 pang2 guan1 ju4 ji1 ji1 ， er2 cao2 mo4 chi1 weng1 qi3 shi1 。
- zheng4 hou2 zi4 you3 wu2 jia4 zhen1 ， chi2 xian4 yu2 ren2 wu2 zhui4 li4 。
- yuan4 hou2 zhen1 yan2 ru2 suo3 you3 ， shao3 shi2 guang1 mang2 xu1 bi1 dou4 。
- hui4 kan4 luo4 bi3 zhong1 shu1 tang2 ， que4 shi4 yu4 tang2 hui1 han4 shou3 。

## 注释

## 译文

## 赏析
