---
id: xu-ji-zhi-zhong-qiu-jian-huai
title: 中秋见怀
titlePinyin: zhong1 qiu1 jian4 huai2
titleSlug: zhong-qiu-jian-huai
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 明月出海底，先照彤庭墀。
- 正以合德故，争效朝宗驰。
- 须臾散精彩，普率扬明辉。
- 常时或显晦，所历随茫弥。
- 及兹秋中气，燎然光满规。
- 岂但碧汉澄，无复宿雾披。
- 如坐水晶宫，更泛碧琉璃。
- 凛凛栗肤发，炯炯析毫厘。
- 竟欲乘浮槎，试与穷垠涯。
- 或拟斫却桂，或云生桂枝。
- 蟾宫到者折，不生岂不稀。
- 玉斧修何事，倒即无倒期。
- 沉吟自绝倒，痛饮忘倾欹。
- 兹辰病因仍，良行觉支离。
- 始行浮云多，犹欲一口吹。
- 东床念斋夕，妙语寄相思。
- 词到律自协，意古趣更奇。
- 今虽减冰轮，犹照蘸甲巵。
- 寄声衖南翁，斯辰可无诗。
- 我欲资隽永，庶以得自颐。

## 拼音
- ming2 yue4 chu1 hai3 di3 ， xian1 zhao4 tong2 ting2 chi2 。
- zheng4 yi3 he2 de2 gu4 ， zheng1 xiao4 chao2 zong1 chi2 。
- xu1 yu2 san4 jing1 cai3 ， pu3 lü4 yang2 ming2 hui1 。
- chang2 shi2 huo4 xian3 hui4 ， suo3 li4 sui2 mang2 mi2 。
- ji2 zi1 qiu1 zhong1 qi4 ， liao2 ran2 guang1 man3 gui1 。
- qi3 dan4 bi4 han4 cheng2 ， wu2 fu4 su4 wu4 pi1 。
- ru2 zuo4 shui3 jing1 gong1 ， geng4 fan4 bi4 liu2 li2 。
- lin3 lin3 li4 fu1 fa1 ， jiong3 jiong3 xi1 hao2 li2 。
- jing4 yu4 cheng2 fu2 cha2 ， shi4 yu3 qiong2 yin2 ya2 。
- huo4 ni3 zhuo2 que4 gui4 ， huo4 yun2 sheng1 gui4 zhi1 。
- chan2 gong1 dao4 zhe3 zhe2 ， bu4 sheng1 qi3 bu4 xi1 。
- yu4 fu3 xiu1 he2 shi4 ， dao3 ji2 wu2 dao3 qi1 。
- chen2 yin2 zi4 jue2 dao3 ， tong4 yin3 wang4 qing1 qi1 。
- zi1 chen2 bing4 yin1 reng2 ， liang2 xing2 jue2 zhi1 li2 。
- shi3 xing2 fu2 yun2 duo1 ， you2 yu4 yi4 kou3 chui1 。
- dong1 chuang2 nian4 zhai1 xi1 ， miao4 yu3 ji4 xiang1 si1 。
- ci2 dao4 lü4 zi4 xie2 ， yi4 gu3 qu4 geng4 qi2 。
- jin1 sui1 jian3 bing1 lun2 ， you2 zhao4 zhan4 jia3 zhi1 。
- ji4 sheng1 xiang4 nan2 weng1 ， si1 chen2 ke3 wu2 shi1 。
- wo3 yu4 zi1 juan4 yong3 ， shu4 yi3 de2 zi4 yi2 。

## 注释

## 译文

## 赏析
