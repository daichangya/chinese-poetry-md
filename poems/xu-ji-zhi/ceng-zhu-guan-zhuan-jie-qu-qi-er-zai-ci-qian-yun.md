---
id: xu-ji-zhi-ceng-zhu-guan-zhuan-jie-qu-qi-er-zai-ci-qian-yun
title: 曾主管专介取弃儿再次前韵
titlePinyin: ceng2 zhu3 guan3 zhuan1 jie4 qu3 qi4 er2 zai4 ci4 qian2 yun4
titleSlug: ceng-zhu-guan-zhuan-jie-qu-qi-er-zai-ci-qian-yun
author: 许及之
authorPinyin: xu3 ji2 zhi1
authorSlug: xu-ji-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自别心耿耿，奈此秋月明。
- 晨兴洗我耳，鹊鹊枝间鸣。
- 踵门得缄翰，中有恻怛情。
- 眷彼水际儿，感公脱危坑。
- 传之邑父老，相语涕泗横。
- 郑重烦取将，摩挲付老兵。
- 忌饱体未充，惯拊心无怔。
- 应答已如响，炯炯双眸清。
- 试问父母谁，惝恍目屡瞠。
- 微公父母恩，何以活此婴。
- 儿生未有知，阴报已不轻。
- 公犹不自德，安得名许生。
- 共惟仁圣朝，发政先鳏𡞦。
- 吾侪值歉乏，讵敢孤官荣。
- 二星妙宣指，悉数仆屡更。
- 三接尚须臾，一路当生成。
- 况乃幕中画，实负当世名。

## 拼音
- zi4 bie2 xin1 geng3 geng3 ， nai4 ci3 qiu1 yue4 ming2 。
- chen2 xing1 xi3 wo3 er3 ， que4 que4 zhi1 jian1 ming2 。
- zhong3 men2 de2 jian1 han4 ， zhong1 you3 ce4 da2 qing2 。
- juan4 bi3 shui3 ji4 er2 ， gan3 gong1 tuo1 wei1 keng1 。
- chuan2 zhi1 yi4 fu4 lao3 ， xiang1 yu3 ti4 si4 heng2 。
- zheng4 zhong4 fan2 qu3 jiang1 ， mo2 suo1 fu4 lao3 bing1 。
- ji4 bao3 ti3 wei4 chong1 ， guan4 fu3 xin1 wu2 zheng1 。
- ying4 da2 yi3 ru2 xiang3 ， jiong3 jiong3 shuang1 mou2 qing1 。
- shi4 wen4 fu4 mu3 shui2 ， chang3 huang3 mu4 lü3 cheng1 。
- wei1 gong1 fu4 mu3 en1 ， he2 yi3 huo2 ci3 ying1 。
- er2 sheng1 wei4 you3 zhi1 ， yin1 bao4 yi3 bu4 qing1 。
- gong1 you2 bu2 zi4 de2 ， an1 de2 ming2 xu3 sheng1 。
- gong4 wei2 ren2 sheng4 chao2 ， fa1 zheng4 xian1 guan1 𡞦 。
- wu2 chai2 zhi2 qian4 fa2 ， ju4 gan3 gu1 guan1 rong2 。
- er4 xing1 miao4 xuan1 zhi3 ， xi1 shu4 pu2 lü3 geng4 。
- san1 jie1 shang4 xu1 yu2 ， yi2 lu4 dang1 sheng1 cheng2 。
- kuang4 nai3 mu4 zhong1 hua4 ， shi2 fu4 dang1 shi4 ming2 。

## 注释

## 译文

## 赏析
