---
id: wang-yue-chuan-yan
title: 穿岩
titlePinyin: chuan1 yan2
titleSlug: chuan-yan
author: 王爚
authorPinyin: wang2 yue4
authorSlug: wang-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穿岩之峰高苍苍，峰峦十九摩天光。
- 晨曦烜赫晹出岫，下望沧海何茫茫。
- 有峰俛伏如鹅鼻，世说任公钓鱼地。
- 缆舟凿石宛然存，海变桑田几千岁。
- 泗洲俨然坐其中，右顾蒸餠香炉峰。
- 普贤狮子出云来，笔架磬峰应覆钟。
- 峰头有石平如席，仙子下棋有仙迹。
- 云收帐暖见文殊，新妇蛾眉弄空碧。
- 好似将军战胜归，摆旗卓剑逞雄威。
- 又若子卿持汉节，幞头高耸立丹墀。
- 或如骤马朝天阙，鼻孔撩天通日月。
- 中有神人来隠居，老墨题诗犹未灭。
- 断崖苍碧一线悬，崎岖有路如登天。
- 松关竹坞杂秋色，稻田麦垅凝春烟。
- 危楼杰阁建庵宇，石空神僧开山祖。
- 八载跏趺不下山，冷眼死生犹旦暮。
- 游人到此若登瀛，徙倚阑干鬼神惊。
- 当年泻出天池水，犹是寻常瀑布声。
- 山猿夜啼明月薄，听雪眠云犹未觉。
- 五百真人应共归，天香桂子纷纷落。
- 居民多在此山前，强寇陆梁宣和年。
- 流毒数州民受苦，老稚登山获保全。
- 谁知草莽英雄起，管领乡民皆效死。
- 山上分为西南界，十万魔军犹睥睨。
- 儒生谈笑觅封侯，胸中好算皆戈矛。
- 深入贼巢谕恩信，渠魁乞伏如罪俘。
- 上功幕府献天子，显立军功曳朱紫。
- 生灵不作犬羊羞，民到于今受其赐。
- 人心有感自不忘，从兹筑庵山之岗。
- 千春万载奉祀事，愿祝生民长乐康。

## 拼音
- chuan1 yan2 zhi1 feng1 gao1 cang1 cang1 ， feng1 luan2 shi2 jiu3 mo2 tian1 guang1 。
- chen2 xi1 xuan1 he4 yi4 chu1 xiu4 ， xia4 wang4 cang1 hai3 he2 mang2 mang2 。
- you3 feng1 fu3 fu2 ru2 e2 bi2 ， shi4 shuo1 ren4 gong1 diao4 yu2 di4 。
- lan3 zhou1 zao2 shi2 wan3 ran2 cun2 ， hai3 bian4 sang1 tian2 ji3 qian1 sui4 。
- si4 zhou1 yan3 ran2 zuo4 qi2 zhong1 ， you4 gu4 zheng1 bing3 xiang1 lu2 feng1 。
- pu3 xian2 shi1 zi0 chu1 yun2 lai2 ， bi3 jia4 qing4 feng1 ying4 fu4 zhong1 。
- feng1 tou2 you3 shi2 ping2 ru2 xi2 ， xian1 zi3 xia4 qi2 you3 xian1 ji4 。
- yun2 shou1 zhang4 nuan3 jian4 wen2 shu1 ， xin1 fu4 e2 mei2 nong4 kong1 bi4 。
- hao3 si4 jiang1 jun1 zhan4 sheng4 gui1 ， bai3 qi2 zhuo2 jian4 cheng3 xiong2 wei1 。
- you4 ruo4 zi3 qing1 chi2 han4 jie2 ， fu2 tou2 gao1 song3 li4 dan1 chi2 。
- huo4 ru2 zhou4 ma3 chao2 tian1 que1 ， bi2 kong3 liao2 tian1 tong1 ri4 yue4 。
- zhong1 you3 shen2 ren2 lai2 yin3 ju1 ， lao3 mo4 ti2 shi1 you2 wei4 mie4 。
- duan4 ya2 cang1 bi4 yi2 xian4 xuan2 ， qi2 qu1 you3 lu4 ru2 deng1 tian1 。
- song1 guan1 zhu2 wu4 za2 qiu1 se4 ， dao4 tian2 mai4 long3 ning2 chun1 yan1 。
- wei1 lou2 jie2 ge2 jian4 an1 yu3 ， shi2 kong1 shen2 seng1 kai1 shan1 zu3 。
- ba1 zai3 jia1 fu1 bu2 xia4 shan1 ， leng3 yan3 si3 sheng1 you2 dan4 mu4 。
- you2 ren2 dao4 ci3 ruo4 deng1 ying2 ， xi3 yi3 lan2 gan1 gui3 shen2 jing1 。
- dang1 nian2 xie4 chu1 tian1 chi2 shui3 ， you2 shi4 xun2 chang2 pu4 bu4 sheng1 。
- shan1 yuan2 ye4 ti2 ming2 yue4 bao2 ， ting1 xue3 mian2 yun2 you2 wei4 jue2 。
- wu3 bai3 zhen1 ren2 ying4 gong4 gui1 ， tian1 xiang1 gui4 zi3 fen1 fen1 luo4 。
- ju1 min2 duo1 zai4 ci3 shan1 qian2 ， qiang2 kou4 lu4 liang2 xuan1 he2 nian2 。
- liu2 du2 shu4 zhou1 min2 shou4 ku3 ， lao3 zhi4 deng1 shan1 huo4 bao3 quan2 。
- shui2 zhi1 cao3 mang3 ying1 xiong2 qi3 ， guan3 ling3 xiang1 min2 jie1 xiao4 si3 。
- shan1 shang4 fen1 wei2 xi1 nan2 jie4 ， shi2 wan4 mo2 jun1 you2 pi4 ni4 。
- ru2 sheng1 tan2 xiao4 mi4 feng1 hou2 ， xiong1 zhong1 hao3 suan4 jie1 ge1 mao2 。
- shen1 ru4 zei2 chao2 yu4 en1 xin4 ， qu2 kui2 qi3 fu2 ru2 zui4 fu2 。
- shang4 gong1 mu4 fu3 xian4 tian1 zi3 ， xian3 li4 jun1 gong1 ye4 zhu1 zi3 。
- sheng1 ling2 bu2 zuo4 quan3 yang2 xiu1 ， min2 dao4 yu2 jin1 shou4 qi2 ci4 。
- ren2 xin1 you3 gan3 zi4 bu2 wang4 ， cong2 zi1 zhu4 an1 shan1 zhi1 gang3 。
- qian1 chun1 wan4 zai3 feng4 si4 shi4 ， yuan4 zhu4 sheng1 min2 chang2 le4 kang1 。

## 注释

## 译文

## 赏析
