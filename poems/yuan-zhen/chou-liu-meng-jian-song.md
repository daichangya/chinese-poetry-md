---
id: yuan-zhen-chou-liu-meng-jian-song
title: 酬刘猛见送
titlePinyin: chou2 liu2 meng3 jian4 song4
titleSlug: chou-liu-meng-jian-song
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 种花有颜色，异色即为妖。养鸟恶羽翮，剪翮不待高。
- 非无剪伤者，物性难自逃。百足虽捷捷，商羊亦翘翘。
- 伊余狷然质，谬入多士朝。任气有愎戆，容身寡朋曹。
- 愚狂偶似直，静僻非敢骄。一为毫发忤，十载山川遥。
- 烁铁不在火，割肌不在刀。险心露山岳，流语翻波涛。
- 六尺安敢主，方寸由自调。神剑土不蚀，异布火不燋。
- 虽无二物姿，庶欲效一毫。未能深蹙蹙，多谢相劳劳。
- 去去我移马，迟迟君过桥。云势正横壑，江流初满槽。
- 持此慰远道，此之为旧交。

## 拼音
- zhong3 hua1 you3 yan2 se4 ， yi4 se4 ji2 wei4 yao1 。 yang3 niao3 e4 yu3 he2 ， jian3 he2 bu2 dai4 gao1 。
- fei1 wu2 jian3 shang1 zhe3 ， wu4 xing4 nan2 zi4 tao2 。 bai3 zu2 sui1 jie2 jie2 ， shang1 yang2 yi4 qiao4 qiao4 。
- yi1 yu2 juan4 ran2 zhi4 ， miu4 ru4 duo1 shi4 chao2 。 ren4 qi4 you3 bi4 gang4 ， rong2 shen1 gua3 peng2 cao2 。
- yu2 kuang2 ou3 si4 zhi2 ， jing4 pi4 fei1 gan3 jiao1 。 yi2 wei4 hao2 fa1 wu3 ， shi2 zai3 shan1 chuan1 yao2 。
- shuo4 tie3 bu2 zai4 huo3 ， ge1 ji1 bu2 zai4 dao1 。 xian3 xin1 lu4 shan1 yue4 ， liu2 yu3 fan1 bo1 tao1 。
- liu4 chi3 an1 gan3 zhu3 ， fang1 cun4 you2 zi4 tiao2 。 shen2 jian4 tu3 bu4 shi2 ， yi4 bu4 huo3 bu4 jiao1 。
- sui1 wu2 er4 wu4 zi1 ， shu4 yu4 xiao4 yi4 hao2 。 wei4 neng2 shen1 cu4 cu4 ， duo1 xie4 xiang1 lao2 lao2 。
- qu4 qu4 wo3 yi2 ma3 ， chi2 chi2 jun1 guo4 qiao2 。 yun2 shi4 zheng4 heng2 he4 ， jiang1 liu2 chu1 man3 cao2 。
- chi2 ci3 wei4 yuan3 dao4 ， ci3 zhi1 wei4 jiu4 jiao1 。

## 注释

## 译文

## 赏析
