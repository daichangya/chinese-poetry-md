---
id: yuan-zhen-zhi-mei
title: 雉媒
titlePinyin: zhi4 mei2
titleSlug: zhi-mei
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 双雉在野时，可怜同嗜欲。毛衣前后成，一种文章足。
- 一雉独先飞，冲开芳草绿。网罗幽草中，暗被潜羁束。
- 剪刀摧六翮，丝线缝双目。啖养能几时，依然已驯熟。
- 都无旧性灵，返与他心腹。置在芳草中，翻令诱同族。
- 前时相失者，思君意弥笃。朝朝旧处飞，往往巢边哭。
- 今朝树上啼，哀音断还续。远见尔文章，知君草中伏。
- 和鸣忽相召，鼓翅遥相瞩。畏我未肯来，又啄翳前粟。
- 敛翮远投君，飞驰势奔蹙。罥挂在君前，向君声促促。
- 信君决无疑，不道君相覆。自恨飞太高，疏罗偶然触。
- 看看架上鹰，拟食无罪肉。君意定何如，依旧雕笼宿。

## 拼音
- shuang1 zhi4 zai4 ye3 shi2 ， ke3 lian2 tong2 shi4 yu4 。 mao2 yi1 qian2 hou4 cheng2 ， yi4 zhong3 wen2 zhang1 zu2 。
- yi2 zhi4 du2 xian1 fei1 ， chong1 kai1 fang1 cao3 lü4 。 wang3 luo2 you1 cao3 zhong1 ， an4 bei4 qian2 ji1 shu4 。
- jian3 dao1 cui1 liu4 he2 ， si1 xian4 feng4 shuang1 mu4 。 dan4 yang3 neng2 ji3 shi2 ， yi1 ran2 yi3 xun4 shu2 。
- dou1 wu2 jiu4 xing4 ling2 ， fan3 yu3 ta1 xin1 fu4 。 zhi4 zai4 fang1 cao3 zhong1 ， fan1 ling4 you4 tong2 zu2 。
- qian2 shi2 xiang1 shi1 zhe3 ， si1 jun1 yi4 mi2 du3 。 zhao1 zhao1 jiu4 chu4 fei1 ， wang3 wang3 chao2 bian1 ku1 。
- jin1 chao2 shu4 shang4 ti2 ， ai1 yin1 duan4 hai2 xu4 。 yuan3 jian4 er3 wen2 zhang1 ， zhi1 jun1 cao3 zhong1 fu2 。
- he2 ming2 hu1 xiang1 zhao4 ， gu3 chi4 yao2 xiang1 zhu3 。 wei4 wo3 wei4 ken3 lai2 ， you4 zhuo2 yi4 qian2 su4 。
- lian3 he2 yuan3 tou2 jun1 ， fei1 chi2 shi4 ben1 cu4 。 juan4 gua4 zai4 jun1 qian2 ， xiang4 jun1 sheng1 cu4 cu4 。
- xin4 jun1 jue2 wu2 yi2 ， bu2 dao4 jun1 xiang1 fu4 。 zi4 hen4 fei1 tai4 gao1 ， shu1 luo2 ou3 ran2 chu4 。
- kan4 kan4 jia4 shang4 ying1 ， ni3 shi2 wu2 zui4 rou4 。 jun1 yi4 ding4 he2 ru2 ， yi1 jiu4 diao1 long2 su4 。

## 注释

## 译文

## 赏析
