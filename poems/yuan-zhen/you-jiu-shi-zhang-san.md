---
id: yuan-zhen-you-jiu-shi-zhang-san
title: 有酒十章 三
titlePinyin: you3 jiu3 shi2 zhang1   san1
titleSlug: you-jiu-shi-zhang-san
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 有酒有酒兮湛渌波，饮将愉兮气弥和。
- 念万古之纷罗，我独慨然而浩歌。
- 歌曰：天耶，地耶。
- 肇万物耶，储胥大庭之君耶。
- 恍耶，忽耶。
- 有耶，传而信耶。
- 久而谬耶，文字生而羲农作耶。
- 仁义别而圣贤出耶，炎始暴耶。
- 蚩尤炽耶，轩辕战耶。
- 不得已耶，仁耶。
- 圣耶，愍人之毒耶。
- 天荡荡耶，尧穆穆耶。
- 岂其让耶，归有德耶。
- 舜其贪耶，德能嗣耶。
- 岂其让耶，授有功耶。
- 禹功大耶，人戴之耶。
- 益不逮耶，启能德耶。
- 家天下耶，荣后嗣耶。
- 于后嗣之荣则可耶，于天下之荣其可耶。
- 呜呼远尧舜之日耶，何弃舜之速耶。
- 辛癸虐耶，汤武革耶。
- 顺天意耶，公天下耶。
- 踵夏荣嗣，私其公耶。
- 竝建万国，均其私耶。
- 专征递伐，鬬海内耶。
- 秦埽其类，威定之耶。
- 二代而陨，守不仁耶。
- 汉魏而降，乘其机耶。
- 短长理乱，系其术耶。
- 尧耶，舜耶。
- 终不可逮耶，将德之者不位。
- 位者不逮其德耶，时耶。
- 时耶，时其可耶，我可奈何兮一杯又进歌且歌。

## 拼音
- you3 jiu3 you3 jiu3 xi1 zhan4 lu4 bo1 ， yin3 jiang1 yu2 xi1 qi4 mi2 he2 。
- nian4 wan4 gu3 zhi1 fen1 luo2 ， wo3 du2 kai3 ran2 er2 hao4 ge1 。
- ge1 yue1 ： tian1 ye1 ， di4 ye1 。
- zhao4 wan4 wu4 ye1 ， chu3 xu1 da4 ting2 zhi1 jun1 ye1 。
- huang3 ye1 ， hu1 ye1 。
- you3 ye1 ， chuan2 er2 xin4 ye1 。
- jiu3 er2 miu4 ye1 ， wen2 zi4 sheng1 er2 xi1 nong2 zuo4 ye1 。
- ren2 yi4 bie2 er2 sheng4 xian2 chu1 ye1 ， yan2 shi3 bao4 ye1 。
- chi1 you2 chi4 ye1 ， xuan1 yuan2 zhan4 ye1 。
- bu4 de2 yi3 ye1 ， ren2 ye1 。
- sheng4 ye1 ， min3 ren2 zhi1 du2 ye1 。
- tian1 dang4 dang4 ye1 ， yao2 mu4 mu4 ye1 。
- qi3 qi2 rang4 ye1 ， gui1 you3 de2 ye1 。
- shun4 qi2 tan1 ye1 ， de2 neng2 si4 ye1 。
- qi3 qi2 rang4 ye1 ， shou4 you3 gong1 ye1 。
- yu3 gong1 da4 ye1 ， ren2 dai4 zhi1 ye1 。
- yi4 bu4 dai3 ye1 ， qi3 neng2 de2 ye1 。
- jia1 tian1 xia4 ye1 ， rong2 hou4 si4 ye1 。
- yu2 hou4 si4 zhi1 rong2 ze2 ke3 ye1 ， yu2 tian1 xia4 zhi1 rong2 qi2 ke3 ye1 。
- wu1 hu1 yuan3 yao2 shun4 zhi1 ri4 ye1 ， he2 qi4 shun4 zhi1 su4 ye1 。
- xin1 gui3 nüe4 ye1 ， tang1 wu3 ge2 ye1 。
- shun4 tian1 yi4 ye1 ， gong1 tian1 xia4 ye1 。
- zhong3 xia4 rong2 si4 ， si1 qi2 gong1 ye1 。
- bing4 jian4 wan4 guo2 ， jun1 qi2 si1 ye1 。
- zhuan1 zheng1 di4 fa2 ， dou4 hai3 nei4 ye1 。
- qin2 sao4 qi2 lei4 ， wei1 ding4 zhi1 ye1 。
- er4 dai4 er2 yun3 ， shou3 bu4 ren2 ye1 。
- han4 wei4 er2 jiang4 ， cheng2 qi2 ji1 ye1 。
- duan3 chang2 li3 luan4 ， xi4 qi2 shu4 ye1 。
- yao2 ye1 ， shun4 ye1 。
- zhong1 bu4 ke3 dai3 ye1 ， jiang1 de2 zhi1 zhe3 bu2 wei4 。
- wei4 zhe3 bu4 dai3 qi2 de2 ye1 ， shi2 ye1 。
- shi2 ye1 ， shi2 qi2 ke3 ye1 ， wo3 ke3 nai4 he2 xi1 yi4 bei1 you4 jin4 ge1 qie3 ge1 。

## 注释

## 译文

## 赏析
