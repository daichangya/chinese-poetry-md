---
id: yuan-zhen-yu-bao-er-shou-er
title: 谕宝二首 二
titlePinyin: yu4 bao3 er4 shou3   er4
titleSlug: yu-bao-er-shou-er
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 冰置白玉壶，始见清皎洁。
- 珠穿殷红缕，始见明洞彻。
- 镆铘无人淬，两刃幽壤铁。
- 秦镜无人拭，一片埋雾月。
- 骥跼环堵中，骨附筋入节。
- 虬蟠尺泽内，鱼贯蛙同穴。
- 艅艎无巨海，浮浮矜瀎潏。
- 栋梁无广厦，颠倒卧霜雪。
- 大鹏无长空，举翮受羁絏。
- 豫樟无厚地，危柢真卼臲。
- 圭璧无卞和，甘与顽石列。
- 舜禹无陶尧，名随腐草灭。
- 神功伏神物，神物神乃别。
- 神人不世出，所以神功绝。
- 神物岂徒然，用之乃施设。
- 禹功九州理，舜德天下悦。
- 璧充传国玺，圭用祈太折。
- 千寻豫樟干，九万大鹏歇。
- 栋梁庇生民，艅艎济来哲。
- 虬腾旱天雨，骥骋流电掣。
- 镜悬奸胆露，劒拂妖蛇裂。
- 珠玉照乘光，冰莹环坐热。
- 此物比在泥，斯言为谁发。
- 于今尽凡耳，不为君不说。

## 拼音
- bing1 zhi4 bai2 yu4 hu2 ， shi3 jian4 qing1 jiao3 jie2 。
- zhu1 chuan1 yan1 hong2 lü3 ， shi3 jian4 ming2 dong4 che4 。
- mo4 ye2 wu2 ren2 cui4 ， liang3 ren4 you1 rang3 tie3 。
- qin2 jing4 wu2 ren2 shi4 ， yi2 pian4 mai2 wu4 yue4 。
- ji4 ju2 huan2 du3 zhong1 ， gu3 fu4 jin1 ru4 jie2 。
- qiu2 pan2 chi3 ze2 nei4 ， yu2 guan4 wa1 tong2 xue2 。
- yu2 huang2 wu2 ju4 hai3 ， fu2 fu2 jin1 mo4 yu4 。
- dong4 liang2 wu2 guang3 sha4 ， dian1 dao3 wo4 shuang1 xue3 。
- da4 peng2 wu2 chang2 kong1 ， ju3 he2 shou4 ji1 xie4 。
- yu4 zhang1 wu2 hou4 di4 ， wei1 di3 zhen1 wu4 nie4 。
- gui1 bi4 wu2 bian4 he2 ， gan1 yu3 wan2 shi2 lie4 。
- shun4 yu3 wu2 tao2 yao2 ， ming2 sui2 fu3 cao3 mie4 。
- shen2 gong1 fu2 shen2 wu4 ， shen2 wu4 shen2 nai3 bie2 。
- shen2 ren2 bu2 shi4 chu1 ， suo3 yi3 shen2 gong1 jue2 。
- shen2 wu4 qi3 tu2 ran2 ， yong4 zhi1 nai3 shi1 she4 。
- yu3 gong1 jiu3 zhou1 li3 ， shun4 de2 tian1 xia4 yue4 。
- bi4 chong1 chuan2 guo2 xi3 ， gui1 yong4 qi2 tai4 zhe2 。
- qian1 xun2 yu4 zhang1 gan1 ， jiu3 wan4 da4 peng2 xie1 。
- dong4 liang2 bi4 sheng1 min2 ， yu2 huang2 ji4 lai2 zhe2 。
- qiu2 teng2 han4 tian1 yu3 ， ji4 cheng3 liu2 dian4 che4 。
- jing4 xuan2 jian1 dan3 lu4 ， jian4 fu2 yao1 she2 lie4 。
- zhu1 yu4 zhao4 cheng2 guang1 ， bing1 ying2 huan2 zuo4 re4 。
- ci3 wu4 bi3 zai4 ni2 ， si1 yan2 wei4 shui2 fa1 。
- yu2 jin1 jin4 fan2 er3 ， bu2 wei4 jun1 bu4 shuo1 。

## 注释

## 译文

## 赏析
