---
id: yuan-zhen-si-yuan-xin-zhu
title: 寺院新竹
titlePinyin: si4 yuan4 xin1 zhu2
titleSlug: si-yuan-xin-zhu
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 宝地琉璃坼，紫苞琅玕踊。亭亭巧于削，一一大如拱。
- 冰碧林外寒，峰峦眼前耸。槎枒矛戟合，屹仡龙蛇动。
- 烟泛翠光流，岁余霜彩重。风朝竽籁过，雨夜鬼神恐。
- 佳色有鲜妍，修茎无拥肿。节高迷玉镞，箨缀疑花捧。
- 讵必太山根，本自仙坛种。谁令植幽壤，复此依闲冗。
- 居然霄汉姿，坐受藩篱壅。噪集倦鸱乌，炎昏繁蠛蠓。
- 未遭伶伦听，非安子犹宠。威凤来有时，虚心岂无奉。

## 拼音
- bao3 di4 liu2 li2 che4 ， zi3 bao1 lang2 gan1 yong3 。 ting2 ting2 qiao3 yu2 xiao1 ， yi1 yi1 da4 ru2 gong3 。
- bing1 bi4 lin2 wai4 han2 ， feng1 luan2 yan3 qian2 song3 。 cha2 ya1 mao2 ji3 he2 ， yi4 yi4 long2 she2 dong4 。
- yan1 fan4 cui4 guang1 liu2 ， sui4 yu2 shuang1 cai3 zhong4 。 feng1 chao2 yu2 lai4 guo4 ， yu3 ye4 gui3 shen2 kong3 。
- jia1 se4 you3 xian1 yan2 ， xiu1 jing1 wu2 yong1 zhong3 。 jie2 gao1 mi2 yu4 zu2 ， tuo4 zhui4 yi2 hua1 peng3 。
- ju4 bi4 tai4 shan1 gen1 ， ben3 zi4 xian1 tan2 zhong3 。 shui2 ling4 zhi2 you1 rang3 ， fu4 ci3 yi1 xian2 rong3 。
- ju1 ran2 xiao1 han4 zi1 ， zuo4 shou4 fan1 li2 yong1 。 zao4 ji2 juan4 chi1 wu1 ， yan2 hun1 fan2 mie4 meng3 。
- wei4 zao1 ling2 lun2 ting1 ， fei1 an1 zi3 you2 chong3 。 wei1 feng4 lai2 you3 shi2 ， xu1 xin1 qi3 wu2 feng4 。

## 注释

## 译文

## 赏析
