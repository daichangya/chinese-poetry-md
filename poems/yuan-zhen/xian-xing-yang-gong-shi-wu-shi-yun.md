---
id: yuan-zhen-xian-xing-yang-gong-shi-wu-shi-yun
title: 献荥阳公诗五十韵
titlePinyin: xian4 xing2 yang2 gong1 shi1 wu3 shi2 yun4
titleSlug: xian-xing-yang-gong-shi-wu-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 郑驿骑翩翩，丘门子弟贤。文翁开学日，正礼骋途年。
- 骏骨黄金买，英髦绛帐延。趋风皆蹀足，侍坐各差肩。
- 解榻招徐稚，登楼引仲宣。凤攒题字扇，鱼落讲经筵。
- 盛气河包济，贞姿岳柱天。皋夔当五百，邹鲁重三千。
- 科斗翻腾取，关雎教授先。篆垂朝露滴，诗缀夜珠联。
- 逸礼多心匠，焚书旧口传。陈遵修尺牍，阮瑀让飞笺。
- 中的颜初启，抽毫踵未旋。森罗万木合，属对百花全。
- 词海跳波涌，文星拂坐悬。戴冯遥避席，祖逖后施鞭。
- 西蜀凌云赋，东阳咏月篇。劲芟鼇足断，精贯虱心穿。
- 浩汗神弥王，鹞飏兴欲仙。冰壶通皓雪，绮树眇晴烟。
- 驱驾雷霆走，铺陈锦绣鲜。清机登穾奥，流韵溢山川。
- 墨客膺潜服，谈宾膝误前。张鳞定摧败，折角反矜怜。
- 句句推琼玉，声声播管弦。纤新撩造化，澒洞斡陶甄。
- 卫磬琤鍧极，齐竽僭滥偏。空虚惭炙輠，点窜许怀铅。
- 惫色秋来草，哀吟雨后蝉。自伤魂惨沮，何暇思幽玄。
- 喜到樽罍侧，愁亲几案边。菁华知竭矣，肺腑尚求旃。
- 抵滞浑成醉，徘徊转慕膻。老叹才渐少，闲苦病相煎。
- 瓦砾难追琢，刍荛分弃捐。漫劳成恳恳，那得美娟娟。
- 拙劣仍非速，迂愚且异专。移时停笔砚，挥景乏戈鋋。
- 仪舌忻犹在，舒帷誓不褰。会将连献楚，深耻谬游燕。
- 蒲有临书叶，韦充读易编。沙须披见宝，经拟带耕田。
- 入雾长期闰，持朱本望研。轮辕呈曲直，凿枘取方圆。
- 呼吸宁徒尔，沾濡岂浪然。过箫资响亮，随水涨沦涟。
- 惜日看圭短，偷光恨壁坚。勤勤雕朽木，细细导蒙泉。
- 传癖今应甚，头风昨已痊。丹青公旧物，一为变蚩妍。

## 拼音
- zheng4 yi4 qi2 pian1 pian1 ， qiu1 men2 zi3 di4 xian2 。 wen2 weng1 kai1 xue2 ri4 ， zheng4 li3 cheng3 tu2 nian2 。
- jun4 gu3 huang2 jin1 mai3 ， ying1 mao2 jiang4 zhang4 yan2 。 qu1 feng1 jie1 die2 zu2 ， shi4 zuo4 ge4 cha4 jian1 。
- jie3 ta4 zhao1 xu2 zhi4 ， deng1 lou2 yin3 zhong4 xuan1 。 feng4 zan3 ti2 zi4 shan4 ， yu2 luo4 jiang3 jing1 yan2 。
- sheng4 qi4 he2 bao1 ji4 ， zhen1 zi1 yue4 zhu4 tian1 。 gao1 kui2 dang1 wu3 bai3 ， zou1 lu3 zhong4 san1 qian1 。
- ke1 dou4 fan1 teng2 qu3 ， guan1 ju1 jiao4 shou4 xian1 。 zhuan4 chui2 chao2 lu4 di1 ， shi1 zhui4 ye4 zhu1 lian2 。
- yi4 li3 duo1 xin1 jiang4 ， fen2 shu1 jiu4 kou3 chuan2 。 chen2 zun1 xiu1 chi3 du2 ， ruan3 yu3 rang4 fei1 jian1 。
- zhong1 de0 yan2 chu1 qi3 ， chou1 hao2 zhong3 wei4 xuan2 。 sen1 luo2 wan4 mu4 he2 ， shu3 dui4 bai3 hua1 quan2 。
- ci2 hai3 tiao4 bo1 yong3 ， wen2 xing1 fu2 zuo4 xuan2 。 dai4 feng2 yao2 bi4 xi2 ， zu3 ti4 hou4 shi1 bian1 。
- xi1 shu3 ling2 yun2 fu4 ， dong1 yang2 yong3 yue4 pian1 。 jin4 shan1 ao2 zu2 duan4 ， jing1 guan4 shi1 xin1 chuan1 。
- hao4 han4 shen2 mi2 wang2 ， yao4 yang2 xing1 yu4 xian1 。 bing1 hu2 tong1 hao4 xue3 ， qi3 shu4 miao3 qing2 yan1 。
- qu1 jia4 lei2 ting2 zou3 ， pu1 chen2 jin3 xiu4 xian1 。 qing1 ji1 deng1 yao4 ao4 ， liu2 yun4 yi4 shan1 chuan1 。
- mo4 ke4 ying1 qian2 fu2 ， tan2 bin1 xi1 wu4 qian2 。 zhang1 lin2 ding4 cui1 bai4 ， zhe2 jiao3 fan3 jin1 lian2 。
- ju4 ju4 tui1 qiong2 yu4 ， sheng1 sheng1 bo1 guan3 xian2 。 xian1 xin1 liao2 zao4 hua4 ， hong4 dong4 wo4 tao2 zhen1 。
- wei4 qing4 cheng1 hong1 ji2 ， qi2 yu2 jian4 lan4 pian1 。 kong1 xu1 can2 zhi4 guo3 ， dian3 cuan4 xu3 huai2 qian1 。
- bei4 se4 qiu1 lai2 cao3 ， ai1 yin2 yu3 hou4 chan2 。 zi4 shang1 hun2 can3 ju3 ， he2 xia2 si1 you1 xuan2 。
- xi3 dao4 zun1 lei2 ce4 ， chou2 qin1 ji1 an4 bian1 。 jing1 hua2 zhi1 jie2 yi3 ， fei4 fu3 shang4 qiu2 zhan1 。
- di3 zhi4 hun2 cheng2 zui4 ， pai2 huai2 zhuan3 mu4 shan1 。 lao3 tan4 cai2 jian4 shao3 ， xian2 ku3 bing4 xiang1 jian1 。
- wa3 li4 nan2 zhui1 zhuo2 ， chu2 rao2 fen1 qi4 juan1 。 man4 lao2 cheng2 ken3 ken3 ， na4 de2 mei3 juan1 juan1 。
- zhuo1 lie4 reng2 fei1 su4 ， yu1 yu2 qie3 yi4 zhuan1 。 yi2 shi2 ting2 bi3 yan4 ， hui1 jing3 fa2 ge1 chan2 。
- yi2 she2 xin1 you2 zai4 ， shu1 wei2 shi4 bu4 qian1 。 hui4 jiang1 lian2 xian4 chu3 ， shen1 chi3 miu4 you2 yan4 。
- pu2 you3 lin2 shu1 ye4 ， wei2 chong1 du2 yi4 bian1 。 sha1 xu1 pi1 jian4 bao3 ， jing1 ni3 dai4 geng1 tian2 。
- ru4 wu4 chang2 qi1 run4 ， chi2 zhu1 ben3 wang4 yan2 。 lun2 yuan2 cheng2 qu1 zhi2 ， zao2 rui4 qu3 fang1 yuan2 。
- hu1 xi1 ning2 tu2 er3 ， zhan1 ru2 qi3 lang4 ran2 。 guo4 xiao1 zi1 xiang3 liang4 ， sui2 shui3 zhang3 lun2 lian2 。
- xi1 ri4 kan4 gui1 duan3 ， tou1 guang1 hen4 bi4 jian1 。 qin2 qin2 diao1 xiu3 mu4 ， xi4 xi4 dao3 meng2 quan2 。
- chuan2 pi3 jin1 ying4 shen4 ， tou2 feng1 zuo2 yi3 quan2 。 dan1 qing1 gong1 jiu4 wu4 ， yi2 wei4 bian4 chi1 yan2 。

## 注释

## 译文

## 赏析
