---
id: yuan-zhen-qian-bing-shi-shou
title: 遣病十首
titlePinyin: qian3 bing4 shi2 shou3
titleSlug: qian-bing-shi-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 服药备江瘴，四年方一疠。岂是药无功，伊予久留滞。
- 滞留人固薄，瘴久药难制。去日良已甘，归途奈无际。
- 弃置何所任，郑公怜我病。三十九万钱，资予养顽暝。
- 身贱杀何益，恩深报难罄。公其万千年，世有天之郑。
- 忆作孩稚初，健羡成人列。倦学厌日长，嬉游念佳节。
- 今来渐讳年，顿与前心别。白日速如飞，佳晨亦骚屑。
- 昔在痛饮场，憎人病辞醉。病来身怕酒，始悟他人意。
- 怕酒岂不闲，悲无少年气。传语少年儿，杯盘莫回避。
- 忆初头始白，昼夜惊一缕。渐及鬓与须，多来不能数。
- 壮年等闲过，过壮年已五。华发不再青，劳生竟何补。
- 在家非不病，有病心亦安。起居甥侄扶，药饵兄嫂看。
- 今病兄远路，道遥书信难。寄言娇小弟，莫作官家官。
- 燕巢官舍内，我尔俱为客。岁晚我独留，秋深尔安适。
- 风高翅羽垂，路远烟波隔。去去玉山岑，人间网罗窄。
- 簷宇夜来旷，暗知秋已生。卧悲衾簟冷，病觉支体轻。
- 炎昏岂不倦，时去聊自惊。浩叹终一夕，空堂天欲明。
- 秋依静处多，况乃凌晨趣。深竹蝉昼风，翠茸衫晓露。
- 庭莎病看长，林果闲知数。何以强健时，公门日劳骛。
- 朝结故乡念，暮作空堂寝。梦别泪亦流，啼痕暗横枕。
- 昔愁凭酒遣，今病安能饮。落尽秋槿花，离人病犹甚。

## 拼音
- fu2 yao4 bei4 jiang1 zhang4 ， si4 nian2 fang1 yi2 li4 。 qi3 shi4 yao4 wu2 gong1 ， yi1 yu3 jiu3 liu2 zhi4 。
- zhi4 liu2 ren2 gu4 bao2 ， zhang4 jiu3 yao4 nan2 zhi4 。 qu4 ri4 liang2 yi3 gan1 ， gui1 tu2 nai4 wu2 ji4 。
- qi4 zhi4 he2 suo3 ren4 ， zheng4 gong1 lian2 wo3 bing4 。 san1 shi2 jiu3 wan4 qian2 ， zi1 yu3 yang3 wan2 ming2 。
- shen1 jian4 sha1 he2 yi4 ， en1 shen1 bao4 nan2 qing4 。 gong1 qi2 wan4 qian1 nian2 ， shi4 you3 tian1 zhi1 zheng4 。
- yi4 zuo4 hai2 zhi4 chu1 ， jian4 xian4 cheng2 ren2 lie4 。 juan4 xue2 yan4 ri4 chang2 ， xi1 you2 nian4 jia1 jie2 。
- jin1 lai2 jian4 hui4 nian2 ， dun4 yu3 qian2 xin1 bie2 。 bai2 ri4 su4 ru2 fei1 ， jia1 chen2 yi4 sao1 xie4 。
- xi1 zai4 tong4 yin3 chang3 ， zeng1 ren2 bing4 ci2 zui4 。 bing4 lai2 shen1 pa4 jiu3 ， shi3 wu4 ta1 ren2 yi4 。
- pa4 jiu3 qi3 bu4 xian2 ， bei1 wu2 shao4 nian2 qi4 。 chuan2 yu3 shao4 nian2 er2 ， bei1 pan2 mo4 hui2 bi4 。
- yi4 chu1 tou2 shi3 bai2 ， zhou4 ye4 jing1 yi4 lü3 。 jian4 ji2 bin4 yu3 xu1 ， duo1 lai2 bu4 neng2 shu4 。
- zhuang4 nian2 deng3 xian2 guo4 ， guo4 zhuang4 nian2 yi3 wu3 。 hua2 fa4 bu2 zai4 qing1 ， lao2 sheng1 jing4 he2 bu3 。
- zai4 jia1 fei1 bu2 bing4 ， you3 bing4 xin1 yi4 an1 。 qi3 ju1 sheng1 zhi2 fu2 ， yao4 er3 xiong1 sao3 kan4 。
- jin1 bing4 xiong1 yuan3 lu4 ， dao4 yao2 shu1 xin4 nan2 。 ji4 yan2 jiao1 xiao3 di4 ， mo4 zuo4 guan1 jia1 guan1 。
- yan4 chao2 guan1 she4 nei4 ， wo3 er3 ju4 wei4 ke4 。 sui4 wan3 wo3 du2 liu2 ， qiu1 shen1 er3 an1 shi4 。
- feng1 gao1 chi4 yu3 chui2 ， lu4 yuan3 yan1 bo1 ge2 。 qu4 qu4 yu4 shan1 cen2 ， ren2 jian1 wang3 luo2 zhai3 。
- yan2 yu3 ye4 lai2 kuang4 ， an4 zhi1 qiu1 yi3 sheng1 。 wo4 bei1 qin1 dian4 leng3 ， bing4 jue2 zhi1 ti3 qing1 。
- yan2 hun1 qi3 bu2 juan4 ， shi2 qu4 liao2 zi4 jing1 。 hao4 tan4 zhong1 yi4 xi1 ， kong1 tang2 tian1 yu4 ming2 。
- qiu1 yi1 jing4 chu4 duo1 ， kuang4 nai3 ling2 chen2 qu4 。 shen1 zhu2 chan2 zhou4 feng1 ， cui4 rong2 shan1 xiao3 lu4 。
- ting2 sha1 bing4 kan4 chang2 ， lin2 guo3 xian2 zhi1 shu4 。 he2 yi3 qiang2 jian4 shi2 ， gong1 men2 ri4 lao2 wu4 。
- chao2 jie2 gu4 xiang1 nian4 ， mu4 zuo4 kong1 tang2 qin3 。 meng4 bie2 lei4 yi4 liu2 ， ti2 hen2 an4 heng2 zhen3 。
- xi1 chou2 ping2 jiu3 qian3 ， jin1 bing4 an1 neng2 yin3 。 luo4 jin4 qiu1 jin3 hua1 ， li2 ren2 bing4 you2 shen4 。

## 注释

## 译文

## 赏析
