---
id: yuan-zhen-he-le-tian-zeng-wu-dan
title: 和乐天赠吴丹
titlePinyin: he2 le4 tian1 zeng4 wu2 dan1
titleSlug: he-le-tian-zeng-wu-dan
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 不识吴生面，久知吴生道。迹虽染世名，心本奉天老。
- 雌一守命门，回九填血脑。委气荣卫和，咽津颜色好。
- 传闻共甲子，衰𬯎尽枯槁。独有冰雪容，纤华夺鲜缟。
- 问人何能尔，吴实旷怀抱。弁冕徒挂身，身外非所宝。
- 伊予固童昧，希真亦云早。石坛玉晨尊，昼夜长自扫。
- 密印视丹田，游神梦三岛。万过黄庭经，一食青精稻。
- 冥搜方朔桃，结念安期枣。绿发幸未改，丹诚自能保。
- 行当摆尘缨，吴门事探讨。君为先此词，终期搴瑶草。

## 拼音
- bu4 shi2 wu2 sheng1 mian4 ， jiu3 zhi1 wu2 sheng1 dao4 。 ji4 sui1 ran3 shi4 ming2 ， xin1 ben3 feng4 tian1 lao3 。
- ci2 yi4 shou3 ming4 men2 ， hui2 jiu3 tian2 xue4 nao3 。 wei3 qi4 rong2 wei4 he2 ， yan4 jin1 yan2 se4 hao3 。
- chuan2 wen2 gong4 jia3 zi3 ， shuai1 tui2 jin4 ku1 gao3 。 du2 you3 bing1 xue3 rong2 ， xian1 hua2 duo2 xian1 gao3 。
- wen4 ren2 he2 neng2 er3 ， wu2 shi2 kuang4 huai2 bao4 。 bian4 mian3 tu2 gua4 shen1 ， shen1 wai4 fei1 suo3 bao3 。
- yi1 yu3 gu4 tong2 mei4 ， xi1 zhen1 yi4 yun2 zao3 。 shi2 tan2 yu4 chen2 zun1 ， zhou4 ye4 chang2 zi4 sao3 。
- mi4 yin4 shi4 dan1 tian2 ， you2 shen2 meng4 san1 dao3 。 wan4 guo4 huang2 ting2 jing1 ， yi4 shi2 qing1 jing1 dao4 。
- ming2 sou1 fang1 shuo4 tao2 ， jie2 nian4 an1 qi1 zao3 。 lü4 fa1 xing4 wei4 gai3 ， dan1 cheng2 zi4 neng2 bao3 。
- hang2 dang0 bai3 chen2 ying1 ， wu2 men2 shi4 tan4 tao3 。 jun1 wei4 xian1 ci3 ci2 ， zhong1 qi1 qian1 yao2 cao3 。

## 注释

## 译文

## 赏析
