---
id: yuan-zhen-dai-qu-jiang-lao-ren-bai-yun
title: 代曲江老人百韵
titlePinyin: dai4 qu3 jiang1 lao3 ren2 bai3 yun4
titleSlug: dai-qu-jiang-lao-ren-bai-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 何事花前泣，曾逢旧日春。先皇初在镐，贱子正游秦。
- 拨乱干戈后，经文礼乐辰。徽章悬象魏，貔虎画骐𬴊。
- 光武休言战，唐尧念睦姻。琳琅铺柱础，葛藟茂河漘。
- 尚齿惇耆艾，搜材拔积薪。裴王持藻镜，姚宋斡陶钧。
- 内史称张敞，苍生借寇恂。名卿唯讲德，命士耻忧贫。
- 杞梓无遗用，刍荛不忘询。悬金收逸骥，鼓瑟荐嘉宾。
- 羽翼皆随凤，圭璋肯杂瑉。班行容济济，文质道彬彬。
- 百度依皇极，千门辟紫宸。措刑非苟简，稽古蹈因循。
- 书谬偏求伏，诗亡远听申。雄推三虎贾，群擢八龙荀。
- 海外恩方洽，寰中教不泯。儒林精阃奥，流品重清淳。
- 天净三光丽，时和四序均。卑官休力役，蠲赋免艰辛。
- 蛮貊同车轨，乡原尽里仁。帝途高荡荡，风俗厚訚訚。
- 暇日耕耘足，丰年雨露频。戍烟生不见，村竖老犹纯。
- 耒耜勤千亩，牲牢奉六禋。南郊礼天地，东野辟原匀。
- 校猎求初吉，先农卜上寅。万方来合杂，五色瑞轮囷。
- 池籞呈朱雁，坛场得白麟。酹金光照耀，奠璧彩璘玢。
- 掉荡云门发，蹁跹鹭羽振。集灵撞玉磬，和鼓奏金𬭚。
- 建簴崇牙盛，衔钟兽目嗔。总干形屹崒，戛敔背嶙峋。
- 文物千官会，夷音九部陈。鱼龙华外戏，歌舞洛中嫔。
- 佳节修酺礼，非时宴侍臣。梨园明月夜，花萼艳阳晨。
- 李杜诗篇敌，苏张笔力匀。乐章轻鲍照，碑板笑颜竣。
- 泰狱陪封禅，汾阴颂鬼神。星移逐西顾，风暖助东巡。
- 浴德留汤谷，搜畋过渭滨。沸天雷殷殷，匝地毂辚辚。
- 沃土心逾炽，豪家礼渐湮。老农羞荷锸，贪贾学垂绅。
- 曲艺争工巧，雕机变组𬘓。青凫连不解，红粟朽相因。
- 山泽长孳货，梯航竞献珍。翠毛开越巂，龙眼弊瓯闽。
- 玉馔薪燃蜡，椒房烛用银。铜山供横赐，金屋贮宜颦。
- 班女恩移赵，思王赋感甄。辉光随顾步，生死属摇唇。
- 世族功勋久，王姬宠爱亲。街衢连甲第，冠盖拥朱轮。
- 大道垂珠箔，当垆踏锦茵。轩车隘南陌，钟磬满西邻。
- 出入张公子，骄奢石季伦。鸡场潜介羽，马埒并扬尘。
- 韬袖夸狐腋，弓弦尚鹿fc。紫绦牵白犬，绣bi被花骃。
- 箭倒南山虎，鹰擒东郭su。翻身迎过雁，劈肘取回鹑。
- 竟蓄朱公产，争藏邴氏缗。桥桃矜马鹜，倚顿数牛犉。
- 齑斗冬中韭，羹怜远处莼。万钱才下箸，五酘未称醇。
- 曲水闲销日，倡楼醉度旬。探丸依郭解，投辖伴陈遵。
- 共谓长之泰，那知遽构屯。奸心兴桀黠，凶丑比顽嚚。
- 斗柄侵妖彗，天泉化逆鳞。背恩欺乃祖，连祸及吾民。
- 猰貐当前路，鲸鲵得要津。王师才业业，暴卒已sJ々。
- 杂虏同谋夏，宗周暂去豳。陵园深暮景，霜露下秋旻。
- 凤阙悲巢𫛳，鹓行乱野麏。华林荒茂草，寒竹碎贞筠。
- 村落空垣坏，城隍旧井堙。破船沉古渡，战鬼聚阴磷。
- 振臂谁相应，攒眉独不伸。毁容怀赤绂，混迹戴黄巾。
- 木梗随波荡，桃源𢽾隐沦。弟兄书信断，鸥鹭往来驯。
- 忽遇山光澈，遥瞻海气真。秘图推废主，后圣合经纶。
- 野杏浑休植，幽兰不复纫。但惊心愤愤，谁恋水粼粼。
- 尽室杂深洞，轻桡荡小fq。殷勤题白石，怅望出青苹。
- 梦寐平生在，经过处所新。阮郎迷里巷，辽鹤记城𬮱。
- 虚过休明代，旋为朽病身。劳生常矻矻，语旧苦谆谆。
- 晚岁多衰柳，先秋愧大椿。眼前年少客，无复昔时人。

## 拼音
- he2 shi4 hua1 qian2 qi4 ， ceng2 feng2 jiu4 ri4 chun1 。 xian1 huang2 chu1 zai4 hao4 ， jian4 zi3 zheng4 you2 qin2 。
- bo1 luan4 gan1 ge1 hou4 ， jing1 wen2 li3 yue4 chen2 。 hui1 zhang1 xuan2 xiang4 wei4 ， pi2 hu3 hua4 qi2 lin2 。
- guang1 wu3 xiu1 yan2 zhan4 ， tang2 yao2 nian4 mu4 yin1 。 lin2 lang2 pu4 zhu4 chu3 ， ge3 lei3 mao4 he2 chun2 。
- shang4 chi3 dun1 qi2 ai4 ， sou1 cai2 ba2 ji1 xin1 。 pei2 wang2 chi2 zao3 jing4 ， yao2 song4 wo4 tao2 jun1 。
- nei4 shi3 cheng1 zhang1 chang3 ， cang1 sheng1 jie4 kou4 xun2 。 ming2 qing1 wei2 jiang3 de2 ， ming4 shi4 chi3 you1 pin2 。
- qi3 zi3 wu2 yi2 yong4 ， chu2 rao2 bu2 wang4 xun2 。 xuan2 jin1 shou1 yi4 ji4 ， gu3 se4 jian4 jia1 bin1 。
- yu3 yi4 jie1 sui2 feng4 ， gui1 zhang1 ken3 za2 min2 。 ban1 xing2 rong2 ji4 ji4 ， wen2 zhi4 dao4 bin1 bin1 。
- bai3 du4 yi1 huang2 ji2 ， qian1 men2 pi4 zi3 chen2 。 cuo4 xing2 fei1 gou3 jian3 ， ji1 gu3 dao3 yin1 xun2 。
- shu1 miu4 pian1 qiu2 fu2 ， shi1 wang2 yuan3 ting1 shen1 。 xiong2 tui1 san1 hu3 jia3 ， qun2 zhuo2 ba1 long2 xun2 。
- hai3 wai4 en1 fang1 qia4 ， huan2 zhong1 jiao4 bu4 min3 。 ru2 lin2 jing1 kun3 ao4 ， liu2 pin3 zhong4 qing1 chun2 。
- tian1 jing4 san1 guang1 li4 ， shi2 he2 si4 xu4 jun1 。 bei1 guan1 xiu1 li4 yi4 ， juan1 fu4 mian3 jian1 xin1 。
- man2 mo4 tong2 che1 gui3 ， xiang1 yuan2 jin4 li3 ren2 。 di4 tu2 gao1 dang4 dang4 ， feng1 su2 hou4 yin2 yin2 。
- xia2 ri4 geng1 yun2 zu2 ， feng1 nian2 yu3 lu4 pin2 。 shu4 yan1 sheng1 bu2 jian4 ， cun1 shu4 lao3 you2 chun2 。
- lei3 si4 qin2 qian1 mu3 ， sheng1 lao2 feng4 liu4 yin1 。 nan2 jiao1 li3 tian1 di4 ， dong1 ye3 pi4 yuan2  yun2 。
- xiao4 lie4 qiu2 chu1 ji2 ， xian1 nong2 bu3 shang4 yin2 。 wan4 fang1 lai2 he2 za2 ， wu3 se4 rui4 lun2 qun1 。
- chi2 yu4 cheng2 zhu1 yan4 ， tan2 chang3 de2 bai2 lin2 。 lei4 jin1 guang1 zhao4 yao4 ， dian4 bi4 cai3 lin2 bin1 。
- diao4 dang4 yun2 men2 fa1 ， pian2 xian1 lu4 yu3 zhen4 。 ji2 ling2 zhuang4 yu4 qing4 ， he2 gu3 zou4 jin1 chun2 。
- jian4 ju4 chong2 ya2 sheng4 ， xian2 zhong1 shou4 mu4 chen1 。 zong3 gan1 xing2 yi4 zu2 ， jia2 yu3 bei4 lin2 xun2 。
- wen2 wu4 qian1 guan1 hui4 ， yi2 yin1 jiu3 bu4 chen2 。 yu2 long2 hua2 wai4 xi4 ， ge1 wu3 luo4 zhong1 pin2 。
- jia1 jie2 xiu1 pu2 li3 ， fei1 shi2 yan4 shi4 chen2 。 li2 yuan2 ming2 yue4 ye4 ， hua1 e4 yan4 yang2 chen2 。
- li3 du4 shi1 pian1 di2 ， su1 zhang1 bi3 li4 yun2 。 yue4 zhang1 qing1 bao4 zhao4 ， bei1 ban3 xiao4 yan2 jun4 。
- tai4 yu4 pei2 feng1 chan2 ， fen2 yin1 song4 gui3 shen2 。 xing1 yi2 zhu2 xi1 gu4 ， feng1 nuan3 zhu4 dong1 xun2 。
- yu4 de2 liu2 tang1 gu3 ， sou1 tian2 guo4 wei4 bin1 。 fei4 tian1 lei2 yin1 yin1 ， za1 di4 gu1 lin2 lin2 。
- wo4 tu3 xin1 yu2 chi4 ， hao2 jia1 li3 jian4 yan1 。 lao3 nong2 xiu1 he2 cha1 ， tan1 jia3 xue2 chui2 shen1 。
- qu3 yi4 zheng1 gong1 qiao3 ， diao1 ji1 bian4 zu3 xun2 。 qing1 fu2 lian2 bu4 jie3 ， hong2 su4 xiu3 xiang1 yin1 。
- shan1 ze2 chang2 zi1 huo4 ， ti1 hang2 jing4 xian4 zhen1 。 cui4 mao2 kai1 yue4 xi1 ， long2 yan3 bi4 ou1 min3 。
- yu4 zhuan4 xin1 ran2 la4 ， jiao1 fang2 zhu2 yong4 yin2 。 tong2 shan1 gong4 heng2 ci4 ， jin1 wu1 zhu4 yi2 pin2 。
- ban1 nü3 en1 yi2 zhao4 ， si1 wang2 fu4 gan3 zhen1 。 hui1 guang1 sui2 gu4 bu4 ， sheng1 si3 shu3 yao2 chun2 。
- shi4 zu2 gong1 xun1 jiu3 ， wang2 ji1 chong3 ai4 qin1 。 jie1 qu2 lian2 jia3 di4 ， guan1 gai4 yong1 zhu1 lun2 。
- da4 dao4 chui2 zhu1 bo2 ， dang1 lu2 ta4 jin3 yin1 。 xuan1 che1 ai4 nan2 mo4 ， zhong1 qing4 man3 xi1 lin2 。
- chu1 ru4 zhang1 gong1 zi3 ， jiao1 she1 shi2 ji4 lun2 。 ji1 chang3 qian2 jie4 yu3 ， ma3 lie4 bing4 yang2 chen2 。
- tao1 xiu4 kua1 hu2 ye4 ， gong1 xian2 shang4 lu4 f c 。 zi3 tao1 qian1 bai2 quan3 ， xiu4 b i bei4 hua1 yin1 。
- jian4 dao3 nan2 shan1 hu3 ， ying1 qin2 dong1 guo1 s u 。 fan1 shen1 ying2 guo4 yan4 ， pi1 zhou3 qu3 hui2 chun2 。
- jing4 xu4 zhu1 gong1 chan3 ， zheng1 cang2 bing3 shi4 min2 。 qiao2 tao2 jin1 ma3 wu4 ， yi3 dun4 shu4 niu2 chun2 。
- ji1 dou4 dong1 zhong1 jiu3 ， geng1 lian2 yuan3 chu4 chun2 。 wan4 qian2 cai2 xia4 zhu4 ， wu3 dou4 wei4 cheng1 chun2 。
- qu1 shui3 xian2 xiao1 ri4 ， chang4 lou2 zui4 du4 xun2 。 tan4 wan2 yi1 guo1 jie3 ， tou2 xia2 ban4 chen2 zun1 。
- gong4 wei4 chang2 zhi1 tai4 ， na4 zhi1 ju4 gou4 tun2 。 jian1 xin1 xing1 jie2 xia2 ， xiong1 chou3 bi3 wan2 yin2 。
- dou4 bing3 qin1 yao1 hui4 ， tian1 quan2 hua4 ni4 lin2 。 bei4 en1 qi1 nai3 zu3 ， lian2 huo4 ji2 wu2 min2 。
- ya4 yu3 dang1 qian2 lu4 ， jing1 ni2 de2 yao4 jin1 。 wang2 shi1 cai2 ye4 ye4 ， bao4 zu2 yi3 s J tong2 。
- za2 lu3 tong2 mou2 xia4 ， zong1 zhou1 zan4 qu4 bin1 。 ling2 yuan2 shen1 mu4 jing3 ， shuang1 lu4 xia4 qiu1 min2 。
- feng4 que1 bei1 chao2 𫛳 ， yuan1 xing2 luan4 ye3 jun1 。 hua2 lin2 huang1 mao4 cao3 ， han2 zhu2 sui4 zhen1 yun2 。
- cun1 luo4 kong1 yuan2 huai4 ， cheng2 huang2 jiu4 jing3 yin1 。 po4 chuan2 chen2 gu3 du4 ， zhan4 gui3 ju4 yin1 lin2 。
- zhen4 bi4 shui2 xiang1 ying4 ， cuan2 mei2 du2 bu4 shen1 。 hui3 rong2 huai2 chi4 fu2 ， hun4 ji4 dai4 huang2 jin1 。
- mu4 geng3 sui2 bo1 dang4 ， tao2 yuan2 𢽾 yin3 lun2 。 di4 xiong0 shu1 xin4 duan4 ， ou1 lu4 wang3 lai2 xun4 。
- hu1 yu4 shan1 guang1 che4 ， yao2 zhan1 hai3 qi4 zhen1 。 mi4 tu2 tui1 fei4 zhu3 ， hou4 sheng4 he2 jing1 lun2 。
- ye3 xing4 hun2 xiu1 zhi2 ， you1 lan2 bu2 fu4 ren4 。 dan4 jing1 xin1 fen4 fen4 ， shui2 lian4 shui3 lin2 lin2 。
- jin4 shi4 za2 shen1 dong4 ， qing1 rao2 dang4 xiao3 f q 。 yin1 qin2 ti2 bai2 shi2 ， chang4 wang4 chu1 qing1 ping2 。
- meng4 mei4 ping2 sheng1 zai4 ， jing1 guo4 chu4 suo3 xin1 。 ruan3 lang2 mi2 li3 xiang4 ， liao2 he4 ji4 cheng2 yin1 。
- xu1 guo4 xiu1 ming2 dai4 ， xuan2 wei4 xiu3 bing4 shen1 。 lao2 sheng1 chang2 ku1 ku1 ， yu3 jiu4 ku3 zhun1 zhun1 。
- wan3 sui4 duo1 shuai1 liu3 ， xian1 qiu1 kui4 da4 chun1 。 yan3 qian2 nian2 shao4 ke4 ， wu2 fu4 xi1 shi2 ren2 。

## 注释

## 译文

## 赏析
