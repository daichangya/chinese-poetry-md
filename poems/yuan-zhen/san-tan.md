---
id: yuan-zhen-san-tan
title: 三叹
titlePinyin: san1 tan4
titleSlug: san-tan
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 孤剑锋刃涩，犹能神彩生。有时雷雨过，暗吼阗阗声。
- 主人閟灵宝，畏作升天行。淬砺当阳铁，刻为干镆名。
- 远求䴙鹈莹，同用玉匣盛。颜色纵相类，利钝颇相倾。
- 雄为光电烻，雌但深泓澄。龙怒有奇变，青蛇终不惊。
- 仙凤翠皇死，葳蕤光彩低。非无鸳鸾侣，誓不同树栖。
- 飞驰岁云暮，感念雏在泥。顾影不自暖，寄尔蟠桃鸡。
- 驯养岂无愧，类族安得齐。愿言成羽翼，奋翅凌丹梯。
- 天骥失龙偶，三年常夜嘶。哀缘喷风断，渴且含霜啼。
- 长恐绝遗类，不复蹑云霓。非无𬳶𬳶者，鹤意不在鸡。
- 春来筋骨瘦，吊影心亦迷。自此渥洼种，应生浊水泥。

## 拼音
- gu1 jian4 feng1 ren4 se4 ， you2 neng2 shen2 cai3 sheng1 。 you3 shi2 lei2 yu3 guo4 ， an4 hou3 tian2 tian2 sheng1 。
- zhu3 ren2 bi4 ling2 bao3 ， wei4 zuo4 sheng1 tian1 xing2 。 cui4 li4 dang1 yang2 tie3 ， ke4 wei4 gan1 mo4 ming2 。
- yuan3 qiu2 pi4 ti2 ying2 ， tong2 yong4 yu4 xia2 sheng4 。 yan2 se4 zong4 xiang1 lei4 ， li4 dun4 po1 xiang1 qing1 。
- xiong2 wei4 guang1 dian4 yan4 ， ci2 dan4 shen1 hong2 cheng2 。 long2 nu4 you3 qi2 bian4 ， qing1 she2 zhong1 bu4 jing1 。
- xian1 feng4 cui4 huang2 si3 ， wei1 rui2 guang1 cai3 di1 。 fei1 wu2 yuan1 luan2 lü3 ， shi4 bu4 tong2 shu4 qi1 。
- fei1 chi2 sui4 yun2 mu4 ， gan3 nian4 chu2 zai4 ni2 。 gu4 ying3 bu2 zi4 nuan3 ， ji4 er3 pan2 tao2 ji1 。
- xun4 yang3 qi3 wu2 kui4 ， lei4 zu2 an1 de2 qi2 。 yuan4 yan2 cheng2 yu3 yi4 ， fen4 chi4 ling2 dan1 ti1 。
- tian1 ji4 shi1 long2 ou3 ， san1 nian2 chang2 ye4 si1 。 ai1 yuan2 pen1 feng1 duan4 ， ke3 qie3 han2 shuang1 ti2 。
- chang2 kong3 jue2 yi2 lei4 ， bu2 fu4 nie4 yun2 ni2 。 fei1 wu2 jiong1 jiong1 zhe3 ， he4 yi4 bu2 zai4 ji1 。
- chun1 lai2 jin1 gu3 shou4 ， diao4 ying3 xin1 yi4 mi2 。 zi4 ci3 wo4 wa1 zhong3 ， ying4 sheng1 zhuo2 shui3 ni2 。

## 注释

## 译文

## 赏析
