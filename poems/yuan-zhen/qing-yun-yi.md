---
id: yuan-zhen-qing-yun-yi
title: 青云驿
titlePinyin: qing1 yun2 yi4
titleSlug: qing-yun-yi
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 岧峣青云岭，下有千仞溪。裴回不可上，人倦马亦嘶。
- 愿登青云路，若望丹霞梯。谓言青云驿，绣户芙蓉闺。
- 谓言青云骑，玉勒黄金蹄。谓言青云具，瑚琏杂象犀。
- 谓言青云吏，的的颜如珪。怀此青云望，安能复久稽。
- 攀援信不易，风雨正凄凄。已怪杜鹃鸟，先来山下啼。
- 才及青云驿，忽遇蓬蒿妻。延我开荜户，凿窦宛如圭。
- 逡巡吏来谒，头白颜色黧。馈食频叫噪，假器仍乞醯。
- 向时延我者，共舍藿与藜。乘我牂牁马，蒙茸大如羝。
- 悔为青云意，此意良噬脐。昔游蜀门下，有驿名青泥。
- 闻名意惨怆，若坠牢与狴。云泥异所称，人物一以齐。
- 复闻阊阖上，下视日月低。银城蕊珠殿，玉版金字题。
- 大帝直南北，群仙侍东西。龙虎俨队仗，雷霆轰鼓鼙。
- 元君理庭内，左右桃花蹊。丹霞烂成绮，景云轻若绨。
- 天池光滟滟，瑶草绿萋萋。众真千万辈，柔颜尽如荑。
- 手持凤尾扇，头戴翠羽笄。云韶互铿戛，霞服相提携。
- 双双发皓齿，各各扬轻袿。天祚乐未极，溟波浩无堤。
- 秽贱灵所恶，安肯问黔黎。桑田变成海，宇县烹为齑。
- 虚皇不愿见，云雾重重翳。大帝安可梦，阊阖何由跻。
- 灵物可见者，愿以谕端倪。虫蛇吐云气，妖氛变虹霓。
- 获麟书诸册，豢龙醢为臡。凤凰占梧桐，丛杂百鸟栖。
- 野鹤啄腥虫，贪饕不如鸡。山鹿藏窟穴，虎豹吞其麛。
- 灵物比灵境，冠履宁甚睽。道胜即为乐，何惭居稗稊。
- 金张好车马，于陵亲灌畦。在梁或在火，不变玉与鹈。
- 上天勿行行，潜穴勿凄凄。吟此青云谕，达观终不迷。

## 拼音
- tiao2 yao2 qing1 yun2 ling3 ， xia4 you3 qian1 ren4 xi1 。 pei2 hui2 bu4 ke3 shang4 ， ren2 juan4 ma3 yi4 si1 。
- yuan4 deng1 qing1 yun2 lu4 ， ruo4 wang4 dan1 xia2 ti1 。 wei4 yan2 qing1 yun2 yi4 ， xiu4 hu4 fu2 rong2 gui1 。
- wei4 yan2 qing1 yun2 qi2 ， yu4 le4 huang2 jin1 ti2 。 wei4 yan2 qing1 yun2 ju4 ， hu2 lian3 za2 xiang4 xi1 。
- wei4 yan2 qing1 yun2 li4 ， de0 de0 yan2 ru2 gui1 。 huai2 ci3 qing1 yun2 wang4 ， an1 neng2 fu4 jiu3 ji1 。
- pan1 yuan2 xin4 bu2 yi4 ， feng1 yu3 zheng4 qi1 qi1 。 yi3 guai4 du4 juan1 niao3 ， xian1 lai2 shan1 xia4 ti2 。
- cai2 ji2 qing1 yun2 yi4 ， hu1 yu4 peng2 hao1 qi1 。 yan2 wo3 kai1 bi4 hu4 ， zao2 dou4 wan3 ru2 gui1 。
- qun1 xun2 li4 lai2 ye4 ， tou2 bai2 yan2 se4 li2 。 kui4 shi2 pin2 jiao4 zao4 ， jia3 qi4 reng2 qi3 xi1 。
- xiang4 shi2 yan2 wo3 zhe3 ， gong4 she4 huo4 yu3 li2 。 cheng2 wo3 zang1 ke1 ma3 ， meng2 rong2 da4 ru2 di1 。
- hui3 wei4 qing1 yun2 yi4 ， ci3 yi4 liang2 shi4 qi2 。 xi1 you2 shu3 men2 xia4 ， you3 yi4 ming2 qing1 ni2 。
- wen2 ming2 yi4 can3 chuang4 ， ruo4 zhui4 lao2 yu3 bi4 。 yun2 ni2 yi4 suo3 cheng1 ， ren2 wu4 yi4 yi3 qi2 。
- fu4 wen2 chang1 he2 shang4 ， xia4 shi4 ri4 yue4 di1 。 yin2 cheng2 rui3 zhu1 dian4 ， yu4 ban3 jin1 zi4 ti2 。
- da4 di4 zhi2 nan2 bei3 ， qun2 xian1 shi4 dong1 xi1 。 long2 hu3 yan3 dui4 zhang4 ， lei2 ting2 hong1 gu3 pi2 。
- yuan2 jun1 li3 ting2 nei4 ， zuo3 you4 tao2 hua1 qi1 。 dan1 xia2 lan4 cheng2 qi3 ， jing3 yun2 qing1 ruo4 ti2 。
- tian1 chi2 guang1 yan4 yan4 ， yao2 cao3 lü4 qi1 qi1 。 zhong4 zhen1 qian1 wan4 bei4 ， rou2 yan2 jin4 ru2 yi2 。
- shou3 chi2 feng4 wei3 shan4 ， tou2 dai4 cui4 yu3 ji1 。 yun2 shao2 hu4 keng1 jia2 ， xia2 fu2 xiang1 ti2 xie2 。
- shuang1 shuang1 fa1 hao4 chi3 ， ge4 ge4 yang2 qing1 gui1 。 tian1 zuo4 le4 wei4 ji2 ， ming2 bo1 hao4 wu2 di1 。
- hui4 jian4 ling2 suo3 e4 ， an1 ken3 wen4 qian2 li2 。 sang1 tian2 bian4 cheng2 hai3 ， yu3 xian4 peng1 wei4 ji1 。
- xu1 huang2 bu2 yuan4 jian4 ， yun2 wu4 chong2 chong2 yi4 。 da4 di4 an1 ke3 meng4 ， chang1 he2 he2 you2 ji1 。
- ling2 wu4 ke3 jian4 zhe3 ， yuan4 yi3 yu4 duan1 ni2 。 chong2 she2 tu3 yun2 qi4 ， yao1 fen1 bian4 hong2 ni2 。
- huo4 lin2 shu1 zhu1 ce4 ， huan4 long2 hai3 wei4 ni2 。 feng4 huang2 zhan4 wu2 tong2 ， cong2 za2 bai3 niao3 qi1 。
- ye3 he4 zhuo2 xing1 chong2 ， tan1 tao1 bu4 ru2 ji1 。 shan1 lu4 cang2 ku1 xue2 ， hu3 bao4 tun1 qi2 mi2 。
- ling2 wu4 bi3 ling2 jing4 ， guan1 lü3 ning2 shen4 kui2 。 dao4 sheng4 ji2 wei4 le4 ， he2 can2 ju1 bai4 ti2 。
- jin1 zhang1 hao3 che1 ma3 ， yu2 ling2 qin1 guan4 qi2 。 zai4 liang2 huo4 zai4 huo3 ， bu2 bian4 yu4 yu3 ti2 。
- shang4 tian1 wu4 xing2 xing2 ， qian2 xue2 wu4 qi1 qi1 。 yin2 ci3 qing1 yun2 yu4 ， da2 guan1 zhong1 bu4 mi2 。

## 注释

## 译文

## 赏析
