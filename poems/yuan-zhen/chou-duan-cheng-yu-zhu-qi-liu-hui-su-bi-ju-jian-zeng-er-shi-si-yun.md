---
id: yuan-zhen-chou-duan-cheng-yu-zhu-qi-liu-hui-su-bi-ju-jian-zeng-er-shi-si-yun
title: 酬段丞与诸棋流会宿弊居见赠二十四韵
titlePinyin: chou2 duan4 cheng2 yu3 zhu1 qi2 liu2 hui4 su4 bi4 ju1 jian4 zeng4 er4 shi2 si4 yun4
titleSlug: chou-duan-cheng-yu-zhu-qi-liu-hui-su-bi-ju-jian-zeng-er-shi-si-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 鸣局宁虚日，闲窗任废时。琴书甘尽弃，园井讵能窥。
- 运石疑填海，争筹忆坐帷。赤心方苦斗，红烛已先施。
- 蛇势萦山合，鸿联度岭迟。堂堂排直阵，衮衮逼羸师。
- 悬劫偏深猛，回征特险巇。旁攻百道进，死战万般为。
- 异日玄黄队，今宵黑白棋。斫营看迥点，对垒重相持。
- 善败虽称怯，骄盈最易欺。狼牙当必碎，虎口祸难移。
- 乘胜同三捷，扶颠望一词。希因送目便，敢恃指纵奇。
- 退引防边策，雄吟斩将诗。眠床都浪置，通夕共忘疲。
- 晓雉风传角，寒丛雪压枝。繁星收玉版，残月耀冰池。
- 僧请闻钟粥，宾催下药卮。兽炎余炭在，蜡泪短光衰。
- 俯仰嗟陈迹，殷勤卜后期。公私牵去住，车马各支离。
- 分作终身癖，兼从是事隳。此中无限兴，唯怕俗人知。

## 拼音
- ming2 ju2 ning2 xu1 ri4 ， xian2 chuang1 ren4 fei4 shi2 。 qin2 shu1 gan1 jin4 qi4 ， yuan2 jing3 ju4 neng2 kui1 。
- yun4 shi2 yi2 tian2 hai3 ， zheng1 chou2 yi4 zuo4 wei2 。 chi4 xin1 fang1 ku3 dou4 ， hong2 zhu2 yi3 xian1 shi1 。
- she2 shi4 ying2 shan1 he2 ， hong2 lian2 du4 ling3 chi2 。 tang2 tang2 pai2 zhi2 zhen4 ， gun3 gun3 bi1 lei2 shi1 。
- xuan2 jie2 pian1 shen1 meng3 ， hui2 zheng1 te4 xian3 xi1 。 pang2 gong1 bai3 dao4 jin4 ， si3 zhan4 wan4 ban1 wei4 。
- yi4 ri4 xuan2 huang2 dui4 ， jin1 xiao1 hei1 bai2 qi2 。 zhuo2 ying2 kan4 jiong3 dian3 ， dui4 lei3 zhong4 xiang1 chi2 。
- shan4 bai4 sui1 cheng1 qie4 ， jiao1 ying2 zui4 yi4 qi1 。 lang2 ya2 dang1 bi4 sui4 ， hu3 kou3 huo4 nan2 yi2 。
- cheng2 sheng4 tong2 san1 jie2 ， fu2 dian1 wang4 yi4 ci2 。 xi1 yin1 song4 mu4 bian4 ， gan3 shi4 zhi3 zong4 qi2 。
- tui4 yin3 fang2 bian1 ce4 ， xiong2 yin2 zhan3 jiang1 shi1 。 mian2 chuang2 dou1 lang4 zhi4 ， tong1 xi1 gong4 wang4 pi2 。
- xiao3 zhi4 feng1 chuan2 jiao3 ， han2 cong2 xue3 ya1 zhi1 。 fan2 xing1 shou1 yu4 ban3 ， can2 yue4 yao4 bing1 chi2 。
- seng1 qing3 wen2 zhong1 zhou1 ， bin1 cui1 xia4 yao4 zhi1 。 shou4 yan2 yu2 tan4 zai4 ， la4 lei4 duan3 guang1 shuai1 。
- fu3 yang3 jie1 chen2 ji4 ， yin1 qin2 bu3 hou4 qi1 。 gong1 si1 qian1 qu4 zhu4 ， che1 ma3 ge4 zhi1 li2 。
- fen1 zuo4 zhong1 shen1 pi3 ， jian1 cong2 shi4 shi4 hui1 。 ci3 zhong1 wu2 xian4 xing1 ， wei2 pa4 su2 ren2 zhi1 。

## 注释

## 译文

## 赏析
