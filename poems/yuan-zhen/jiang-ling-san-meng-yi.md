---
id: yuan-zhen-jiang-ling-san-meng-yi
title: 江陵三梦 一
titlePinyin: jiang1 ling2 san1 meng4   yi1
titleSlug: jiang-ling-san-meng-yi
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 平生每相梦，不省两相知。
- 况乃幽明隔，梦魂徒尔为。
- 情知梦无益，非梦见何期。
- 今夕亦何夕，梦君相见时。
- 依稀旧粧服，晻淡昔容仪。
- 不道间生死，但言将别离。
- 分张碎针线，𫌇叠故幈帏。
- 抚稚再三嘱，泪珠千万垂。
- 嘱云唯此女，自叹总无儿。
- 尚念娇且𫘤，未禁寒与饥。
- 君复不憘事，奉身犹脱遗。
- 况有官缚束，安能长顾私。
- 他人生间别，婢仆多谩欺。
- 君在或有托，出门当付谁。
- 言罢泣幽噎，我亦涕淋漓。
- 惊悲忽然寤，坐卧若狂痴。
- 月影半床黑，虫声幽草移。
- 心魂生次第，觉梦久自疑。
- 寂默深想像，泪下如流澌。
- 百年永已诀，一梦何太悲。
- 悲君所娇女，弃置不我随。
- 长安远于日，山川云间之。
- 纵我生羽翼，网罗生絷维。
- 今宵泪零落，半为生别滋。
- 感君下泉魄，动我临川思。
- 一水不可越，黄泉况无涯。
- 此怀何由极，此梦何由追。
- 坐见天欲曙，江风吟树枝。

## 拼音
- ping2 sheng1 mei3 xiang1 meng4 ， bu4 sheng3 liang3 xiang1 zhi1 。
- kuang4 nai3 you1 ming2 ge2 ， meng4 hun2 tu2 er3 wei4 。
- qing2 zhi1 meng4 wu2 yi4 ， fei1 meng4 jian4 he2 qi1 。
- jin1 xi1 yi4 he2 xi1 ， meng4 jun1 xiang1 jian4 shi2 。
- yi1 xi1 jiu4 zhuang1 fu2 ， an3 dan4 xi1 rong2 yi2 。
- bu2 dao4 jian1 sheng1 si3 ， dan4 yan2 jiang1 bie2 li2 。
- fen1 zhang1 sui4 zhen1 xian4 ， 𫌇 die2 gu4 ping2 wei2 。
- fu3 zhi4 zai4 san1 zhu3 ， lei4 zhu1 qian1 wan4 chui2 。
- zhu3 yun2 wei2 ci3 nü3 ， zi4 tan4 zong3 wu2 er2 。
- shang4 nian4 jiao1 qie3 𫘤 ， wei4 jin4 han2 yu3 ji1 。
- jun1 fu4 bu4 xi3 shi4 ， feng4 shen1 you2 tuo1 yi2 。
- kuang4 you3 guan1 fu4 shu4 ， an1 neng2 chang2 gu4 si1 。
- ta1 ren2 sheng1 jian1 bie2 ， bi4 pu2 duo1 man4 qi1 。
- jun1 zai4 huo4 you3 tuo1 ， chu1 men2 dang1 fu4 shui2 。
- yan2 ba4 qi4 you1 ye1 ， wo3 yi4 ti4 lin2 li2 。
- jing1 bei1 hu1 ran2 wu4 ， zuo4 wo4 ruo4 kuang2 chi1 。
- yue4 ying3 ban4 chuang2 hei1 ， chong2 sheng1 you1 cao3 yi2 。
- xin1 hun2 sheng1 ci4 di4 ， jue2 meng4 jiu3 zi4 yi2 。
- ji4 mo4 shen1 xiang3 xiang4 ， lei4 xia4 ru2 liu2 si1 。
- bai3 nian2 yong3 yi3 jue2 ， yi2 meng4 he2 tai4 bei1 。
- bei1 jun1 suo3 jiao1 nü3 ， qi4 zhi4 bu4 wo3 sui2 。
- chang2 an1 yuan3 yu2 ri4 ， shan1 chuan1 yun2 jian1 zhi1 。
- zong4 wo3 sheng1 yu3 yi4 ， wang3 luo2 sheng1 zhi2 wei2 。
- jin1 xiao1 lei4 ling2 luo4 ， ban4 wei2 sheng1 bie2 zi1 。
- gan3 jun1 xia4 quan2 po4 ， dong4 wo3 lin2 chuan1 si1 。
- yi4 shui3 bu4 ke3 yue4 ， huang2 quan2 kuang4 wu2 ya2 。
- ci3 huai2 he2 you2 ji2 ， ci3 meng4 he2 you2 zhui1 。
- zuo4 jian4 tian1 yu4 shu3 ， jiang1 feng1 yin2 shu4 zhi1 。

## 注释

## 译文

## 赏析
