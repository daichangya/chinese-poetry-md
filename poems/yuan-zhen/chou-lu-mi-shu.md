---
id: yuan-zhen-chou-lu-mi-shu
title: 酬卢秘书
titlePinyin: chou2 lu2 mi4 shu1
titleSlug: chou-lu-mi-shu
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 偶有冲天气，都无处世才。未容荣路稳，先踏祸机开。
- 分久沉荆掾，惭经厕柏台。理推愁易惑，乡思病难裁。
- 夜伴吴牛喘，春惊朔雁回。北人肠断送，西日眼穿颓。
- 唯望魂归去，那知诏下来。涸鱼千丈水，僵燕一声雷。
- 幽匣提清镜，衰颜拂故埃。梦云期紫阁，厌雨别黄梅。
- 亲戚迎时到，班行见处陪。文工犹畏忌，朝士绝嫌猜。
- 新识蓬山杰，深交翰苑材。连投珠作贯，独和玉成堆。
- 剧敌徒相轧，羸师亦自媒。磨砻刮骨刃，翻掷委心灰。
- 恐被神明哭，忧为造化灾。私调破叶箭，定饮搴旗杯。
- 金宝潜砂砾，芝兰似草莱。凭君毫发鉴，莫遣翳莓苔。

## 拼音
- ou3 you3 chong1 tian1 qi4 ， dou1 wu2 chu3 shi4 cai2 。 wei4 rong2 rong2 lu4 wen3 ， xian1 ta4 huo4 ji1 kai1 。
- fen1 jiu3 chen2 jing1 yuan4 ， can2 jing1 ce4 bai3 tai2 。 li3 tui1 chou2 yi4 huo4 ， xiang1 si1 bing4 nan2 cai2 。
- ye4 ban4 wu2 niu2 chuan3 ， chun1 jing1 shuo4 yan4 hui2 。 bei3 ren2 chang2 duan4 song4 ， xi1 ri4 yan3 chuan1 tui2 。
- wei2 wang4 hun2 gui1 qu4 ， na4 zhi1 zhao4 xia4 lai2 。 he2 yu2 qian1 zhang4 shui3 ， jiang1 yan4 yi4 sheng1 lei2 。
- you1 xia2 ti2 qing1 jing4 ， shuai1 yan2 fu2 gu4 ai1 。 meng4 yun2 qi1 zi3 ge2 ， yan4 yu3 bie2 huang2 mei2 。
- qin1 qi0 ying2 shi2 dao4 ， ban1 xing2 jian4 chu4 pei2 。 wen2 gong1 you2 wei4 ji4 ， chao2 shi4 jue2 xian2 cai1 。
- xin1 shi2 peng2 shan1 jie2 ， shen1 jiao1 han4 yuan4 cai2 。 lian2 tou2 zhu1 zuo4 guan4 ， du2 he2 yu4 cheng2 dui1 。
- ju4 di2 tu2 xiang1 ya4 ， lei2 shi1 yi4 zi4 mei2 。 mo2 long2 gua1 gu3 ren4 ， fan1 zhi4 wei3 xin1 hui1 。
- kong3 bei4 shen2 ming2 ku1 ， you1 wei4 zao4 hua4 zai1 。 si1 tiao2 po4 ye4 jian4 ， ding4 yin3 qian1 qi2 bei1 。
- jin1 bao3 qian2 sha1 li4 ， zhi1 lan2 si4 cao3 lai2 。 ping2 jun1 hao2 fa1 jian4 ， mo4 qian3 yi4 mei2 tai2 。

## 注释

## 译文

## 赏析
