---
id: yuan-zhen-chun-yue
title: 春月
titlePinyin: chun1 yue4
titleSlug: chun-yue
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 春月虽至明，终有霭霭光。不似秋冬色，逼人寒带霜。
- 纤粉澹虚壁，轻烟笼半床。分晖间林影，余照上虹梁。
- 病久尘事隔，夜闲清兴长。拥抱颠倒领，步屣东西厢。
- 风柳结柔援，露梅飘暗香。雪含樱绽蕊，珠蹙桃缀房。
- 杳杳有余思，行行安可忘。四邻非旧识，无以话中肠。
- 南有居士俨，默坐调心王。款关一问讯，为我披衣裳。
- 延我入深竹，暖我于小堂。视身琉璃莹，谕指芭蕉黄。
- 复有比丘溢，早传龙树方。口中秘丹诀，肘后悬青囊。
- 锡杖虽独振，刀圭期共尝。未知仙近远，已觉神轻翔。
- 夜久魂耿耿，月明露苍苍。悲哉沉眠士，宁见兹夕良。

## 拼音
- chun1 yue4 sui1 zhi4 ming2 ， zhong1 you3 ai3 ai3 guang1 。 bu2 si4 qiu1 dong1 se4 ， bi1 ren2 han2 dai4 shuang1 。
- xian1 fen3 dan4 xu1 bi4 ， qing1 yan1 long2 ban4 chuang2 。 fen1 hui1 jian1 lin2 ying3 ， yu2 zhao4 shang4 hong2 liang2 。
- bing4 jiu3 chen2 shi4 ge2 ， ye4 xian2 qing1 xing1 chang2 。 yong1 bao4 dian1 dao3 ling3 ， bu4 xi3 dong1 xi1 xiang1 。
- feng1 liu3 jie2 rou2 yuan2 ， lu4 mei2 piao1 an4 xiang1 。 xue3 han2 ying1 zhan4 rui3 ， zhu1 cu4 tao2 zhui4 fang2 。
- yao3 yao3 you3 yu2 si1 ， xing2 xing2 an1 ke3 wang4 。 si4 lin2 fei1 jiu4 shi2 ， wu2 yi3 hua4 zhong1 chang2 。
- nan2 you3 ju1 shi4 yan3 ， mo4 zuo4 tiao2 xin1 wang2 。 kuan3 guan1 yi2 wen4 xun4 ， wei4 wo3 pi1 yi1 shang0 。
- yan2 wo3 ru4 shen1 zhu2 ， nuan3 wo3 yu2 xiao3 tang2 。 shi4 shen1 liu2 li2 ying2 ， yu4 zhi3 ba1 jiao1 huang2 。
- fu4 you3 bi3 qiu1 yi4 ， zao3 chuan2 long2 shu4 fang1 。 kou3 zhong1 mi4 dan1 jue2 ， zhou3 hou4 xuan2 qing1 nang2 。
- xi1 zhang4 sui1 du2 zhen4 ， dao1 gui1 qi1 gong4 chang2 。 wei4 zhi1 xian1 jin4 yuan3 ， yi3 jue2 shen2 qing1 xiang2 。
- ye4 jiu3 hun2 geng3 geng3 ， yue4 ming2 lu4 cang1 cang1 。 bei1 zai1 chen2 mian2 shi4 ， ning2 jian4 zi1 xi1 liang2 。

## 注释

## 译文

## 赏析
