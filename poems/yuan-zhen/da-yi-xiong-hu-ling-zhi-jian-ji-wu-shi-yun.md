---
id: yuan-zhen-da-yi-xiong-hu-ling-zhi-jian-ji-wu-shi-yun
title: 答姨兄胡灵之见寄五十韵
titlePinyin: da2 yi2 xiong1 hu2 ling2 zhi1 jian4 ji4 wu3 shi2 yun4
titleSlug: da-yi-xiong-hu-ling-zhi-jian-ji-wu-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忆昔凤翔城，龆年是事荣。理家烦伯舅，相宅尽吾兄。
- 诗律蒙亲授，朋游忝自迎。题头筠管缦，教射角弓骍。
- 矮马驼鬃bi，牦牛兽面缨。对谈依赳赳，送客步盈盈。
- 米碗诸贤让，蠡杯大户倾。一船席外语，三榼拍心精。
- 传盏加分数，横波掷目成。华奴歌淅淅，媚子舞卿卿。
- 斗设狂为好，谁忧饮败名。屠过隐朱亥，楼梦古秦嬴。
- 环坐唯便草，投盘暂废觥。春郊才烂熳，夕鼓已砰轰。
- 荏苒移灰管，喧阗倦塞兵。糟浆闻渐足，书剑讶无成。
- 抵璧惭虚弃，弹珠觉用轻。遂笼云际鹤，来狎谷中莺。
- 学问攻方苦，篇章兴太清。囊疏萤易透，锥钝股多坑。
- 笔阵戈矛合，文房栋桷撑。豆萁才敏俊，羽猎正峥嵘。
- 岐下寻时别，京师触处行。醉眠街北庙，闲绕宅南营。
- 柳爱凌寒软，梅怜上番惊。观松青黛笠，栏药紫霞英。
- 尽日听僧讲，通宵咏月明。正耽幽趣乐，旋被宦途萦。
- 吏晋资材枉，留秦岁序更。我髯黳数寸，君发白千茎。
- 芸阁怀铅暇，姑峰带雪晴。何由身倚玉，空睹翰飞琼。
- 世道难于剑，谗言巧似笙。但憎心可转，不解跽如擎。
- 始效神羊触，俄随旅雁征。孤芳安可驻，五鼎几时烹。
- 潦倒沉泥滓，欹危践矫衡。登楼王粲望，落帽孟嘉情。
- 巫峡连天水，章台塞路荆。雨摧渔火焰，风引竹枝声。
- 分作屯之蹇，那知困亦亨。官曹三语掾，国器万寻桢。
- 逸杰雄姿迥，皇王雅论评。蕙依潜可习，云合定谁令。
- 原燎逢冰井，鸿流值木罂。智囊推有在，勇爵敢徒争。
- 迅拔看鹏举，高音侍鹤鸣。所期人拭目，焉肯自佯盲。
- 铅钝丁宁淬，芜荒辗转耕。穷通须豹变，撄搏笑狼狞。
- 愧捧芝兰赠，还披肺腑呈。此生如未死，未拟变平生。

## 拼音
- yi4 xi1 feng4 xiang2 cheng2 ， tiao2 nian2 shi4 shi4 rong2 。 li3 jia1 fan2 bo2 jiu4 ， xiang1 zhai2 jin4 wu2 xiong1 。
- shi1 lü4 meng2 qin1 shou4 ， peng2 you2 tian3 zi4 ying2 。 ti2 tou2 yun2 guan3 man4 ， jiao4 she4 jiao3 gong1 xing1 。
- ai3 ma3 tuo2 zong1 b i ， mao2 niu2 shou4 mian4 ying1 。 dui4 tan2 yi1 jiu1 jiu1 ， song4 ke4 bu4 ying2 ying2 。
- mi3 wan3 zhu1 xian2 rang4 ， li2 bei1 da4 hu4 qing1 。 yi4 chuan2 xi2 wai4 yu3 ， san1 ke1 pai1 xin1 jing1 。
- chuan2 zhan3 jia1 fen1 shu4 ， heng2 bo1 zhi4 mu4 cheng2 。 hua2 nu2 ge1 xi1 xi1 ， mei4 zi3 wu3 qing1 qing1 。
- dou4 she4 kuang2 wei4 hao3 ， shui2 you1 yin3 bai4 ming2 。 tu2 guo4 yin3 zhu1 hai4 ， lou2 meng4 gu3 qin2 ying2 。
- huan2 zuo4 wei2 bian4 cao3 ， tou2 pan2 zan4 fei4 gong1 。 chun1 jiao1 cai2 lan4 man4 ， xi1 gu3 yi3 peng1 hong1 。
- ren3 ran3 yi2 hui1 guan3 ， xuan1 tian2 juan4 sai1 bing1 。 zao1 jiang1 wen2 jian4 zu2 ， shu1 jian4 ya4 wu2 cheng2 。
- di3 bi4 can2 xu1 qi4 ， tan2 zhu1 jue2 yong4 qing1 。 sui4 long2 yun2 ji4 he4 ， lai2 xia2 gu3 zhong1 ying1 。
- xue2 wen4 gong1 fang1 ku3 ， pian1 zhang1 xing1 tai4 qing1 。 nang2 shu1 ying2 yi4 tou4 ， zhui1 dun4 gu3 duo1 keng1 。
- bi3 zhen4 ge1 mao2 he2 ， wen2 fang2 dong4 jue2 cheng1 。 dou4 qi2 cai2 min3 jun4 ， yu3 lie4 zheng4 zheng1 rong2 。
- qi2 xia4 xun2 shi2 bie2 ， jing1 shi1 chu4 chu4 xing2 。 zui4 mian2 jie1 bei3 miao4 ， xian2 rao4 zhai2 nan2 ying2 。
- liu3 ai4 ling2 han2 ruan3 ， mei2 lian2 shang4 fan1 jing1 。 guan1 song1 qing1 dai4 li4 ， lan2 yao4 zi3 xia2 ying1 。
- jin4 ri4 ting1 seng1 jiang3 ， tong1 xiao1 yong3 yue4 ming2 。 zheng4 dan1 you1 qu4 le4 ， xuan2 bei4 huan4 tu2 ying2 。
- li4 jin4 zi1 cai2 wang3 ， liu2 qin2 sui4 xu4 geng4 。 wo3 ran2 yi1 shu4 cun4 ， jun1 fa1 bai2 qian1 jing1 。
- yun2 ge2 huai2 qian1 xia2 ， gu1 feng1 dai4 xue3 qing2 。 he2 you2 shen1 yi3 yu4 ， kong1 du3 han4 fei1 qiong2 。
- shi4 dao4 nan2 yu2 jian4 ， chan2 yan2 qiao3 si4 sheng1 。 dan4 zeng1 xin1 ke3 zhuan3 ， bu4 jie3 ji4 ru2 qing2 。
- shi3 xiao4 shen2 yang2 chu4 ， e2 sui2 lü3 yan4 zheng1 。 gu1 fang1 an1 ke3 zhu4 ， wu3 ding3 ji3 shi2 peng1 。
- liao2 dao3 chen2 ni2 zi3 ， qi1 wei1 jian4 jiao3 heng2 。 deng1 lou2 wang2 can4 wang4 ， luo4 mao4 meng4 jia1 qing2 。
- wu1 xia2 lian2 tian1 shui3 ， zhang1 tai2 sai1 lu4 jing1 。 yu3 cui1 yu2 huo3 yan4 ， feng1 yin3 zhu2 zhi1 sheng1 。
- fen1 zuo4 tun2 zhi1 jian3 ， na4 zhi1 kun4 yi4 heng1 。 guan1 cao2 san1 yu3 yuan4 ， guo2 qi4 wan4 xun2 zhen1 。
- yi4 jie2 xiong2 zi1 jiong3 ， huang2 wang2 ya3 lun4 ping2 。 hui4 yi1 qian2 ke3 xi2 ， yun2 he2 ding4 shui2 ling4 。
- yuan2 liao2 feng2 bing1 jing3 ， hong2 liu2 zhi2 mu4 ying1 。 zhi4 nang2 tui1 you3 zai4 ， yong3 jue2 gan3 tu2 zheng1 。
- xun4 ba2 kan4 peng2 ju3 ， gao1 yin1 shi4 he4 ming2 。 suo3 qi1 ren2 shi4 mu4 ， yan1 ken3 zi4 yang2 mang2 。
- qian1 dun4 ding1 ning2 cui4 ， wu2 huang1 nian3 zhuan3 geng1 。 qiong2 tong1 xu1 bao4 bian4 ， ying1 bo2 xiao4 lang2 ning2 。
- kui4 peng3 zhi1 lan2 zeng4 ， hai2 pi1 fei4 fu3 cheng2 。 ci3 sheng1 ru2 wei4 si3 ， wei4 ni3 bian4 ping2 sheng1 。

## 注释

## 译文

## 赏析
