---
id: yuan-zhen-liu-nian-chun-qian-huai-ba-shou
title: 六年春遣怀八首
titlePinyin: liu4 nian2 chun1 qian3 huai2 ba1 shou3
titleSlug: liu-nian-chun-qian-huai-ba-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 伤禽我是笼中鹤，沉剑君为泉下龙。
- 重纩犹存孤枕在，春衫无复旧裁缝。
- 检得旧书三四纸，高低阔狭粗成行。
- 自言并食寻高事，唯念山深驿路长。
- 公无渡河音响绝，已隔前春复去秋。
- 今日闲窗拂尘土，残弦犹迸钿箜篌。
- 婢仆晒君余服用，娇痴稚女绕床行。
- 玉梳钿朵香胶解，尽日风吹玳瑁筝。
- 伴客销愁长日饮，偶然乘兴便醺醺。
- 怪来醒后傍人泣，醉里时时错问君。
- 我随楚泽波中梗，君作咸阳泉下泥。
- 百事无心值寒食，身将稚女帐前啼。
- 童稚痴狂撩乱走，绣球花仗满堂前。
- 病身一到𰬸帷下，还向临阶背日眠。
- 小于潘岳头先白，学取庄周泪莫多。
- 止竟悲君须自省，川流前后各风波。

## 拼音
- shang1 qin2 wo3 shi4 long2 zhong1 he4 ， chen2 jian4 jun1 wei4 quan2 xia4 long2 。
- zhong4 kuang4 you2 cun2 gu1 zhen3 zai4 ， chun1 shan1 wu2 fu4 jiu4 cai2 feng0 。
- jian3 de2 jiu4 shu1 san1 si4 zhi3 ， gao1 di1 kuo4 xia2 cu1 cheng2 xing2 。
- zi4 yan2 bing4 shi2 xun2 gao1 shi4 ， wei2 nian4 shan1 shen1 yi4 lu4 chang2 。
- gong1 wu2 du4 he2 yin1 xiang3 jue2 ， yi3 ge2 qian2 chun1 fu4 qu4 qiu1 。
- jin1 ri4 xian2 chuang1 fu2 chen2 tu3 ， can2 xian2 you2 beng4 dian4 kong1 hou2 。
- bi4 pu2 shai4 jun1 yu2 fu2 yong4 ， jiao1 chi1 zhi4 nü3 rao4 chuang2 xing2 。
- yu4 shu1 dian4 duo3 xiang1 jiao1 jie3 ， jin4 ri4 feng1 chui1 dai4 mao4 zheng1 。
- ban4 ke4 xiao1 chou2 chang2 ri4 yin3 ， ou3 ran2 cheng2 xing4 bian4 xun1 xun1 。
- guai4 lai2 xing3 hou4 bang4 ren2 qi4 ， zui4 li3 shi2 shi2 cuo4 wen4 jun1 。
- wo3 sui2 chu3 ze2 bo1 zhong1 geng3 ， jun1 zuo4 xian2 yang2 quan2 xia4 ni2 。
- bai3 shi4 wu2 xin1 zhi2 han2 shi2 ， shen1 jiang1 zhi4 nü3 zhang4 qian2 ti2 。
- tong2 zhi4 chi1 kuang2 liao2 luan4 zou3 ， xiu4 qiu2 hua1 zhang4 man3 tang2 qian2 。
- bing4 shen1 yi2 dao4 𰬸 wei2 xia4 ， hai2 xiang4 lin2 jie1 bei4 ri4 mian2 。
- xiao3 yu2 pan1 yue4 tou2 xian1 bai2 ， xue2 qu3 zhuang1 zhou1 lei4 mo4 duo1 。
- zhi3 jing4 bei1 jun1 xu1 zi4 xing3 ， chuan1 liu2 qian2 hou4 ge4 feng1 bo1 。

## 注释

## 译文

## 赏析
