---
id: yuan-zhen-qian-chun-shi-shou
title: 遣春十首
titlePinyin: qian3 chun1 shi2 shou3
titleSlug: qian-chun-shi-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 晓月笼云影，莺声余雾中。暗芳飘露气，轻寒生柳风。
- 冉冉一趋府，未为劳我躬。因兹得晨起，但觉情兴隆。
- 久雨怜霁景，偶来堤上行。空蒙天色嫩，杳淼江面平。
- 百草短长出，众禽高下鸣。春阳各有分，予亦澹无情。
- 镜皎碧潭水，微波粗成文。烟光垂碧草，琼脉散纤云。
- 岸柳好阴影，风裾遗垢氛。悠然送春目，八荒谁与群。
- 低迷笼树烟，明净当霞日。阳焰波春空，平湖漫凝溢。
- 雪鹭远近飞，渚牙浅深出。江流复浩荡，相为坐纡郁。
- 暄寒深浅春，红白前后花。颜色讵相让，生成良有涯。
- 梅芳勿自早，菊秀勿自赊。各将一时意，终年无再华。
- 高屋童稚少，春来归燕多。葺旧良易就，新院亦已罗。
- 俯怜雏化卵，仰愧鹏无窠。巢栋与巢幕，秋风俱奈何。
- 撩乱扑树蜂，摧残恋房蕊。风吹雨又频，安得繁于绮。
- 酒杯沉易过，世事纷何已。莫倚颜似花，君看岁如水。
- 绕郭高高冢，半是荆王墓。后嗣炽阳台，前贤甘荜路。
- 善恶徒自分，波流尽东注。胡然不饮酒，坐落桐花树。
- 花阴莎草长，藉莎闲自酌。坐看莺斗枝，轻花满尊杓。
- 葛巾竹稍挂，书卷琴上阁。沽酒过此生，狂歌眼前乐。
- 梨叶已成阴，柳条纷起絮。波绿紫屏风，螺红碧筹箸。
- 三杯面上热，万事心中去。我意风散云，何劳问行处。

## 拼音
- xiao3 yue4 long2 yun2 ying3 ， ying1 sheng1 yu2 wu4 zhong1 。 an4 fang1 piao1 lu4 qi4 ， qing1 han2 sheng1 liu3 feng1 。
- ran3 ran3 yi4 qu1 fu3 ， wei4 wei4 lao2 wo3 gong1 。 yin1 zi1 de2 chen2 qi3 ， dan4 jue2 qing2 xing1 long2 。
- jiu3 yu3 lian2 ji4 jing3 ， ou3 lai2 di1 shang4 xing2 。 kong1 meng2 tian1 se4 nen4 ， yao3 miao3 jiang1 mian4 ping2 。
- bai3 cao3 duan3 chang2 chu1 ， zhong4 qin2 gao1 xia4 ming2 。 chun1 yang2 ge4 you3 fen1 ， yu3 yi4 dan4 wu2 qing2 。
- jing4 jiao3 bi4 tan2 shui3 ， wei1 bo1 cu1 cheng2 wen2 。 yan1 guang1 chui2 bi4 cao3 ， qiong2 mai4 san4 xian1 yun2 。
- an4 liu3 hao3 yin1 ying3 ， feng1 ju1 yi2 gou4 fen1 。 you1 ran2 song4 chun1 mu4 ， ba1 huang1 shui2 yu3 qun2 。
- di1 mi2 long2 shu4 yan1 ， ming2 jing4 dang1 xia2 ri4 。 yang2 yan4 bo1 chun1 kong1 ， ping2 hu2 man4 ning2 yi4 。
- xue3 lu4 yuan3 jin4 fei1 ， zhu3 ya2 qian3 shen1 chu1 。 jiang1 liu2 fu4 hao4 dang4 ， xiang1 wei4 zuo4 yu1 yu4 。
- xuan1 han2 shen1 qian3 chun1 ， hong2 bai2 qian2 hou4 hua1 。 yan2 se4 ju4 xiang1 rang4 ， sheng1 cheng2 liang2 you3 ya2 。
- mei2 fang1 wu4 zi4 zao3 ， ju2 xiu4 wu4 zi4 she1 。 ge4 jiang1 yi4 shi2 yi4 ， zhong1 nian2 wu2 zai4 hua2 。
- gao1 wu1 tong2 zhi4 shao3 ， chun1 lai2 gui1 yan4 duo1 。 qi4 jiu4 liang2 yi4 jiu4 ， xin1 yuan4 yi4 yi3 luo2 。
- fu3 lian2 chu2 hua4 luan3 ， yang3 kui4 peng2 wu2 ke1 。 chao2 dong4 yu3 chao2 mu4 ， qiu1 feng1 ju4 nai4 he2 。
- liao2 luan4 pu1 shu4 feng1 ， cui1 can2 lian4 fang2 rui3 。 feng1 chui1 yu3 you4 pin2 ， an1 de2 fan2 yu2 qi3 。
- jiu3 bei1 chen2 yi4 guo4 ， shi4 shi4 fen1 he2 yi3 。 mo4 yi3 yan2 si4 hua1 ， jun1 kan4 sui4 ru2 shui3 。
- rao4 guo1 gao1 gao1 zhong3 ， ban4 shi4 jing1 wang2 mu4 。 hou4 si4 chi4 yang2 tai2 ， qian2 xian2 gan1 bi4 lu4 。
- shan4 e4 tu2 zi4 fen1 ， bo1 liu2 jin4 dong1 zhu4 。 hu2 ran2 bu4 yin3 jiu3 ， zuo4 luo4 tong2 hua1 shu4 。
- hua1 yin1 suo1 cao3 chang2 ， jie4 sha1 xian2 zi4 zhuo2 。 zuo4 kan4 ying1 dou4 zhi1 ， qing1 hua1 man3 zun1 shao2 。
- ge3 jin1 zhu2 shao1 gua4 ， shu1 juan4 qin2 shang4 ge2 。 gu1 jiu3 guo4 ci3 sheng1 ， kuang2 ge1 yan3 qian2 le4 。
- li2 ye4 yi3 cheng2 yin1 ， liu3 tiao2 fen1 qi3 xu4 。 bo1 lü4 zi3 ping2 feng1 ， luo2 hong2 bi4 chou2 zhu4 。
- san1 bei1 mian4 shang4 re4 ， wan4 shi4 xin1 zhong1 qu4 。 wo3 yi4 feng1 san4 yun2 ， he2 lao2 wen4 xing2 chu4 。

## 注释

## 译文

## 赏析
