---
id: yuan-zhen-chou-dong-chuan-li-xiang-gong-shi-liu-yun
title: 酬东川李相公十六韵
titlePinyin: chou2 dong1 chuan1 li3 xiang4 gong0 shi2 liu4 yun4
titleSlug: chou-dong-chuan-li-xiang-gong-shi-liu-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔附赤霄羽，葳蕤游紫垣。斗班香案上，奏语玉晨尊。
- 戆直撩忌讳，科仪惩傲顽。自从真籍除，弃置勿复论。
- 前时共游者，日夕黄金轩。请帝下巫觋，八荒求我魂。
- 鸾凤屡鸣顾，燕雀尚篱藩。徒令霄汉外，往往尘念存。
- 存念岂虚设，并投琼与璠。弹珠古所讶，此用何太敦。
- 邹律寒气变，郑琴祥景奔。灵芝绕身出，左右光彩繁。
- 碾玉无俗色，蕊珠非世言。重惭前日句，陋若莸并荪。
- 腊月巴地雨，瘴江愁浪翻。因持骇鸡宝，一照浊水昏。

## 拼音
- xi1 fu4 chi4 xiao1 yu3 ， wei1 rui2 you2 zi3 yuan2 。 dou4 ban1 xiang1 an4 shang4 ， zou4 yu3 yu4 chen2 zun1 。
- gang4 zhi2 liao2 ji4 hui4 ， ke1 yi2 cheng2 ao4 wan2 。 zi4 cong2 zhen1 ji2 chu2 ， qi4 zhi4 wu4 fu4 lun4 。
- qian2 shi2 gong4 you2 zhe3 ， ri4 xi1 huang2 jin1 xuan1 。 qing3 di4 xia4 wu1 xi2 ， ba1 huang1 qiu2 wo3 hun2 。
- luan2 feng4 lü3 ming2 gu4 ， yan4 que4 shang4 li2 fan1 。 tu2 ling4 xiao1 han4 wai4 ， wang3 wang3 chen2 nian4 cun2 。
- cun2 nian4 qi3 xu1 she4 ， bing4 tou2 qiong2 yu3 fan2 。 tan2 zhu1 gu3 suo3 ya4 ， ci3 yong4 he2 tai4 dun1 。
- zou1 lü4 han2 qi4 bian4 ， zheng4 qin2 xiang2 jing3 ben1 。 ling2 zhi1 rao4 shen1 chu1 ， zuo3 you4 guang1 cai3 fan2 。
- nian3 yu4 wu2 su2 se4 ， rui3 zhu1 fei1 shi4 yan2 。 zhong4 can2 qian2 ri4 ju4 ， lou4 ruo4 you2 bing4 sun1 。
- la4 yue4 ba1 di4 yu3 ， zhang4 jiang1 chou2 lang4 fan1 。 yin1 chi2 hai4 ji1 bao3 ， yi2 zhao4 zhuo2 shui3 hun1 。

## 注释

## 译文

## 赏析
