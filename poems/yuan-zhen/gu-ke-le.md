---
id: yuan-zhen-gu-ke-le
title: 估客乐
titlePinyin: gu1 ke4 le4
titleSlug: gu-ke-le
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 估客无住著，有利身则行。出门求火伴，入户辞父兄。
- 父兄相教示，求利莫求名。求名有所避，求利无不营。
- 火伴相勒缚，卖假莫卖诚。交关但交假，本生得失轻。
- 自兹相将去，誓死意不更。亦解市头语，便无邻里情。
- 𨱎石打臂钏，糯米吹项璎。归来村中卖，敲作金石声。
- 村中田舍娘，贵贱不敢争。所费百钱本，已得十倍赢。
- 颜色转光净，饮食亦甘馨。子本频蕃息，货贩日兼并。
- 求珠驾沧海，采玉上荆衡。北买党项马，西擒吐蕃鹦。
- 炎洲布火浣，蜀地锦织成。越婢脂肉滑，奚僮眉眼明。
- 通算衣食费，不计远近程。经游天下遍，却到长安城。
- 城中东西市，闻客次第迎。迎客兼说客，多财为势倾。
- 客心本明黠，闻语心已惊。先问十常侍，次求百公卿。
- 侯家与主第，点缀无不精。归来始安坐，富与王者勍。
- 市卒酒肉臭，县胥家舍成。岂唯绝言语，奔走极使令。
- 大儿贩材木，巧识梁栋形。小儿贩盐卤，不入州县征。
- 一身偃市利，突若截海鲸。钩距不敢下，下则牙齿横。
- 生为估客乐，判尔乐一生。尔又生两子，钱刀何岁平。

## 拼音
- gu1 ke4 wu2 zhu4 zhu4 ， you3 li4 shen1 ze2 xing2 。 chu1 men2 qiu2 huo3 ban4 ， ru4 hu4 ci2 fu4 xiong1 。
- fu4 xiong1 xiang1 jiao4 shi4 ， qiu2 li4 mo4 qiu2 ming2 。 qiu2 ming2 you3 suo3 bi4 ， qiu2 li4 wu2 bu4 ying2 。
- huo3 ban4 xiang1 le4 fu4 ， mai4 jia3 mo4 mai4 cheng2 。 jiao1 guan1 dan4 jiao1 jia3 ， ben3 sheng1 de2 shi1 qing1 。
- zi4 zi1 xiang1 jiang1 qu4 ， shi4 si3 yi4 bu2 geng4 。 yi4 jie3 shi4 tou2 yu3 ， bian4 wu2 lin2 li3 qing2 。
- 𨱎 shi2 da3 bi4 chuan4 ， nuo4 mi3 chui1 xiang4 ying1 。 gui1 lai2 cun1 zhong1 mai4 ， qiao1 zuo4 jin1 shi2 sheng1 。
- cun1 zhong1 tian2 she4 niang2 ， gui4 jian4 bu4 gan3 zheng1 。 suo3 fei4 bai3 qian2 ben3 ， yi3 de2 shi2 bei4 ying2 。
- yan2 se4 zhuan3 guang1 jing4 ， yin3 shi2 yi4 gan1 xin1 。 zi3 ben3 pin2 fan1 xi1 ， huo4 fan4 ri4 jian1 bing4 。
- qiu2 zhu1 jia4 cang1 hai3 ， cai3 yu4 shang4 jing1 heng2 。 bei3 mai3 dang3 xiang4 ma3 ， xi1 qin2 tu3 bo1 ying1 。
- yan2 zhou1 bu4 huo3 huan4 ， shu3 di4 jin3 zhi1 cheng2 。 yue4 bi4 zhi1 rou4 hua2 ， xi1 tong2 mei2 yan3 ming2 。
- tong1 suan4 yi1 shi2 fei4 ， bu2 ji4 yuan3 jin4 cheng2 。 jing1 you2 tian1 xia4 bian4 ， que4 dao4 chang2 an1 cheng2 。
- cheng2 zhong1 dong1 xi1 shi4 ， wen2 ke4 ci4 di4 ying2 。 ying2 ke4 jian1 shuo1 ke4 ， duo1 cai2 wei4 shi4 qing1 。
- ke4 xin1 ben3 ming2 xia2 ， wen2 yu3 xin1 yi3 jing1 。 xian1 wen4 shi2 chang2 shi4 ， ci4 qiu2 bai3 gong1 qing1 。
- hou2 jia1 yu3 zhu3 di4 ， dian3 zhui4 wu2 bu4 jing1 。 gui1 lai2 shi3 an1 zuo4 ， fu4 yu3 wang2 zhe3 qing2 。
- shi4 zu2 jiu3 rou4 chou4 ， xian4 xu1 jia1 she4 cheng2 。 qi3 wei2 jue2 yan2 yu3 ， ben1 zou3 ji2 shi3 ling4 。
- da4 er2 fan4 cai2 mu4 ， qiao3 shi2 liang2 dong4 xing2 。 xiao3 er2 fan4 yan2 lu3 ， bu2 ru4 zhou1 xian4 zheng1 。
- yi4 shen1 yan3 shi4 li4 ， tu1 ruo4 jie2 hai3 jing1 。 gou1 ju4 bu4 gan3 xia4 ， xia4 ze2 ya2 chi3 heng2 。
- sheng1 wei4 gu1 ke4 le4 ， pan4 er3 le4 yi4 sheng1 。 er3 you4 sheng1 liang3 zi3 ， qian2 dao1 he2 sui4 ping2 。

## 注释

## 译文

## 赏析
