---
id: yuan-zhen-qian-xing-shi-shou
title: 遣行十首
titlePinyin: qian3 xing2 shi2 shou3
titleSlug: qian-xing-shi-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 惨切风雨夕，沉吟离别情。燕辞前日社，蝉是每年声。
- 暗泪深相感，危心亦自惊。不如元不识，俱作路人行。
- 十五年前事，恓惶无限情。病僮更借出，羸马共驰声。
- 射叶杨才破，闻弓雁已惊。小年辛苦学，求得苦辛行。
- 徙倚簷宇下，思量去住情。暗萤穿竹见，斜雨隔窗声。
- 就枕回转数，闻鸡撩乱惊。一家同草草，排比送君行。
- 已怆朋交别，复怀儿女情。相兄亦相旧，同病又同声。
- 白发年年剩，秋蓬处处惊。不堪身渐老，频送异乡行。
- 塞上风雨思，城中兄弟情。北随鹓立位，南送雁来声。
- 遇适尤兼恨，闻书喜复惊。唯应遥料得，知我伴君行。
- 暮欲歌吹乐，暗冲泥水情。稻花秋雨气，江石夜滩声。
- 犬吠穿篱出，鸥眠起水惊。愁君明月夜，独自入山行。
- 七过褒城驿，回回各为情。八年身世梦，一种水风声。
- 寻觅诗章在，思量岁月惊。更悲西塞别，终夜绕池行。
- 褒县驿前境，曲江池上情。南堤衰柳意，西寺晚钟声。
- 云水兴方远，风波心已惊。可怜皆老大，不得自由行。
- 见说巴风俗，都无汉性情。猿声芦管调，羌笛竹鸡声。
- 迎候人应少，平安火莫惊。每逢危栈处，须作贯鱼行。
- 闻道阴平郡，翛然古戍情。桥兼麋鹿蹋，山应鼓鼙声。
- 羌妇梳头紧，蕃牛护尾惊。怜君闲闷极，只傍白江行。

## 拼音
- can3 qie4 feng1 yu3 xi1 ， chen2 yin2 li2 bie2 qing2 。 yan4 ci2 qian2 ri4 she4 ， chan2 shi4 mei3 nian2 sheng1 。
- an4 lei4 shen1 xiang1 gan3 ， wei1 xin1 yi4 zi4 jing1 。 bu4 ru2 yuan2 bu4 shi2 ， ju4 zuo4 lu4 ren2 xing2 。
- shi2 wu3 nian2 qian2 shi4 ， xi1 huang2 wu2 xian4 qing2 。 bing4 tong2 geng4 jie4 chu1 ， lei2 ma3 gong4 chi2 sheng1 。
- she4 ye4 yang2 cai2 po4 ， wen2 gong1 yan4 yi3 jing1 。 xiao3 nian2 xin1 ku3 xue2 ， qiu2 de2 ku3 xin1 xing2 。
- xi3 yi3 yan2 yu3 xia4 ， si1 liang0 qu4 zhu4 qing2 。 an4 ying2 chuan1 zhu2 jian4 ， xie2 yu3 ge2 chuang1 sheng1 。
- jiu4 zhen3 hui2 zhuan3 shu4 ， wen2 ji1 liao2 luan4 jing1 。 yi4 jia1 tong2 cao3 cao3 ， pai2 bi3 song4 jun1 xing2 。
- yi3 chuang4 peng2 jiao1 bie2 ， fu4 huai2 er2 nü3 qing2 。 xiang1 xiong1 yi4 xiang1 jiu4 ， tong2 bing4 you4 tong2 sheng1 。
- bai2 fa4 nian2 nian2 sheng4 ， qiu1 peng2 chu4 chu4 jing1 。 bu4 kan1 shen1 jian4 lao3 ， pin2 song4 yi4 xiang1 xing2 。
- sai4 shang4 feng1 yu3 si1 ， cheng2 zhong1 xiong1 di4 qing2 。 bei3 sui2 yuan1 li4 wei4 ， nan2 song4 yan4 lai2 sheng1 。
- yu4 shi4 you2 jian1 hen4 ， wen2 shu1 xi3 fu4 jing1 。 wei2 ying4 yao2 liao4 de2 ， zhi1 wo3 ban4 jun1 xing2 。
- mu4 yu4 ge1 chui1 le4 ， an4 chong1 ni2 shui3 qing2 。 dao4 hua1 qiu1 yu3 qi4 ， jiang1 shi2 ye4 tan1 sheng1 。
- quan3 fei4 chuan1 li2 chu1 ， ou1 mian2 qi3 shui3 jing1 。 chou2 jun1 ming2 yue4 ye4 ， du2 zi4 ru4 shan1 xing2 。
- qi1 guo4 bao1 cheng2 yi4 ， hui2 hui2 ge4 wei4 qing2 。 ba1 nian2 shen1 shi4 meng4 ， yi4 zhong3 shui3 feng1 sheng1 。
- xun2 mi4 shi1 zhang1 zai4 ， si1 liang0 sui4 yue4 jing1 。 geng4 bei1 xi1 sai1 bie2 ， zhong1 ye4 rao4 chi2 xing2 。
- bao1 xian4 yi4 qian2 jing4 ， qu3 jiang1 chi2 shang4 qing2 。 nan2 di1 shuai1 liu3 yi4 ， xi1 si4 wan3 zhong1 sheng1 。
- yun2 shui3 xing1 fang1 yuan3 ， feng1 bo1 xin1 yi3 jing1 。 ke3 lian2 jie1 lao3 da4 ， bu4 de2 zi4 you2 xing2 。
- jian4 shuo1 ba1 feng1 su2 ， dou1 wu2 han4 xing4 qing2 。 yuan2 sheng1 lu2 guan3 tiao2 ， qiang1 di2 zhu2 ji1 sheng1 。
- ying2 hou4 ren2 ying4 shao3 ， ping2 an1 huo3 mo4 jing1 。 mei3 feng2 wei1 zhan4 chu4 ， xu1 zuo4 guan4 yu2 xing2 。
- wen2 dao4 yin1 ping2 jun4 ， xiao1 ran2 gu3 shu4 qing2 。 qiao2 jian1 mi2 lu4 ta4 ， shan1 ying4 gu3 pi2 sheng1 。
- qiang1 fu4 shu1 tou2 jin3 ， fan1 niu2 hu4 wei3 jing1 。 lian2 jun1 xian2 men1 ji2 ， zhi1 bang4 bai2 jiang1 xing2 。

## 注释

## 译文

## 赏析
