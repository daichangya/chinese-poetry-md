---
id: yuan-zhen-chou-le-tian-dong-nan-xing-shi-yi-bai-yun
title: 酬乐天东南行诗一百韵
titlePinyin: chou2 le4 tian1 dong1 nan2 xing2 shi1 yi4 bai3 yun4
titleSlug: chou-le-tian-dong-nan-xing-shi-yi-bai-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我病方吟越，君行已过湖。去应缘直道，哭不为穷途。
- 亚竹寒惊牖，空堂夜向隅。暗魂思背烛，危梦怯乘桴。
- 坐痛筋骸憯，旁嗟物候殊。雨蒸虫沸渭，浪涌怪睢盱。
- 索绠飘蚊蚋，蓬麻甃舳舻。短簷苫稻草，微俸封渔租。
- 泥浦喧捞蛤，荒郊险斗䝙。鲸吞近溟涨，猿闹接黔巫。
- 芒𪨗泅牛妇，丫头荡桨夫。酢醅荷裹卖，醨酒水淋沽。
- 舞态翻鸲鹆，歌词咽鹧鸪。夷音啼似笑，蛮语谜相呼。
- 江郭船添店，山城木竖郛。吠声沙市犬，争食墓林乌。
- 犷俗诚堪惮，妖神甚可虞。欲令仁渐及，已被疟潜图。
- 膳减思调鼎，行稀恐蠹枢。杂莼多剖鳝，和黍半蒸菰。
- 绿粽新菱实，金丸小木奴。芋羹真暂淡，bJ炙漫涂苏。
- 炰鳖那胜羜，烹𩾁只似鲈。楚风轻似蜀，巴地湿如吴。
- 气浊星难见，州斜日易晡。通宵但云雾，未酉即桑榆。
- 瘴窟蛇休蛰，炎溪暑不徂。伥魂阴叫啸，𫛳貌昼踟蹰。
- 乡里家藏蛊，官曹世乏儒。敛缗偷印信，传箭作符𦈡。
- 椎髻抛巾帼，镩刀代辘轳。当心鞙铜鼓，背弝射桑弧。
- 岂复民氓料，须将鸟兽驱。是非浑并漆，词讼敢研朱。
- 陋室鸮窥伺，衰形蟒觊觎。鬓毛霜点合，襟泪血痕濡。
- 倍忆京华伴，偏忘我尔躯。谪居今共远，荣路昔同趋。
- 科试铨衡局，衙参典校厨。月中分桂树，天上识昌蒲。
- 应召逢鸿泽，陪游值赐酺。心唯撞卫磬，耳不乱齐竽。
- 海岱词锋截，皇王笔阵驱。疾奔凌騕褭，高唱轧吴歈。
- 点检张仪舌，提携傅说图。摆囊看利颖，开颔出明珠。
- 并取千人特，皆非十上徒。白麻云色腻，墨诏电光粗。
- 众口贪归美，何颜敢妒姝。秦台纳红旭，酆匣洗黄垆。
- 谏猎宁规避，弹豪讵嗫嚅。肺肝憎巧曲，蹊径绝萦迂。
- 誓遣朝纲振，忠饶翰苑输。骥调方汗血，蝇点忽成卢。
- 遂谪栖遑掾，还飞送别盂。痛嗟亲爱隔，颠望友朋扶。
- 狸病翻随鼠，骢羸返作驹。物情良徇俗，时论太诬吾。
- 瓶罄罍偏耻，松摧柏自枯。虎虽遭陷阱，龙不怕泥涂。
- 重喜登贤苑，方欣佐伍符。判身入矛戟，轻敌比锱铢。
- 驿骑来千里，天书下九衢。因教罢飞檄，便许到皇都。
- 舟败罂浮汉，骖疲杖过邘。邮亭一萧索，烽候各崎岖。
- 馈饷人推辂，谁何吏执殳。拔家逃力役，连锁责逋诛。
- 防戍兄兼弟，收田妇与姑。缣缃工女竭，青紫使臣纡。
- 望国参云树，归家满地芜。破窗尘ej々，幽院鸟呜呜。
- 祖竹丛新笋，孙枝压旧梧。晚花狂蛱蝶，残蒂宿茱萸。
- 始悟摧林秀，因衔避缴芦。文房长遣闭，经肆未曾铺。
- 鹓鹭方求侣，鸱鸢已吓雏。征还何郑重，斥去亦须臾。
- 迢递投遐徼，苍黄出奥区。通川诚有咎，湓口定无辜。
- 利器从头匣，刚肠到底刳。熏莸任盛贮，稊稗莫超逾。
- 公干经时卧，钟仪几岁拘。光阴流似水，蒸瘴热于炉。
- 薄命知然也，深交有矣夫。救焚期骨肉，投分刻肌肤。
- 二妙驰轩陛，三英咏袴襦。李多嘲蝘蜓，窦数集蜘蛛。
- 数子皆奇货，唯予独朽株。邯郸笑匍匐，燕蒯受揶揄。
- 懒学三闾愤，甘齐百里愚。耽眠稀醒素，凭醉少嗟吁。
- 学问徒为尔，书题尽已于。别犹多梦寐，情尚感凋枯。
- 近喜司戎健，寻伤掌诰徂。士元名位屈，伯道子孙无。
- 旧好飞琼翰，新诗灌玉壶。几催闲处泣，终作苦中娱。
- 廉蔺声相让，燕秦势岂俱。此篇应绝倒，休漫捋髭须。

## 拼音
- wo3 bing4 fang1 yin2 yue4 ， jun1 xing2 yi3 guo4 hu2 。 qu4 ying4 yuan2 zhi2 dao4 ， ku1 bu2 wei4 qiong2 tu2 。
- ya4 zhu2 han2 jing1 you3 ， kong1 tang2 ye4 xiang4 yu2 。 an4 hun2 si1 bei4 zhu2 ， wei1 meng4 qie4 cheng2 fu2 。
- zuo4 tong4 jin1 hai2 can3 ， pang2 jie1 wu4 hou4 shu1 。 yu3 zheng1 chong2 fei4 wei4 ， lang4 yong3 guai4 sui1 xu1 。
- suo3 geng3 piao1 wen2 rui4 ， peng2 ma2 zhou4 zhu2 lu2 。 duan3 yan2 shan1 dao4 cao3 ， wei1 feng4 feng1 yu2 zu1 。
- ni2 pu3 xuan1 lao1 ha2 ， huang1 jiao1 xian3 dou4 chu1 。 jing1 tun1 jin4 ming2 zhang3 ， yuan2 nao4 jie1 qian2 wu1 。
- mang2 𪨗 qiu2 niu2 fu4 ， ya1 tou0 dang4 jiang3 fu1 。 cu4 pei1 he2 guo3 mai4 ， li2 jiu3 shui3 lin2 gu1 。
- wu3 tai4 fan1 qu2 yu4 ， ge1 ci2 yan4 zhe4 gu1 。 yi2 yin1 ti2 si4 xiao4 ， man2 yu3 mi2 xiang1 hu1 。
- jiang1 guo1 chuan2 tian1 dian4 ， shan1 cheng2 mu4 shu4 fu2 。 fei4 sheng1 sha1 shi4 quan3 ， zheng1 shi2 mu4 lin2 wu1 。
- guang3 su2 cheng2 kan1 dan4 ， yao1 shen2 shen4 ke3 yu2 。 yu4 ling4 ren2 jian4 ji2 ， yi3 bei4 nüe4 qian2 tu2 。
- shan4 jian3 si1 tiao2 ding3 ， xing2 xi1 kong3 du4 shu1 。 za2 chun2 duo1 pou1 shan4 ， he2 shu3 ban4 zheng1 gu1 。
- lü4 zong4 xin1 ling2 shi2 ， jin1 wan2 xiao3 mu4 nu2 。 yu4 geng1 zhen1 zan4 dan4 ， b J zhi4 man4 tu2 su1 。
- pao2 bie1 na4 sheng4 zhu4 ， peng1 𩾁 zhi1 si4 lu2 。 chu3 feng1 qing1 si4 shu3 ， ba1 di4 shi1 ru2 wu2 。
- qi4 zhuo2 xing1 nan2 jian4 ， zhou1 xie2 ri4 yi4 bu1 。 tong1 xiao1 dan4 yun2 wu4 ， wei4 you3 ji2 sang1 yu2 。
- zhang4 ku1 she2 xiu1 zhe2 ， yan2 xi1 shu3 bu4 cu2 。 chang1 hun2 yin1 jiao4 xiao4 ， 𫛳 mao4 zhou4 chi2 chu2 。
- xiang1 li3 jia1 cang2 gu3 ， guan1 cao2 shi4 fa2 ru2 。 lian3 min2 tou1 yin4 xin4 ， chuan2 jian4 zuo4 fu2 xu1 。
- zhui1 ji4 pao1 jin1 guo2 ， cuan1 dao1 dai4 lu4 lu2 。 dang1 xin1 juan1 tong2 gu3 ， bei4 ba4 she4 sang1 hu2 。
- qi3 fu4 min2 mang2 liao4 ， xu1 jiang1 niao3 shou4 qu1 。 shi4 fei1 hun2 bing4 qi1 ， ci2 song4 gan3 yan2 zhu1 。
- lou4 shi4 xiao1 kui1 si4 ， shuai1 xing2 mang3 ji4 yu2 。 bin4 mao2 shuang1 dian3 he2 ， jin1 lei4 xue4 hen2 ru2 。
- bei4 yi4 jing1 hua2 ban4 ， pian1 wang4 wo3 er3 qu1 。 zhe2 ju1 jin1 gong4 yuan3 ， rong2 lu4 xi1 tong2 qu1 。
- ke1 shi4 quan2 heng2 ju2 ， ya2 can1 dian3 xiao4 chu2 。 yue4 zhong1 fen1 gui4 shu4 ， tian1 shang4 shi2 chang1 pu2 。
- ying4 zhao4 feng2 hong2 ze2 ， pei2 you2 zhi2 ci4 pu2 。 xin1 wei2 zhuang4 wei4 qing4 ， er3 bu2 luan4 qi2 yu2 。
- hai3 dai4 ci2 feng1 jie2 ， huang2 wang2 bi3 zhen4 qu1 。 ji2 ben1 ling2 yao3 niao3 ， gao1 chang4 ya4 wu2 yu2 。
- dian3 jian3 zhang1 yi2 she2 ， ti2 xie2 fu4 shuo1 tu2 。 bai3 nang2 kan4 li4 ying3 ， kai1 han4 chu1 ming2 zhu1 。
- bing4 qu3 qian1 ren2 te4 ， jie1 fei1 shi2 shang4 tu2 。 bai2 ma2 yun2 se4 ni4 ， mo4 zhao4 dian4 guang1 cu1 。
- zhong4 kou3 tan1 gui1 mei3 ， he2 yan2 gan3 du4 shu1 。 qin2 tai2 na4 hong2 xu4 ， feng1 xia2 xi3 huang2 lu2 。
- jian4 lie4 ning2 gui1 bi4 ， tan2 hao2 ju4 nie4 ru2 。 fei4 gan1 zeng1 qiao3 qu3 ， qi1 jing4 jue2 ying2 yu1 。
- shi4 qian3 chao2 gang1 zhen4 ， zhong1 rao2 han4 yuan4 shu1 。 ji4 tiao2 fang1 han4 xue4 ， ying2 dian3 hu1 cheng2 lu2 。
- sui4 zhe2 qi1 huang2 yuan4 ， hai2 fei1 song4 bie2 yu2 。 tong4 jie1 qin1 ai4 ge2 ， dian1 wang4 you3 peng2 fu2 。
- li2 bing4 fan1 sui2 shu3 ， cong1 lei2 fan3 zuo4 ju1 。 wu4 qing2 liang2 xun4 su2 ， shi2 lun4 tai4 wu1 wu2 。
- ping2 qing4 lei2 pian1 chi3 ， song1 cui1 bai3 zi4 ku1 。 hu3 sui1 zao1 xian4 jing3 ， long2 bu2 pa4 ni2 tu2 。
- zhong4 xi3 deng1 xian2 yuan4 ， fang1 xin1 zuo3 wu3 fu2 。 pan4 shen1 ru4 mao2 ji3 ， qing1 di2 bi3 zi1 zhu1 。
- yi4 qi2 lai2 qian1 li3 ， tian1 shu1 xia4 jiu3 qu2 。 yin1 jiao4 ba4 fei1 xi2 ， bian4 xu3 dao4 huang2 dou1 。
- zhou1 bai4 ying1 fu2 han4 ， can1 pi2 zhang4 guo4 yu2 。 you2 ting2 yi4 xiao1 suo3 ， feng1 hou4 ge4 qi2 qu1 。
- kui4 xiang3 ren2 tui1 lu4 ， shui2 he2 li4 zhi2 shu1 。 ba2 jia1 tao2 li4 yi4 ， lian2 suo3 ze2 bu1 zhu1 。
- fang2 shu4 xiong1 jian1 di4 ， shou1 tian2 fu4 yu3 gu1 。 jian1 xiang1 gong1 nü3 jie2 ， qing1 zi3 shi3 chen2 yu1 。
- wang4 guo2 can1 yun2 shu4 ， gui1 jia1 man3 di4 wu2 。 po4 chuang1 chen2 e j tong2 ， you1 yuan4 niao3 wu1 wu1 。
- zu3 zhu2 cong2 xin1 sun3 ， sun1 zhi1 ya1 jiu4 wu2 。 wan3 hua1 kuang2 jia2 die2 ， can2 di4 su4 zhu1 yu2 。
- shi3 wu4 cui1 lin2 xiu4 ， yin1 xian2 bi4 jiao3 lu2 。 wen2 fang2 chang2 qian3 bi4 ， jing1 si4 wei4 ceng2 pu4 。
- yuan1 lu4 fang1 qiu2 lü3 ， chi1 yuan1 yi3 xia4 chu2 。 zheng1 hai2 he2 zheng4 zhong4 ， chi4 qu4 yi4 xu1 yu2 。
- tiao2 di4 tou2 xia2 jiao3 ， cang1 huang2 chu1 ao4 qu1 。 tong1 chuan1 cheng2 you3 jiu4 ， pen2 kou3 ding4 wu2 gu1 。
- li4 qi4 cong2 tou2 xia2 ， gang1 chang2 dao4 di3 ku1 。 xun1 you2 ren4 sheng4 zhu4 ， ti2 bai4 mo4 chao1 yu2 。
- gong1 gan4 jing1 shi2 wo4 ， zhong1 yi2 ji3 sui4 ju1 。 guang1 yin1 liu2 si4 shui3 ， zheng1 zhang4 re4 yu2 lu2 。
- bo2 ming4 zhi1 ran2 ye3 ， shen1 jiao1 you3 yi3 fu1 。 jiu4 fen2 qi1 gu3 rou4 ， tou2 fen1 ke4 ji1 fu1 。
- er4 miao4 chi2 xuan1 bi4 ， san1 ying1 yong3 ku4 ru2 。 li3 duo1 chao2 yan3 ting2 ， dou4 shu4 ji2 zhi1 zhu1 。
- shu4 zi3 jie1 qi2 huo4 ， wei2 yu3 du2 xiu3 zhu1 。 han2 dan1 xiao4 pu2 fu2 ， yan4 kuai3 shou4 ye2 yu2 。
- lan3 xue2 san1 lü2 fen4 ， gan1 qi2 bai3 li3 yu2 。 dan1 mian2 xi1 xing3 su4 ， ping2 zui4 shao3 jie1 xu1 。
- xue2 wen4 tu2 wei4 er3 ， shu1 ti2 jin4 yi3 yu2 。 bie2 you2 duo1 meng4 mei4 ， qing2 shang4 gan3 diao1 ku1 。
- jin4 xi3 si1 rong2 jian4 ， xun2 shang1 zhang3 gao4 cu2 。 shi4 yuan2 ming2 wei4 qu1 ， bo2 dao4 zi3 sun1 wu2 。
- jiu4 hao3 fei1 qiong2 han4 ， xin1 shi1 guan4 yu4 hu2 。 ji3 cui1 xian2 chu4 qi4 ， zhong1 zuo4 ku3 zhong1 yu2 。
- lian2 lin4 sheng1 xiang1 rang4 ， yan4 qin2 shi4 qi3 ju4 。 ci3 pian1 ying4 jue2 dao3 ， xiu1 man4 lü3 zi1 xu1 。

## 注释

## 译文

## 赏析
