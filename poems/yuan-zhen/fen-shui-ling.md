---
id: yuan-zhen-fen-shui-ling
title: 分水岭
titlePinyin: fen1 shui3 ling3
titleSlug: fen-shui-ling
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 崔嵬分水岭，高下与云平。上有分流水，东西随势倾。
- 朝同一源出，暮隔千里情。风雨各自异，波澜相背惊。
- 势高竞奔注，势曲已回萦。偶值当途石，蹙缩又纵横。
- 有时遭孔穴，变作呜咽声。褊浅无所用，奔波奚所营。
- 团团井中水，不复东西征。上应美人意，中涵孤月明。
- 旋风四面起，并深波不生。坚冰一时合，井深冻不成。
- 终年汲引绝，不耗复不盈。五月金石铄，既寒亦既清。
- 易时不易性，改邑不改名。定如拱北极，莹若烧玉英。
- 君门客如水，日夜随势行。君看守心者，井水为君盟。

## 拼音
- cui1 wei2 fen1 shui3 ling3 ， gao1 xia4 yu3 yun2 ping2 。 shang4 you3 fen1 liu2 shui3 ， dong1 xi1 sui2 shi4 qing1 。
- chao2 tong2 yi4 yuan2 chu1 ， mu4 ge2 qian1 li3 qing2 。 feng1 yu3 ge4 zi4 yi4 ， bo1 lan2 xiang1 bei4 jing1 。
- shi4 gao1 jing4 ben1 zhu4 ， shi4 qu3 yi3 hui2 ying2 。 ou3 zhi2 dang1 tu2 shi2 ， cu4 suo1 you4 zong4 heng2 。
- you3 shi2 zao1 kong3 xue2 ， bian4 zuo4 wu1 yan4 sheng1 。 bian3 qian3 wu2 suo3 yong4 ， ben1 bo1 xi1 suo3 ying2 。
- tuan2 tuan2 jing3 zhong1 shui3 ， bu2 fu4 dong1 xi1 zheng1 。 shang4 ying4 mei3 ren2 yi4 ， zhong1 han2 gu1 yue4 ming2 。
- xuan2 feng1 si4 mian4 qi3 ， bing4 shen1 bo1 bu4 sheng1 。 jian1 bing1 yi4 shi2 he2 ， jing3 shen1 dong4 bu4 cheng2 。
- zhong1 nian2 ji2 yin3 jue2 ， bu2 hao4 fu4 bu4 ying2 。 wu3 yue4 jin1 shi2 shuo4 ， ji4 han2 yi4 ji4 qing1 。
- yi4 shi2 bu2 yi4 xing4 ， gai3 yi4 bu4 gai3 ming2 。 ding4 ru2 gong3 bei3 ji2 ， ying2 ruo4 shao1 yu4 ying1 。
- jun1 men2 ke4 ru2 shui3 ， ri4 ye4 sui2 shi4 xing2 。 jun1 kan1 shou3 xin1 zhe3 ， jing3 shui3 wei4 jun1 meng2 。

## 注释

## 译文

## 赏析
