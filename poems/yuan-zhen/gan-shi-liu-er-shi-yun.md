---
id: yuan-zhen-gan-shi-liu-er-shi-yun
title: 感石榴二十韵
titlePinyin: gan3 shi2 liu2 er4 shi2 yun4
titleSlug: gan-shi-liu-er-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 何年安石国，万里贡榴花。迢递河源道，因依汉使槎。
- 酸辛犯葱岭，憔悴涉龙沙。初到摽珍木，多来比乱麻。
- 深抛故园里，少种贵人家。唯我荆州见，怜君胡地赊。
- 从教当路长，兼恣入簷斜。绿叶裁烟翠，红英动日华。
- 新帘裙透影，疏牖烛笼纱。委作金炉焰，飘成玉砌瑕。
- 乍惊珠缀密，终误绣帏奢。琥珀烘梳碎，燕支懒颊涂。
- 风翻一树火，电转五云车。绛帐迎宵日，芙蕖绽早牙。
- 浅深俱隐映，前后各分葩。宿露低莲脸，朝光借绮霞。
- 暗虹徒缴绕，濯锦莫周遮。俗态能嫌旧，芳姿尚可嘉。
- 非专爱颜色，同恨阻幽遐。满眼思乡泪，相嗟亦自嗟。

## 拼音
- he2 nian2 an1 shi2 guo2 ， wan4 li3 gong4 liu2 hua1 。 tiao2 di4 he2 yuan2 dao4 ， yin1 yi1 han4 shi3 cha2 。
- suan1 xin1 fan4 cong1 ling3 ， qiao2 cui4 she4 long2 sha1 。 chu1 dao4 biao1 zhen1 mu4 ， duo1 lai2 bi3 luan4 ma2 。
- shen1 pao1 gu4 yuan2 li3 ， shao3 zhong3 gui4 ren2 jia1 。 wei2 wo3 jing1 zhou1 jian4 ， lian2 jun1 hu2 di4 she1 。
- cong2 jiao4 dang1 lu4 chang2 ， jian1 zi4 ru4 yan2 xie2 。 lü4 ye4 cai2 yan1 cui4 ， hong2 ying1 dong4 ri4 hua2 。
- xin1 lian2 qun2 tou4 ying3 ， shu1 you3 zhu2 long2 sha1 。 wei3 zuo4 jin1 lu2 yan4 ， piao1 cheng2 yu4 qi4 xia2 。
- zha4 jing1 zhu1 zhui4 mi4 ， zhong1 wu4 xiu4 wei2 she1 。 hu3 po4 hong1 shu1 sui4 ， yan4 zhi1 lan3 jia2 tu2 。
- feng1 fan1 yi2 shu4 huo3 ， dian4 zhuan3 wu3 yun2 che1 。 jiang4 zhang4 ying2 xiao1 ri4 ， fu2 qu2 zhan4 zao3 ya2 。
- qian3 shen1 ju4 yin3 ying4 ， qian2 hou4 ge4 fen1 pa1 。 su4 lu4 di1 lian2 lian3 ， chao2 guang1 jie4 qi3 xia2 。
- an4 hong2 tu2 jiao3 rao4 ， zhuo2 jin3 mo4 zhou1 zhe1 。 su2 tai4 neng2 xian2 jiu4 ， fang1 zi1 shang4 ke3 jia1 。
- fei1 zhuan1 ai4 yan2 se4 ， tong2 hen4 zu3 you1 xia2 。 man3 yan3 si1 xiang1 lei4 ， xiang1 jie1 yi4 zi4 jie1 。

## 注释

## 译文

## 赏析
