---
id: yuan-zhen-chou-du-gu-er-shi-liu-song-gui-tong-zhou
title: 酬独孤二十六送归通州
titlePinyin: chou2 du2 gu1 er4 shi2 liu4 song4 gui1 tong1 zhou1
titleSlug: chou-du-gu-er-shi-liu-song-gui-tong-zhou
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 再拜捧兄赠，拜兄珍重言。我有平生志，临别将具论。
- 十岁慕倜傥，爱白不爱昏。宁爱寒切烈，不爱旸温暾。
- 二十走猎骑，三十游海门。憎兔跳跃跃，恶鹏黑翻翻。
- 鼇钓气方壮，鹘拳心颇尊。下观狰狞辈，一扫冀不存。
- 名冠壮士籍，功酬明主恩。不然合身弃，何况身上痕。
- 金石有销烁，肺腑无寒温。分画久已定，波涛何足烦。
- 尝希苏门啸，讵厌巴树猿。瘴水徒浩浩，浮云亦轩轩。
- 长歌莫长叹，饮斛莫饮樽。生为醉乡客，死作达士魂。

## 拼音
- zai4 bai4 peng3 xiong1 zeng4 ， bai4 xiong1 zhen1 zhong4 yan2 。 wo3 you3 ping2 sheng1 zhi4 ， lin2 bie2 jiang1 ju4 lun4 。
- shi2 sui4 mu4 ti4 tang3 ， ai4 bai2 bu2 ai4 hun1 。 ning2 ai4 han2 qie4 lie4 ， bu2 ai4 yang2 wen1 tun1 。
- er4 shi2 zou3 lie4 qi2 ， san1 shi2 you2 hai3 men2 。 zeng1 tu4 tiao4 yue4 yue4 ， e4 peng2 hei1 fan1 fan1 。
- ao2 diao4 qi4 fang1 zhuang4 ， hu2 quan2 xin1 po1 zun1 。 xia4 guan1 zheng1 ning2 bei4 ， yi4 sao3 ji4 bu4 cun2 。
- ming2 guan1 zhuang4 shi4 ji2 ， gong1 chou2 ming2 zhu3 en1 。 bu4 ran2 he2 shen1 qi4 ， he2 kuang4 shen1 shang4 hen2 。
- jin1 shi2 you3 xiao1 shuo4 ， fei4 fu3 wu2 han2 wen1 。 fen1 hua4 jiu3 yi3 ding4 ， bo1 tao1 he2 zu2 fan2 。
- chang2 xi1 su1 men2 xiao4 ， ju4 yan4 ba1 shu4 yuan2 。 zhang4 shui3 tu2 hao4 hao4 ， fu2 yun2 yi4 xuan1 xuan1 。
- chang2 ge1 mo4 chang2 tan4 ， yin3 hu2 mo4 yin3 zun1 。 sheng1 wei4 zui4 xiang1 ke4 ， si3 zuo4 da2 shi4 hun2 。

## 注释

## 译文

## 赏析
