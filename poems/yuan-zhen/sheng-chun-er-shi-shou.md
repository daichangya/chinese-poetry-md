---
id: yuan-zhen-sheng-chun-er-shi-shou
title: 生春二十首
titlePinyin: sheng1 chun1 er4 shi2 shou3
titleSlug: sheng-chun-er-shi-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 何处生春早，春生云色中。笼葱闲著水，晻淡欲随风。
- 度晓分霞态，余光庇雪融。晚来低漠漠，浑欲泥幽丛。
- 何处生春早，春生漫雪中。浑无到地片，唯逐入楼风。
- 屋上些些薄，池心旋旋融。自悲销散尽，谁假入兰丛。
- 何处生春早，春生霁色中。远林横返照，高树亚东风。
- 水冻霜威庇，泥新地气融。渐知残雪薄，杪近最怜丛。
- 何处生春早，春生曙火中。星围分暗陌，烟气满晴风。
- 宫树栖鸦乱，城楼带雪融。竞排阊阖侧，珂伞自相丛。
- 何处生春早，春生晓禁中。殿阶龙旆日，漏阁宝筝风。
- 药树香烟重，天颜瑞气融。柳梅浑未觉，青紫已丛丛。
- 何处生春早，春生江路中。雨移临浦市，晴候过湖风。
- 芦笋锥犹短，凌澌玉渐融。数宗船载足，商妇两眉丛。
- 何处生春早，春生野墅中。病翁闲向日，征妇懒成风。
- 斫筤天虽暖，穿区冻未融。鞭牛县门外，争土盖蚕丛。
- 何处生春早，春生冰岸中。尚怜扶腊雪，渐觉受东风。
- 织女云桥断，波神玉貌融。便成呜咽去，流恨与莲丛。
- 何处生春早，春生柳眼中。芽新才绽日，茸短未含风。
- 绿误眉心重，黄惊蜡泪融。碧条殊未合，愁绪已先丛。
- 何处生春早，春生梅援中。蕊排难犯雪，香乞拟来风。
- 陇迥羌声怨，江遥客思融。年年最相恼，缘未有诸丛。
- 何处生春早，春生鸟思中。鹊巢移旧岁，鸢羽旋高风。
- 鸿雁惊沙暖，鸳鸯爱水融。最怜双翡翠，飞入小梅丛。
- 何处生春早，春生池榭中。镂琼冰陷日，文縠水回风。
- 柳爱和身动，梅愁合树融。草芽犹未出，挑得小萱丛。
- 何处生春早，春生稚戏中。乱骑残爆竹，争唾小旋风。
- 骂雨愁妨走，呵冰喜旋融。女儿针线尽，偷学五辛丛。
- 何处生春早，春生人意中。晓妆虽近火，晴戏渐怜风。
- 暗入心情懒，先添酒思融。预知花好恶，偏在最深丛。
- 何处生春早，春生半睡中。见灯如见雾，闻雨似闻风。
- 开眼犹残梦，抬身便恐融。却成双翅蝶，还绕庳花丛。
- 何处生春早，春生晓镜中。手寒匀面粉，鬟动倚帘风。
- 宿雾梅心滴，朝光幕上融。思牵梳洗懒，空拔绿丝丛。
- 何处生春早，春生绮户中。玉栊穿细日，罗幔张轻风。
- 柳软腰支嫩，梅香密气融。独眠傍妒物，偷铲合欢丛。
- 何处生春早，春生老病中。土膏蒸足肿，天暖痒头风。
- 似觉肌肤展，潜知血气融。又添新一岁，衰白转成丛。
- 何处生春早，春生客思中。旅魂惊北雁，乡信是东风。
- 纵有心灰动，无由鬓雪融。未知开眼日，空绕未开丛。
- 何处生春早，春生蒙雨中。裛尘微有气，拂面细如风。
- 柳误啼珠密，梅惊粉汗融。满空愁淡淡，应豫忆芳丛。

## 拼音
- he2 chu4 sheng1 chun1 zao3 ， chun1 sheng1 yun2 se4 zhong1 。 long2 cong1 xian2 zhu4 shui3 ， an3 dan4 yu4 sui2 feng1 。
- du4 xiao3 fen1 xia2 tai4 ， yu2 guang1 bi4 xue3 rong2 。 wan3 lai2 di1 mo4 mo4 ， hun2 yu4 ni2 you1 cong2 。
- he2 chu4 sheng1 chun1 zao3 ， chun1 sheng1 man4 xue3 zhong1 。 hun2 wu2 dao4 di4 pian4 ， wei2 zhu2 ru4 lou2 feng1 。
- wu1 shang4 xie1 xie1 bao2 ， chi2 xin1 xuan2 xuan2 rong2 。 zi4 bei1 xiao1 san4 jin4 ， shui2 jia3 ru4 lan2 cong2 。
- he2 chu4 sheng1 chun1 zao3 ， chun1 sheng1 ji4 se4 zhong1 。 yuan3 lin2 heng2 fan3 zhao4 ， gao1 shu4 ya4 dong1 feng1 。
- shui3 dong4 shuang1 wei1 bi4 ， ni2 xin1 di4 qi4 rong2 。 jian4 zhi1 can2 xue3 bao2 ， miao3 jin4 zui4 lian2 cong2 。
- he2 chu4 sheng1 chun1 zao3 ， chun1 sheng1 shu3 huo3 zhong1 。 xing1 wei2 fen1 an4 mo4 ， yan1 qi4 man3 qing2 feng1 。
- gong1 shu4 qi1 ya1 luan4 ， cheng2 lou2 dai4 xue3 rong2 。 jing4 pai2 chang1 he2 ce4 ， ke1 san3 zi4 xiang1 cong2 。
- he2 chu4 sheng1 chun1 zao3 ， chun1 sheng1 xiao3 jin4 zhong1 。 dian4 jie1 long2 pei4 ri4 ， lou4 ge2 bao3 zheng1 feng1 。
- yao4 shu4 xiang1 yan1 zhong4 ， tian1 yan2 rui4 qi4 rong2 。 liu3 mei2 hun2 wei4 jue2 ， qing1 zi3 yi3 cong2 cong2 。
- he2 chu4 sheng1 chun1 zao3 ， chun1 sheng1 jiang1 lu4 zhong1 。 yu3 yi2 lin2 pu3 shi4 ， qing2 hou4 guo4 hu2 feng1 。
- lu2 sun3 zhui1 you2 duan3 ， ling2 si1 yu4 jian4 rong2 。 shu4 zong1 chuan2 zai3 zu2 ， shang1 fu4 liang3 mei2 cong2 。
- he2 chu4 sheng1 chun1 zao3 ， chun1 sheng1 ye3 shu4 zhong1 。 bing4 weng1 xian2 xiang4 ri4 ， zheng1 fu4 lan3 cheng2 feng1 。
- zhuo2 lang2 tian1 sui1 nuan3 ， chuan1 qu1 dong4 wei4 rong2 。 bian1 niu2 xian4 men2 wai4 ， zheng1 tu3 gai4 can2 cong2 。
- he2 chu4 sheng1 chun1 zao3 ， chun1 sheng1 bing1 an4 zhong1 。 shang4 lian2 fu2 la4 xue3 ， jian4 jue2 shou4 dong1 feng1 。
- zhi1 nü3 yun2 qiao2 duan4 ， bo1 shen2 yu4 mao4 rong2 。 bian4 cheng2 wu1 yan4 qu4 ， liu2 hen4 yu3 lian2 cong2 。
- he2 chu4 sheng1 chun1 zao3 ， chun1 sheng1 liu3 yan3 zhong1 。 ya2 xin1 cai2 zhan4 ri4 ， rong2 duan3 wei4 han2 feng1 。
- lü4 wu4 mei2 xin1 zhong4 ， huang2 jing1 la4 lei4 rong2 。 bi4 tiao2 shu1 wei4 he2 ， chou2 xu4 yi3 xian1 cong2 。
- he2 chu4 sheng1 chun1 zao3 ， chun1 sheng1 mei2 yuan2 zhong1 。 rui3 pai2 nan2 fan4 xue3 ， xiang1 qi3 ni3 lai2 feng1 。
- long3 jiong3 qiang1 sheng1 yuan4 ， jiang1 yao2 ke4 si1 rong2 。 nian2 nian2 zui4 xiang1 nao3 ， yuan2 wei4 you3 zhu1 cong2 。
- he2 chu4 sheng1 chun1 zao3 ， chun1 sheng1 niao3 si1 zhong1 。 que4 chao2 yi2 jiu4 sui4 ， yuan1 yu3 xuan2 gao1 feng1 。
- hong2 yan4 jing1 sha1 nuan3 ， yuan1 yang1 ai4 shui3 rong2 。 zui4 lian2 shuang1 fei3 cui4 ， fei1 ru4 xiao3 mei2 cong2 。
- he2 chu4 sheng1 chun1 zao3 ， chun1 sheng1 chi2 xie4 zhong1 。 lou4 qiong2 bing1 xian4 ri4 ， wen2 hu2 shui3 hui2 feng1 。
- liu3 ai4 he2 shen1 dong4 ， mei2 chou2 he2 shu4 rong2 。 cao3 ya2 you2 wei4 chu1 ， tiao1 de2 xiao3 xuan1 cong2 。
- he2 chu4 sheng1 chun1 zao3 ， chun1 sheng1 zhi4 xi4 zhong1 。 luan4 qi2 can2 bao4 zhu2 ， zheng1 tuo4 xiao3 xuan2 feng1 。
- ma4 yu3 chou2 fang2 zou3 ， he1 bing1 xi3 xuan2 rong2 。 nü3 er2 zhen1 xian4 jin4 ， tou1 xue2 wu3 xin1 cong2 。
- he2 chu4 sheng1 chun1 zao3 ， chun1 sheng1 ren2 yi4 zhong1 。 xiao3 zhuang1 sui1 jin4 huo3 ， qing2 xi4 jian4 lian2 feng1 。
- an4 ru4 xin1 qing2 lan3 ， xian1 tian1 jiu3 si1 rong2 。 yu4 zhi1 hua1 hao4 wu4 ， pian1 zai4 zui4 shen1 cong2 。
- he2 chu4 sheng1 chun1 zao3 ， chun1 sheng1 ban4 shui4 zhong1 。 jian4 deng1 ru2 jian4 wu4 ， wen2 yu3 si4 wen2 feng1 。
- kai1 yan3 you2 can2 meng4 ， tai2 shen1 bian4 kong3 rong2 。 que4 cheng2 shuang1 chi4 die2 ， hai2 rao4 bi4 hua1 cong2 。
- he2 chu4 sheng1 chun1 zao3 ， chun1 sheng1 xiao3 jing4 zhong1 。 shou3 han2 yun2 mian4 fen3 ， huan2 dong4 yi3 lian2 feng1 。
- su4 wu4 mei2 xin1 di1 ， chao2 guang1 mu4 shang4 rong2 。 si1 qian1 shu1 xi3 lan3 ， kong1 ba2 lü4 si1 cong2 。
- he2 chu4 sheng1 chun1 zao3 ， chun1 sheng1 qi3 hu4 zhong1 。 yu4 long2 chuan1 xi4 ri4 ， luo2 man4 zhang1 qing1 feng1 。
- liu3 ruan3 yao1 zhi1 nen4 ， mei2 xiang1 mi4 qi4 rong2 。 du2 mian2 bang4 du4 wu4 ， tou1 chan3 he2 huan1 cong2 。
- he2 chu4 sheng1 chun1 zao3 ， chun1 sheng1 lao3 bing4 zhong1 。 tu3 gao1 zheng1 zu2 zhong3 ， tian1 nuan3 yang3 tou2 feng1 。
- si4 jue2 ji1 fu1 zhan3 ， qian2 zhi1 xue4 qi4 rong2 。 you4 tian1 xin1 yi2 sui4 ， shuai1 bai2 zhuan3 cheng2 cong2 。
- he2 chu4 sheng1 chun1 zao3 ， chun1 sheng1 ke4 si1 zhong1 。 lü3 hun2 jing1 bei3 yan4 ， xiang1 xin4 shi4 dong1 feng1 。
- zong4 you3 xin1 hui1 dong4 ， wu2 you2 bin4 xue3 rong2 。 wei4 zhi1 kai1 yan3 ri4 ， kong1 rao4 wei4 kai1 cong2 。
- he2 chu4 sheng1 chun1 zao3 ， chun1 sheng1 meng2 yu3 zhong1 。 yi4 chen2 wei1 you3 qi4 ， fu2 mian4 xi4 ru2 feng1 。
- liu3 wu4 ti2 zhu1 mi4 ， mei2 jing1 fen3 han4 rong2 。 man3 kong1 chou2 dan4 dan4 ， ying4 yu4 yi4 fang1 cong2 。

## 注释

## 译文

## 赏析
