---
id: yuan-zhen-hou-hu
title: 后湖
titlePinyin: hou4 hu2
titleSlug: hou-hu
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 荆有泥泞水，在荆之邑郛。郛前水在后，谓之为后湖。
- 环湖十余里，岁积潢与污。臭腐鱼鳖死，不植菰与蒲。
- 郑公理三载，其理用喣愉。岁稔民四至，隘廛亦隘衢。
- 公乃署其地，为民先矢谟。人人傥自为，我亦不庀徒。
- 下里得闻之，各各相俞俞。提携翁及孙，捧戴妇与姑。
- 壮者负砾石，老亦捽茅刍。斤磨片片雪，椎隐连连珠。
- 朝餐布庭落，夜宿完户枢。邻里近相告，新戚远相呼。
- 鬻者自为鬻，酤者自为酤。鸡犬丰中市，人民岐下都。
- 百年废滞所，一旦奥浩区。我实司水土，得为官事无。
- 人言贱事贵，贵直不贵谀。此实公所小，安用歌袴襦。
- 答云潭及广，以至鄂与吴。万里尽泽国，居人皆垫濡。
- 富者不容盖，贫者不庇躯。得不歌此事，以我为楷模。

## 拼音
- jing1 you3 ni2 ning4 shui3 ， zai4 jing1 zhi1 yi4 fu2 。 fu2 qian2 shui3 zai4 hou4 ， wei4 zhi1 wei4 hou4 hu2 。
- huan2 hu2 shi2 yu2 li3 ， sui4 ji1 huang2 yu3 wu1 。 chou4 fu3 yu2 bie1 si3 ， bu4 zhi2 gu1 yu3 pu2 。
- zheng4 gong1 li3 san1 zai3 ， qi2 li3 yong4 xu3 yu2 。 sui4 ren3 min2 si4 zhi4 ， ai4 chan2 yi4 ai4 qu2 。
- gong1 nai3 shu3 qi2 di4 ， wei4 min2 xian1 shi3 mo2 。 ren2 ren2 tang3 zi4 wei4 ， wo3 yi4 bu4 pi3 tu2 。
- xia4 li3 de2 wen2 zhi1 ， ge4 ge4 xiang1 yu2 yu2 。 ti2 xie2 weng1 ji2 sun1 ， peng3 dai4 fu4 yu3 gu1 。
- zhuang4 zhe3 fu4 li4 shi2 ， lao3 yi4 zuo2 mao2 chu2 。 jin1 mo2 pian4 pian4 xue3 ， zhui1 yin3 lian2 lian2 zhu1 。
- chao2 can1 bu4 ting2 luo4 ， ye4 su4 wan2 hu4 shu1 。 lin2 li3 jin4 xiang1 gao4 ， xin1 qi1 yuan3 xiang1 hu1 。
- yu4 zhe3 zi4 wei4 yu4 ， gu1 zhe3 zi4 wei4 gu1 。 ji1 quan3 feng1 zhong1 shi4 ， ren2 min2 qi2 xia4 dou1 。
- bai3 nian2 fei4 zhi4 suo3 ， yi2 dan4 ao4 hao4 qu1 。 wo3 shi2 si1 shui3 tu3 ， de2 wei4 guan1 shi4 wu2 。
- ren2 yan2 jian4 shi4 gui4 ， gui4 zhi2 bu2 gui4 yu2 。 ci3 shi2 gong1 suo3 xiao3 ， an1 yong4 ge1 ku4 ru2 。
- da2 yun2 tan2 ji2 guang3 ， yi3 zhi4 e4 yu3 wu2 。 wan4 li3 jin4 ze2 guo2 ， ju1 ren2 jie1 dian4 ru2 。
- fu4 zhe3 bu4 rong2 gai4 ， pin2 zhe3 bu2 bi4 qu1 。 de2 bu4 ge1 ci3 shi4 ， yi3 wo3 wei4 kai3 mo2 。

## 注释

## 译文

## 赏析
