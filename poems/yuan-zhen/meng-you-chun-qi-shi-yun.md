---
id: yuan-zhen-meng-you-chun-qi-shi-yun
title: 梦游春七十韵
titlePinyin: meng4 you2 chun1 qi1 shi2 yun4
titleSlug: meng-you-chun-qi-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔岁梦游春，梦游何所遇。梦入深洞中，果遂平生趣。
- 清泠浅漫流，画舫兰篙渡。过尽万株桃，盘旋竹林路。
- 长廊抱小楼，门牖相回互。楼下杂花丛，丛边绕鸳鹭。
- 池光漾霞影，晓日初明煦。未敢上阶行，频移曲池步。
- 乌龙不作声，碧玉曾相慕。渐到帘幕间，裴回意犹惧。
- 闲窥东西合，奇玩参差布。隔子碧油糊，驼钩紫金镀。
- 逡巡日渐高，影响人将寤。鹦鹉饥乱鸣，娇娃睡犹怒。
- 帘开侍儿起，见我遥相谕。铺设绣红茵，施张钿妆具。
- 潜褰翡翠帷，瞥见珊瑚树。不辨花貌人，空惊香若雾。
- 身回夜合偏，态敛晨霞聚。睡脸桃破风，汗妆莲委露。
- 丛梳百叶髻，金蹙重台屦。纰软钿头裙，玲珑合欢袴。
- 鲜妍脂粉薄，暗淡衣裳故。最似红牡丹，雨来春欲暮。
- 梦魂良易惊，灵境难久寓。夜夜望天河，无由重沿溯。
- 结念心所期，返如禅顿悟。觉来八九年，不向花回顾。
- 杂合两京春，喧阗众禽护。我到看花时，但作怀仙句。
- 浮生转经历，道性尤坚固。近作梦仙诗，亦知劳肺腑。
- 一梦何足云，良时事婚娶。当年二纪初，嘉节三星度。
- 朝蕣玉佩迎，高松女萝附。韦门正全盛，出入多欢裕。
- 甲第涨清池，鸣驺引朱辂。广榭舞萎蕤，长筵宾杂厝。
- 青春讵几日，华实潜幽蠹。秋月照潘郎，空山怀谢傅。
- 红楼嗟坏壁，金谷迷荒戍。石压破阑干，门摧旧梐枑。
- 虽云觉梦殊，同是终难驻。悰绪竟何如，棼丝不成絇。
- 卓女白头吟，阿娇金屋赋。重璧盛姬台，青冢明妃墓。
- 尽委穷尘骨，皆随流波注。幸有古如今，何劳缣比素。
- 况余当盛时，早岁谐如务。诏册冠贤良，谏垣陈好恶。
- 三十再登朝，一登还一仆。宠荣非不早，邅回亦云屡。
- 直气在膏肓，氛氲日沉痼。不言意不快，快意言多忤。
- 忤诚人所贼，性亦天之付。乍可沉为香，不能浮作瓠。
- 诚为坚所守，未为明所措。事事身已经，营营计何误。
- 美玉琢文珪，良金填武库。徒谓自坚贞，安知受砻铸。
- 长丝羁野马，密网罗阴兔。物外各迢迢，谁能远相锢。
- 时来既若飞，祸速当如骛。曩意自未精，此行何所诉。
- 努力去江陵，笑言谁与晤。江花纵可怜，奈非心所慕。
- 石竹逞奸黠，蔓青夸亩数。一种薄地生，浅深何足妒。
- 荷叶水上生，团团水中住。泻水置叶中，君看不相污。

## 拼音
- xi1 sui4 meng4 you2 chun1 ， meng4 you2 he2 suo3 yu4 。 meng4 ru4 shen1 dong4 zhong1 ， guo3 sui4 ping2 sheng1 qu4 。
- qing1 ling2 qian3 man4 liu2 ， hua4 fang3 lan2 gao1 du4 。 guo4 jin4 wan4 zhu1 tao2 ， pan2 xuan2 zhu2 lin2 lu4 。
- chang2 lang2 bao4 xiao3 lou2 ， men2 you3 xiang1 hui2 hu4 。 lou2 xia4 za2 hua1 cong2 ， cong2 bian1 rao4 yuan1 lu4 。
- chi2 guang1 yang4 xia2 ying3 ， xiao3 ri4 chu1 ming2 xu4 。 wei4 gan3 shang4 jie1 xing2 ， pin2 yi2 qu3 chi2 bu4 。
- wu1 long2 bu2 zuo4 sheng1 ， bi4 yu4 ceng2 xiang1 mu4 。 jian4 dao4 lian2 mu4 jian1 ， pei2 hui2 yi4 you2 ju4 。
- xian2 kui1 dong1 xi1 he2 ， qi2 wan2 cen1 ci1 bu4 。 ge2 zi3 bi4 you2 hu2 ， tuo2 gou1 zi3 jin1 du4 。
- qun1 xun2 ri4 jian4 gao1 ， ying3 xiang3 ren2 jiang1 wu4 。 ying1 wu3 ji1 luan4 ming2 ， jiao1 wa2 shui4 you2 nu4 。
- lian2 kai1 shi4 er2 qi3 ， jian4 wo3 yao2 xiang1 yu4 。 pu1 she4 xiu4 hong2 yin1 ， shi1 zhang1 dian4 zhuang1 ju4 。
- qian2 qian1 fei3 cui4 wei2 ， pie1 jian4 shan1 hu2 shu4 。 bu2 bian4 hua1 mao4 ren2 ， kong1 jing1 xiang1 ruo4 wu4 。
- shen1 hui2 ye4 he2 pian1 ， tai4 lian3 chen2 xia2 ju4 。 shui4 lian3 tao2 po4 feng1 ， han4 zhuang1 lian2 wei3 lu4 。
- cong2 shu1 bai3 ye4 ji4 ， jin1 cu4 zhong4 tai2 ju4 。 pi1 ruan3 dian4 tou2 qun2 ， ling2 long2 he2 huan1 ku4 。
- xian1 yan2 zhi1 fen3 bao2 ， an4 dan4 yi1 shang0 gu4 。 zui4 si4 hong2 mu3 dan1 ， yu3 lai2 chun1 yu4 mu4 。
- meng4 hun2 liang2 yi4 jing1 ， ling2 jing4 nan2 jiu3 yu4 。 ye4 ye4 wang4 tian1 he2 ， wu2 you2 zhong4 yan2 su4 。
- jie2 nian4 xin1 suo3 qi1 ， fan3 ru2 chan2 dun4 wu4 。 jue2 lai2 ba1 jiu3 nian2 ， bu2 xiang4 hua1 hui2 gu4 。
- za2 he2 liang3 jing1 chun1 ， xuan1 tian2 zhong4 qin2 hu4 。 wo3 dao4 kan4 hua1 shi2 ， dan4 zuo4 huai2 xian1 ju4 。
- fu2 sheng1 zhuan3 jing1 li4 ， dao4 xing4 you2 jian1 gu4 。 jin4 zuo4 meng4 xian1 shi1 ， yi4 zhi1 lao2 fei4 fu3 。
- yi2 meng4 he2 zu2 yun2 ， liang2 shi2 shi4 hun1 qu3 。 dang1 nian2 er4 ji4 chu1 ， jia1 jie2 san1 xing1 du4 。
- chao2 shun4 yu4 pei4 ying2 ， gao1 song1 nü3 luo2 fu4 。 wei2 men2 zheng4 quan2 sheng4 ， chu1 ru4 duo1 huan1 yu4 。
- jia3 di4 zhang3 qing1 chi2 ， ming2 zou1 yin3 zhu1 lu4 。 guang3 xie4 wu3 wei3 rui2 ， chang2 yan2 bin1 za2 cuo4 。
- qing1 chun1 ju4 ji3 ri4 ， hua2 shi2 qian2 you1 du4 。 qiu1 yue4 zhao4 pan1 lang2 ， kong1 shan1 huai2 xie4 fu4 。
- hong2 lou2 jie1 huai4 bi4 ， jin1 gu3 mi2 huang1 shu4 。 shi2 ya1 po4 lan2 gan1 ， men2 cui1 jiu4 bi4 hu4 。
- sui1 yun2 jue2 meng4 shu1 ， tong2 shi4 zhong1 nan2 zhu4 。 cong2 xu4 jing4 he2 ru2 ， fen2 si1 bu4 cheng2 qu2 。
- zhuo2 nü3 bai2 tou2 yin2 ， a1 jiao1 jin1 wu1 fu4 。 zhong4 bi4 sheng4 ji1 tai2 ， qing1 zhong3 ming2 fei1 mu4 。
- jin4 wei3 qiong2 chen2 gu3 ， jie1 sui2 liu2 bo1 zhu4 。 xing4 you3 gu3 ru2 jin1 ， he2 lao2 jian1 bi3 su4 。
- kuang4 yu2 dang1 sheng4 shi2 ， zao3 sui4 xie2 ru2 wu4 。 zhao4 ce4 guan1 xian2 liang2 ， jian4 yuan2 chen2 hao4 wu4 。
- san1 shi2 zai4 deng1 chao2 ， yi4 deng1 hai2 yi4 pu2 。 chong3 rong2 fei1 bu4 zao3 ， zhan1 hui2 yi4 yun2 lü3 。
- zhi2 qi4 zai4 gao1 huang1 ， fen1 yun1 ri4 chen2 gu4 。 bu4 yan2 yi4 bu2 kuai4 ， kuai4 yi4 yan2 duo1 wu3 。
- wu3 cheng2 ren2 suo3 zei2 ， xing4 yi4 tian1 zhi1 fu4 。 zha4 ke3 chen2 wei4 xiang1 ， bu4 neng2 fu2 zuo4 hu4 。
- cheng2 wei4 jian1 suo3 shou3 ， wei4 wei4 ming2 suo3 cuo4 。 shi4 shi4 shen1 yi3 jing1 ， ying2 ying2 ji4 he2 wu4 。
- mei3 yu4 zhuo2 wen2 gui1 ， liang2 jin1 tian2 wu3 ku4 。 tu2 wei4 zi4 jian1 zhen1 ， an1 zhi1 shou4 long2 zhu4 。
- chang2 si1 ji1 ye3 ma3 ， mi4 wang3 luo2 yin1 tu4 。 wu4 wai4 ge4 tiao2 tiao2 ， shui2 neng2 yuan3 xiang1 gu4 。
- shi2 lai2 ji4 ruo4 fei1 ， huo4 su4 dang1 ru2 wu4 。 nang3 yi4 zi4 wei4 jing1 ， ci3 xing2 he2 suo3 su4 。
- nu3 li4 qu4 jiang1 ling2 ， xiao4 yan2 shui2 yu3 wu4 。 jiang1 hua1 zong4 ke3 lian2 ， nai4 fei1 xin1 suo3 mu4 。
- shi2 zhu2 cheng3 jian1 xia2 ， man4 qing1 kua1 mu3 shu4 。 yi4 zhong3 bao2 di4 sheng1 ， qian3 shen1 he2 zu2 du4 。
- he2 ye4 shui3 shang4 sheng1 ， tuan2 tuan2 shui3 zhong1 zhu4 。 xie4 shui3 zhi4 ye4 zhong1 ， jun1 kan4 bu4 xiang1 wu1 。

## 注释

## 译文

## 赏析
