---
id: yuan-zhen-song-wang-xie-lu-you-hang-yue-shi-yun
title: 送王协律游杭越十韵
titlePinyin: song4 wang2 xie2 lü4 you2 hang2 yue4 shi2 yun4
titleSlug: song-wang-xie-lu-you-hang-yue-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 去去莫凄凄，余杭接会稽。
- 松门天竺寺，花洞若耶溪。
- 浣渚逢新艳，兰亭识旧题。
- 山经秦帝望，垒辨越王栖。
- 江树春常早，城楼月易低。
- 镜呈湖面出，云叠海潮齐。
- 章甫官人戴，莼丝姹女提。
- 长干迎客闹，小市隔烟迷。
- 纸乱红蓝压，瓯凝碧玉泥。
- 荆南无抵物，来日为侬携。

## 拼音
- qu4 qu4 mo4 qi1 qi1 ， yu2 hang2 jie1 hui4 ji1 。
- song1 men2 tian1 zhu2 si4 ， hua1 dong4 ruo4 ye1 xi1 。
- huan4 zhu3 feng2 xin1 yan4 ， lan2 ting2 shi2 jiu4 ti2 。
- shan1 jing1 qin2 di4 wang4 ， lei3 bian4 yue4 wang2 qi1 。
- jiang1 shu4 chun1 chang2 zao3 ， cheng2 lou2 yue4 yi4 di1 。
- jing4 cheng2 hu2 mian4 chu1 ， yun2 die2 hai3 chao2 qi2 。
- zhang1 fu3 guan1 ren2 dai4 ， chun2 si1 cha4 nü3 ti2 。
- chang2 gan1 ying2 ke4 nao4 ， xiao3 shi4 ge2 yan1 mi2 。
- zhi3 luan4 hong2 lan2 ya1 ， ou1 ning2 bi4 yu4 ni2 。
- jing1 nan2 wu2 di3 wu4 ， lai2 ri4 wei4 nong2 xie2 。

## 注释

## 译文

## 赏析
