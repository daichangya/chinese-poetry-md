---
id: yuan-zhen-ji-huai-zeng-li-liu-hu-cao-cui-er-shi-gong-cao-wu-shi-yun
title: 纪怀，赠李六户曹、崔二十功曹五十韵
titlePinyin: ji4 huai2 ， zeng4 li3 liu4 hu4 cao2 、 cui1 er4 shi2 gong1 cao2 wu3 shi2 yun4
titleSlug: ji-huai-zeng-li-liu-hu-cao-cui-er-shi-gong-cao-wu-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔冠诸生首，初因三道征。公卿碧墀会，名姓白麻称。
- 日月光遥射，烟霄志渐弘。荣班联锦绣，谏纸赐笺藤。
- 便欲呈肝胆，何言犯股肱。椎埋冲斗剑，消碎莹壶冰。
- 赤县才分务，青骢已迥乘。因骑度海鹘，拟杀蔽天鹏。
- 缚虎声空壮，连鼇力未胜。风翻波竟蹙，山压势逾崩。
- 僇辱徒相困，苍黄性不能。酣歌离岘顶，负气入江陵。
- 华表当蟾魄，高楼挂玉绳。角声悲掉荡，城影暗棱层。
- 军幕威容盛，官曹礼数兢。心虽出云鹤，身尚触笼鹰。
- 竦足良甘分，排衙苦未曾。通名参将校，抵掌见亲朋。
- 喣沫求涓滴，沧波怯斗升。荒居邻鬼魅，羸马步殑fF。
- 白草堂簷短，黄梅雨气蒸。沾黏经汗席，飐闪尽油灯。
- 夜怯餐肤蚋，朝烦拂面蝇。过从愁厌贱，专静畏猜仍。
- 旅寓谁堪托，官联自可凭。甲科崔并骛，柱史李齐升。
- 共展排空翼，俱遭激远矰。他乡元易感，同病转相矜。
- 投分多然诺，忘言少爱憎。誓将探肺腑，耻更辨淄渑。
- 会宿形骸远，论交意气增。一心吞渤澥，戮力拔嵩恒。
- 语到磨圭角，疑消破弩症。吹嘘期指掌，患难许簷簦。
- 铩翮鸾栖棘，藏锋箭在弸。雪中方睹桂，木上莫施罾。
- 且泛夤沿水，兼过被病僧。有时鞭款段，尽日醉懵僜。
- 蹑屐看秧稻，敲船和采菱。叉鱼江火合，唤客谷神应。
- 啸傲虽开口，幽忧复满膺。望云鳍拨剌，透匣色腾凌。
- 每想潢池寇，犹稽赤族惩。夔龙劳算画，貔虎带威棱。
- 逐鸟忠潜奋，悬旌意远凝。弢弓思彻劄，绊骥闷牵縆。
- 运甓调辛苦，闻鸡屡寝兴。闲随人兀兀，梦听鼓冬冬。
- 班笔行看掷，黄陂莫漫澄。骐𬴊高阁上，须及壮时登。

## 拼音
- xi1 guan1 zhu1 sheng1 shou3 ， chu1 yin1 san1 dao4 zheng1 。 gong1 qing1 bi4 chi2 hui4 ， ming2 xing4 bai2 ma2 cheng1 。
- ri4 yue4 guang1 yao2 she4 ， yan1 xiao1 zhi4 jian4 hong2 。 rong2 ban1 lian2 jin3 xiu4 ， jian4 zhi3 ci4 jian1 teng2 。
- bian4 yu4 cheng2 gan1 dan3 ， he2 yan2 fan4 gu3 gong1 。 zhui1 mai2 chong1 dou4 jian4 ， xiao1 sui4 ying2 hu2 bing1 。
- chi4 xian4 cai2 fen1 wu4 ， qing1 cong1 yi3 jiong3 cheng2 。 yin1 qi2 du4 hai3 hu2 ， ni3 sha1 bi4 tian1 peng2 。
- fu4 hu3 sheng1 kong1 zhuang4 ， lian2 ao2 li4 wei4 sheng4 。 feng1 fan1 bo1 jing4 cu4 ， shan1 ya1 shi4 yu2 beng1 。
- lu4 ru3 tu2 xiang1 kun4 ， cang1 huang2 xing4 bu4 neng2 。 han1 ge1 li2 xian4 ding3 ， fu4 qi4 ru4 jiang1 ling2 。
- hua2 biao3 dang1 chan2 po4 ， gao1 lou2 gua4 yu4 sheng2 。 jiao3 sheng1 bei1 diao4 dang4 ， cheng2 ying3 an4 leng2 ceng2 。
- jun1 mu4 wei1 rong2 sheng4 ， guan1 cao2 li3 shu4 jing1 。 xin1 sui1 chu1 yun2 he4 ， shen1 shang4 chu4 long2 ying1 。
- song3 zu2 liang2 gan1 fen1 ， pai2 ya2 ku3 wei4 ceng2 。 tong1 ming2 can1 jiang4 xiao4 ， di3 zhang3 jian4 qin1 peng2 。
- xu3 mo4 qiu2 juan1 di1 ， cang1 bo1 qie4 dou4 sheng1 。 huang1 ju1 lin2 gui3 mei4 ， lei2 ma3 bu4 qing2 f F 。
- bai2 cao3 tang2 yan2 duan3 ， huang2 mei2 yu3 qi4 zheng1 。 zhan1 nian2 jing1 han4 xi2 ， zhan3 shan3 jin4 you2 deng1 。
- ye4 qie4 can1 fu1 rui4 ， chao2 fan2 fu2 mian4 ying2 。 guo4 cong2 chou2 yan4 jian4 ， zhuan1 jing4 wei4 cai1 reng2 。
- lü3 yu4 shui2 kan1 tuo1 ， guan1 lian2 zi4 ke3 ping2 。 jia3 ke1 cui1 bing4 wu4 ， zhu4 shi3 li3 qi2 sheng1 。
- gong4 zhan3 pai2 kong1 yi4 ， ju4 zao1 ji1 yuan3 zeng1 。 ta1 xiang1 yuan2 yi4 gan3 ， tong2 bing4 zhuan3 xiang1 jin1 。
- tou2 fen1 duo1 ran2 nuo4 ， wang4 yan2 shao3 ai4 zeng1 。 shi4 jiang1 tan4 fei4 fu3 ， chi3 geng4 bian4 zi1 mian3 。
- hui4 su4 xing2 hai2 yuan3 ， lun4 jiao1 yi4 qi4 zeng1 。 yi4 xin1 tun1 bo2 xie4 ， lu4 li4 ba2 song1 heng2 。
- yu3 dao4 mo2 gui1 jiao3 ， yi2 xiao1 po4 nu3 zheng4 。 chui1 xu1 qi1 zhi3 zhang3 ， huan4 nan4 xu3 yan2 deng1 。
- sha1 he2 luan2 qi1 ji2 ， cang2 feng1 jian4 zai4 peng2 。 xue3 zhong1 fang1 du3 gui4 ， mu4 shang4 mo4 shi1 zeng1 。
- qie3 fan4 yin2 yan2 shui3 ， jian1 guo4 bei4 bing4 seng1 。 you3 shi2 bian1 kuan3 duan4 ， jin4 ri4 zui4 meng3 deng4 。
- nie4 ji1 kan4 yang1 dao4 ， qiao1 chuan2 he2 cai3 ling2 。 cha1 yu2 jiang1 huo3 he2 ， huan4 ke4 gu3 shen2 ying4 。
- xiao4 ao4 sui1 kai1 kou3 ， you1 you1 fu4 man3 ying1 。 wang4 yun2 qi2 bo1 la4 ， tou4 xia2 se4 teng2 ling2 。
- mei3 xiang3 huang2 chi2 kou4 ， you2 ji1 chi4 zu2 cheng2 。 kui2 long2 lao2 suan4 hua4 ， pi2 hu3 dai4 wei1 leng2 。
- zhu2 niao3 zhong1 qian2 fen4 ， xuan2 jing1 yi4 yuan3 ning2 。 tao1 gong1 si1 che4 zha1 ， ban4 ji4 men1 qian1 geng1 。
- yun4 pi4 tiao2 xin1 ku3 ， wen2 ji1 lü3 qin3 xing1 。 xian2 sui2 ren2 wu4 wu4 ， meng4 ting1 gu3 dong1 dong1 。
- ban1 bi3 xing2 kan4 zhi4 ， huang2 bei1 mo4 man4 cheng2 。 qi2 lin2 gao1 ge2 shang4 ， xu1 ji2 zhuang4 shi2 deng1 。

## 注释

## 译文

## 赏析
