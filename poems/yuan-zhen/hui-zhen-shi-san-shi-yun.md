---
id: yuan-zhen-hui-zhen-shi-san-shi-yun
title: 会真诗三十韵
titlePinyin: hui4 zhen1 shi1 san1 shi2 yun4
titleSlug: hui-zhen-shi-san-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 微月透帘栊，萤光度碧空。遥天初缥缈，低树渐葱茏。
- 龙吹过庭竹，鸾歌拂井桐。罗绡垂薄雾，环佩响轻风。
- 绛节随金母，云心捧玉童。更深人悄悄，晨会雨蒙蒙。
- 珠莹光文履，花明隐绣栊。宝钗行彩凤，罗帔掩丹虹。
- 言自瑶华浦，将朝碧帝宫。因游李城北，偶向宋家东。
- 戏调初微拒，柔情已暗通。低鬟蝉影动，回步玉尘蒙。
- 转面流花雪，登床抱绮丛。鸳鸯交颈舞，翡翠合欢笼。
- 眉黛羞频聚，朱唇暖更融。气清兰蕊馥，肤润玉肌丰。
- 无力慵移腕，多娇爱敛躬。汗光珠点点，发乱绿松松。
- 方喜千年会，俄闻五夜穷。留连时有限，缱绻意难终。
- 慢脸含愁态，芳词誓素衷。赠环明运合，留结表心同。
- 啼粉流清镜，残灯绕暗虫。华光犹冉冉，旭日渐曈曈。
- 警乘还归洛，吹箫亦上嵩。衣香犹染麝，枕腻尚残红。
- 幂幂临塘草，飘飘思渚蓬。素琴鸣怨鹤，清汉望归鸿。
- 海阔诚难度，天高不易冲。行云无处所，萧史在楼中。

## 拼音
- wei1 yue4 tou4 lian2 long2 ， ying2 guang1 du4 bi4 kong1 。 yao2 tian1 chu1 piao1 miao3 ， di1 shu4 jian4 cong1 long2 。
- long2 chui1 guo4 ting2 zhu2 ， luan2 ge1 fu2 jing3 tong2 。 luo2 xiao1 chui2 bo2 wu4 ， huan2 pei4 xiang3 qing1 feng1 。
- jiang4 jie2 sui2 jin1 mu3 ， yun2 xin1 peng3 yu4 tong2 。 geng4 shen1 ren2 qiao1 qiao1 ， chen2 hui4 yu3 meng2 meng2 。
- zhu1 ying2 guang1 wen2 lü3 ， hua1 ming2 yin3 xiu4 long2 。 bao3 chai1 xing2 cai3 feng4 ， luo2 pei4 yan3 dan1 hong2 。
- yan2 zi4 yao2 hua2 pu3 ， jiang1 chao2 bi4 di4 gong1 。 yin1 you2 li3 cheng2 bei3 ， ou3 xiang4 song4 jia1 dong1 。
- xi4 tiao2 chu1 wei1 ju4 ， rou2 qing2 yi3 an4 tong1 。 di1 huan2 chan2 ying3 dong4 ， hui2 bu4 yu4 chen2 meng2 。
- zhuan3 mian4 liu2 hua1 xue3 ， deng1 chuang2 bao4 qi3 cong2 。 yuan1 yang1 jiao1 jing3 wu3 ， fei3 cui4 he2 huan1 long2 。
- mei2 dai4 xiu1 pin2 ju4 ， zhu1 chun2 nuan3 geng4 rong2 。 qi4 qing1 lan2 rui3 fu4 ， fu1 run4 yu4 ji1 feng1 。
- wu2 li4 yong1 yi2 wan4 ， duo1 jiao1 ai4 lian3 gong1 。 han4 guang1 zhu1 dian3 dian3 ， fa1 luan4 lü4 song1 song1 。
- fang1 xi3 qian1 nian2 hui4 ， e2 wen2 wu3 ye4 qiong2 。 liu2 lian2 shi2 you3 xian4 ， qian3 quan3 yi4 nan2 zhong1 。
- man4 lian3 han2 chou2 tai4 ， fang1 ci2 shi4 su4 zhong1 。 zeng4 huan2 ming2 yun4 he2 ， liu2 jie2 biao3 xin1 tong2 。
- ti2 fen3 liu2 qing1 jing4 ， can2 deng1 rao4 an4 chong2 。 hua2 guang1 you2 ran3 ran3 ， xu4 ri4 jian4 tong2 tong2 。
- jing3 cheng2 hai2 gui1 luo4 ， chui1 xiao1 yi4 shang4 song1 。 yi1 xiang1 you2 ran3 she4 ， zhen3 ni4 shang4 can2 hong2 。
- mi4 mi4 lin2 tang2 cao3 ， piao1 piao1 si1 zhu3 peng2 。 su4 qin2 ming2 yuan4 he4 ， qing1 han4 wang4 gui1 hong2 。
- hai3 kuo4 cheng2 nan2 du4 ， tian1 gao1 bu2 yi4 chong1 。 xing2 yun2 wu2 chu4 suo3 ， xiao1 shi3 zai4 lou2 zhong1 。

## 注释

## 译文

## 赏析
