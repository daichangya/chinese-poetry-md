---
id: yuan-zhen-kai-yuan-guan-xian-ju-chou-wu-shi-ju-shi-yu-san-shi-yun
title: 开元观闲居，酬吴士矩侍御三十韵
titlePinyin: kai1 yuan2 guan1 xian2 ju1 ， chou2 wu2 shi4 ju3 shi4 yu4 san1 shi2 yun4
titleSlug: kai-yuan-guan-xian-ju-chou-wu-shi-ju-shi-yu-san-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 静习狂心尽，幽居道气添。神编启黄简，秘箓捧朱签。
- 烂熳烟霞驻，优游岁序淹。登坛拥旄节，趋殿礼胡髯。
- 醮起彤庭烛，香开白玉奁。结盟金剑重，斩魅宝刀铦。
- 禹步星纲动，焚符灶鬼詹。冥搜呼直使，章奏役飞廉。
- 仙籍聊凭检，浮名复为占。赤诚祈皓鹤，绿发代青缣。
- 虚室常怀素，玄关屡引枮。貂蝉徒自宠，鸥鹭不相嫌。
- 始悟身为患，唯欣禄未恬。龟龙恋淮海，鸡犬傍闾阎。
- 松笠新偏翠，山峰远更尖。箫声吟茂竹，虹影逗虚簷。
- 初日先通牖，轻飔每透帘。露盘朝滴滴，钩月夜纤纤。
- 已得餐霞味，应嗤食蓼甜。工琴闲度昼，耽酒醉销炎。
- 几案随宜设，诗书逐便拈。灌园多抱瓮，刈藿乍腰镰。
- 野鸟终难絷，鹪鹩本易厌。风高云远逝，波骇鲤深潜。
- 邸第过从隔，蓬壶梦寐瞻。所希颜颇练，谁恨突无黔。
- 思拙惭圭璧，词烦杂米盐。谕锥言太小，求药意何谦。
- 语默君休问，行藏我讵兼。狂歌终此曲，情尽口长箝。

## 拼音
- jing4 xi2 kuang2 xin1 jin4 ， you1 ju1 dao4 qi4 tian1 。 shen2 bian1 qi3 huang2 jian3 ， mi4 lu4 peng3 zhu1 qian1 。
- lan4 man4 yan1 xia2 zhu4 ， you1 you2 sui4 xu4 yan1 。 deng1 tan2 yong1 mao2 jie2 ， qu1 dian4 li3 hu2 ran2 。
- jiao4 qi3 tong2 ting2 zhu2 ， xiang1 kai1 bai2 yu4 lian2 。 jie2 meng2 jin1 jian4 zhong4 ， zhan3 mei4 bao3 dao1 xian1 。
- yu3 bu4 xing1 gang1 dong4 ， fen2 fu2 zao4 gui3 zhan1 。 ming2 sou1 hu1 zhi2 shi3 ， zhang1 zou4 yi4 fei1 lian2 。
- xian1 ji2 liao2 ping2 jian3 ， fu2 ming2 fu4 wei4 zhan4 。 chi4 cheng2 qi2 hao4 he4 ， lü4 fa1 dai4 qing1 jian1 。
- xu1 shi4 chang2 huai2 su4 ， xuan2 guan1 lü3 yin3 xian1 。 diao1 chan2 tu2 zi4 chong3 ， ou1 lu4 bu4 xiang1 xian2 。
- shi3 wu4 shen1 wei4 huan4 ， wei2 xin1 lu4 wei4 tian2 。 gui1 long2 lian4 huai2 hai3 ， ji1 quan3 bang4 lü2 yan2 。
- song1 li4 xin1 pian1 cui4 ， shan1 feng1 yuan3 geng4 jian1 。 xiao1 sheng1 yin2 mao4 zhu2 ， hong2 ying3 dou4 xu1 yan2 。
- chu1 ri4 xian1 tong1 you3 ， qing1 si1 mei3 tou4 lian2 。 lu4 pan2 chao2 di1 di1 ， gou1 yue4 ye4 xian1 xian1 。
- yi3 de2 can1 xia2 wei4 ， ying4 chi1 shi2 liao3 tian2 。 gong1 qin2 xian2 du4 zhou4 ， dan1 jiu3 zui4 xiao1 yan2 。
- ji1 an4 sui2 yi2 she4 ， shi1 shu1 zhu2 bian4 nian1 。 guan4 yuan2 duo1 bao4 weng4 ， yi4 huo4 zha4 yao1 lian2 。
- ye3 niao3 zhong1 nan2 zhi2 ， jiao1 liao2 ben3 yi4 yan4 。 feng1 gao1 yun2 yuan3 shi4 ， bo1 hai4 li3 shen1 qian2 。
- di3 di4 guo4 cong2 ge2 ， peng2 hu2 meng4 mei4 zhan1 。 suo3 xi1 yan2 po1 lian4 ， shui2 hen4 tu1 wu2 qian2 。
- si1 zhuo1 can2 gui1 bi4 ， ci2 fan2 za2 mi3 yan2 。 yu4 zhui1 yan2 tai4 xiao3 ， qiu2 yao4 yi4 he2 qian1 。
- yu3 mo4 jun1 xiu1 wen4 ， xing2 cang2 wo3 ju4 jian1 。 kuang2 ge1 zhong1 ci3 qu3 ， qing2 jin4 kou3 chang2 qian2 。

## 注释

## 译文

## 赏析
