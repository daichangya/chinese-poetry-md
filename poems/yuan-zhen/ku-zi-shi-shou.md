---
id: yuan-zhen-ku-zi-shi-shou
title: 哭子十首
titlePinyin: ku1 zi3 shi2 shou3
titleSlug: ku-zi-shi-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 维鹈受刺因吾过，得马生灾念尔冤。
- 独在中庭倚闲树，乱蝉嘶噪欲黄昏。
- 才能辨别东西位，未解分明管带身。
- 自食自眠犹未得，九重泉路托何人。
- 尔母溺情连夜哭，我身因事有时悲。
- 钟声欲绝东方动，便是寻常上学时。
- 莲花上品生真界，兜率天中离世途。
- 彼此业缘多障碍，不知还得见儿无。
- 节量梨栗愁生疾，教示诗书望早成。
- 鞭扑校多怜校少，又缘遗恨哭三声。
- 深嗟尔更无兄弟，自叹予应绝子孙。
- 寂寞讲堂基址在，何人车马入高门。
- 往年鬓已同潘岳，垂老年教作邓攸。
- 烦恼数中除一事，自兹无复子孙忧。
- 长年苦境知何限，岂得因儿独丧明。
- 消遣又来缘尔母，夜深和泪有经声。
- 乌生八子今无七，猿叫三声月正孤。
- 寂寞空堂天欲曙，拂帘双燕引新雏。
- 频频子落长江水，夜夜巢边旧处栖。
- 若是愁肠终不断，一年添得一声啼。

## 拼音
- wei2 ti2 shou4 ci4 yin1 wu2 guo4 ， de2 ma3 sheng1 zai1 nian4 er3 yuan1 。
- du2 zai4 zhong1 ting2 yi3 xian2 shu4 ， luan4 chan2 si1 zao4 yu4 huang2 hun1 。
- cai2 neng2 bian4 bie2 dong1 xi1 wei4 ， wei4 jie3 fen1 ming2 guan3 dai4 shen1 。
- zi4 shi2 zi4 mian2 you2 wei4 de2 ， jiu3 chong2 quan2 lu4 tuo1 he2 ren2 。
- er3 mu3 ni4 qing2 lian2 ye4 ku1 ， wo3 shen1 yin1 shi4 you3 shi2 bei1 。
- zhong1 sheng1 yu4 jue2 dong1 fang1 dong4 ， bian4 shi4 xun2 chang2 shang4 xue2 shi2 。
- lian2 hua1 shang4 pin3 sheng1 zhen1 jie4 ， dou1 lü4 tian1 zhong1 li2 shi4 tu2 。
- bi3 ci3 ye4 yuan2 duo1 zhang4 ai4 ， bu4 zhi1 hai2 de2 jian4 er2 wu2 。
- jie2 liang2 li2 li4 chou2 sheng1 ji2 ， jiao4 shi4 shi1 shu1 wang4 zao3 cheng2 。
- bian1 pu1 xiao4 duo1 lian2 xiao4 shao3 ， you4 yuan2 yi2 hen4 ku1 san1 sheng1 。
- shen1 jie1 er3 geng4 wu2 xiong1 di4 ， zi4 tan4 yu3 ying4 jue2 zi3 sun1 。
- ji4 mo4 jiang3 tang2 ji1 zhi3 zai4 ， he2 ren2 che1 ma3 ru4 gao1 men2 。
- wang3 nian2 bin4 yi3 tong2 pan1 yue4 ， chui2 lao3 nian2 jiao4 zuo4 deng4 you1 。
- fan2 nao3 shu4 zhong1 chu2 yi2 shi4 ， zi4 zi1 wu2 fu4 zi3 sun1 you1 。
- chang2 nian2 ku3 jing4 zhi1 he2 xian4 ， qi3 de2 yin1 er2 du2 sang4 ming2 。
- xiao1 qian3 you4 lai2 yuan2 er3 mu3 ， ye4 shen1 he2 lei4 you3 jing1 sheng1 。
- wu1 sheng1 ba1 zi3 jin1 wu2 qi1 ， yuan2 jiao4 san1 sheng1 yue4 zheng4 gu1 。
- ji4 mo4 kong1 tang2 tian1 yu4 shu3 ， fu2 lian2 shuang1 yan4 yin3 xin1 chu2 。
- pin2 pin2 zi3 luo4 chang2 jiang1 shui3 ， ye4 ye4 chao2 bian1 jiu4 chu4 qi1 。
- ruo4 shi4 chou2 chang2 zhong1 bu2 duan4 ， yi4 nian2 tian1 de2 yi4 sheng1 ti2 。

## 注释

## 译文

## 赏析
