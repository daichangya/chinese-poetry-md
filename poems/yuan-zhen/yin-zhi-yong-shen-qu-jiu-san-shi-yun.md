---
id: yuan-zhen-yin-zhi-yong-shen-qu-jiu-san-shi-yun
title: 饮致用神麹酒三十韵
titlePinyin: yin3 zhi4 yong4 shen2 qu1 jiu3 san1 shi2 yun4
titleSlug: yin-zhi-yong-shen-qu-jiu-san-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 七月调神麹，三春酿绿醽。雕镌荆玉盏，烘透内丘瓶。
- 试滴盘心露，疑添案上萤。满尊凝止水，祝地落繁星。
- 翻陋琼浆浊，唯闻石髓馨。冰壶通角簟，金镜彻云屏。
- 雪映烟光薄，霜涵霁色泠。蚌珠悬皎皛，桂魄倒瀴溟。
- 昼洒蝉将饮，宵挥鹤误聆。琉璃惊太白，钟乳讶微青。
- 讵敢辞濡首，并怜可鉴形。行当遣俗累，便得造禅扃。
- 何惮说千日，甘从过百龄。但令长泛蚁，无复恨漂萍。
- 胆壮还增气，机忘反自冥。瓮眠思毕卓，糟籍忆刘伶。
- 仿佛中圣日，希夷夹大庭。眼前须底物，座右任他铭。
- 刮骨都无痛，如泥未拟停。残觞犹漠漠，华烛已荧荧。
- 真性临时见，狂歌半睡听。喧阗争意气，调笑学娉婷。
- 酩酊焉知极，羁离忽暂宁。鸡声催欲曙，蟾影照初醒。
- 咽绝鹃啼竹，萧撩雁去汀。遥城传漏箭，乡寺响风铃。
- 楚泽一为梗，尧阶屡变蓂。醉荒非独此，愁梦几曾经。
- 每耻穷途哭，今那客泪零。感君澄醴酒，不遣渭和泾。

## 拼音
- qi1 yue4 tiao2 shen2 qu1 ， san1 chun1 niang4 lü4 ling2 。 diao1 juan1 jing1 yu4 zhan3 ， hong1 tou4 nei4 qiu1 ping2 。
- shi4 di1 pan2 xin1 lu4 ， yi2 tian1 an4 shang4 ying2 。 man3 zun1 ning2 zhi3 shui3 ， zhu4 di4 luo4 fan2 xing1 。
- fan1 lou4 qiong2 jiang1 zhuo2 ， wei2 wen2 shi2 sui3 xin1 。 bing1 hu2 tong1 jiao3 dian4 ， jin1 jing4 che4 yun2 ping2 。
- xue3 ying4 yan1 guang1 bao2 ， shuang1 han2 ji4 se4 ling2 。 bang4 zhu1 xuan2 jiao3 xiao3 ， gui4 po4 dao3 ying1 ming2 。
- zhou4 sa3 chan2 jiang1 yin3 ， xiao1 hui1 he4 wu4 ling2 。 liu2 li2 jing1 tai4 bai2 ， zhong1 ru3 ya4 wei1 qing1 。
- ju4 gan3 ci2 ru2 shou3 ， bing4 lian2 ke3 jian4 xing2 。 hang2 dang0 qian3 su2 lei4 ， bian4 de2 zao4 chan2 jiong1 。
- he2 dan4 shuo1 qian1 ri4 ， gan1 cong2 guo4 bai3 ling2 。 dan4 ling4 chang2 fan4 yi3 ， wu2 fu4 hen4 piao1 ping2 。
- dan3 zhuang4 hai2 zeng1 qi4 ， ji1 wang4 fan3 zi4 ming2 。 weng4 mian2 si1 bi4 zhuo2 ， zao1 ji2 yi4 liu2 ling2 。
- fang3 fu2 zhong1 sheng4 ri4 ， xi1 yi2 jia2 da4 ting2 。 yan3 qian2 xu1 di3 wu4 ， zuo4 you4 ren4 ta1 ming2 。
- gua1 gu3 dou1 wu2 tong4 ， ru2 ni2 wei4 ni3 ting2 。 can2 shang1 you2 mo4 mo4 ， hua2 zhu2 yi3 ying2 ying2 。
- zhen1 xing4 lin2 shi2 jian4 ， kuang2 ge1 ban4 shui4 ting1 。 xuan1 tian2 zheng1 yi4 qi4 ， tiao2 xiao4 xue2 ping1 ting2 。
- ming3 ding1 yan1 zhi1 ji2 ， ji1 li2 hu1 zan4 ning2 。 ji1 sheng1 cui1 yu4 shu3 ， chan2 ying3 zhao4 chu1 xing3 。
- yan4 jue2 juan1 ti2 zhu2 ， xiao1 liao2 yan4 qu4 ting1 。 yao2 cheng2 chuan2 lou4 jian4 ， xiang1 si4 xiang3 feng1 ling2 。
- chu3 ze2 yi2 wei4 geng3 ， yao2 jie1 lü3 bian4 mi4 。 zui4 huang1 fei1 du2 ci3 ， chou2 meng4 ji3 ceng2 jing1 。
- mei3 chi3 qiong2 tu2 ku1 ， jin1 na4 ke4 lei4 ling2 。 gan3 jun1 cheng2 li3 jiu3 ， bu4 qian3 wei4 he2 jing1 。

## 注释

## 译文

## 赏析
