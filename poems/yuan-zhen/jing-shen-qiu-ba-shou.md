---
id: yuan-zhen-jing-shen-qiu-ba-shou
title: 景申秋八首
titlePinyin: jing3 shen1 qiu1 ba1 shou3
titleSlug: jing-shen-qiu-ba-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 年年秋意绪，多向雨中生。渐欲烟火近，稍怜衣服轻。
- 咏诗闲处立，忆事夜深行。濩落寻常惯，凄凉别为情。
- 蚊幌雨来卷，烛蛾灯上稀。啼儿冷秋簟，思妇问寒衣。
- 帘断萤火入，窗明蝙蝠飞。良辰日夜去，渐与壮心违。
- 嗢嗢簷溜凝，丁丁窗雨繁。枕倾筒簟滑，幔飐案灯翻。
- 唤魇儿难觉，吟诗婢苦烦。强眠终不著，闲卧暗消魂。
- 瓶泻高簷雨，窗来激箭风。病憎灯火暗，寒觉薄帏空。
- 婢报樵苏竭，妻愁院落通。老夫慵计数，教想蔡城东。
- 风头难著枕，病眼厌看书。无酒销长夜，回灯照小余。
- 三元推废王，九曜入乘除。廊庙应多算，参差斡太虚。
- 经雨篱落坏，入秋田地荒。竹垂哀折节，莲败惜空房。
- 小片慈菇白，低丛柚子黄。眼前撩乱辈，无不是同乡。
- 雨柳枝枝弱，风光片片斜。蜻蜓怜晓露，蛱蝶恋秋花。
- 饥啅空篱雀，寒栖满树鸦。荒凉池馆内，不似有人家。
- 病苦十年后，连阴十日余。人方教作鼠，天岂遣为鱼。
- 鲛绽酆城剑，虫凋鬼火书。出闻泥泞尽，何地不摧车。

## 拼音
- nian2 nian2 qiu1 yi4 xu4 ， duo1 xiang4 yu3 zhong1 sheng1 。 jian4 yu4 yan1 huo3 jin4 ， shao1 lian2 yi1 fu0 qing1 。
- yong3 shi1 xian2 chu4 li4 ， yi4 shi4 ye4 shen1 xing2 。 hu4 luo4 xun2 chang2 guan4 ， qi1 liang2 bie2 wei4 qing2 。
- wen2 huang3 yu3 lai2 juan4 ， zhu2 e2 deng1 shang4 xi1 。 ti2 er2 leng3 qiu1 dian4 ， si1 fu4 wen4 han2 yi1 。
- lian2 duan4 ying2 huo3 ru4 ， chuang1 ming2 bian1 fu2 fei1 。 liang2 chen2 ri4 ye4 qu4 ， jian4 yu3 zhuang4 xin1 wei2 。
- wa4 wa4 yan2 liu1 ning2 ， ding1 ding1 chuang1 yu3 fan2 。 zhen3 qing1 tong3 dian4 hua2 ， man4 zhan3 an4 deng1 fan1 。
- huan4 yan3 er2 nan2 jue2 ， yin2 shi1 bi4 ku3 fan2 。 qiang2 mian2 zhong1 bu2 zhu4 ， xian2 wo4 an4 xiao1 hun2 。
- ping2 xie4 gao1 yan2 yu3 ， chuang1 lai2 ji1 jian4 feng1 。 bing4 zeng1 deng1 huo3 an4 ， han2 jue2 bao2 wei2 kong1 。
- bi4 bao4 qiao2 su1 jie2 ， qi1 chou2 yuan4 luo4 tong1 。 lao3 fu1 yong1 ji4 shu4 ， jiao4 xiang3 cai4 cheng2 dong1 。
- feng1 tou0 nan2 zhu4 zhen3 ， bing4 yan3 yan4 kan4 shu1 。 wu2 jiu3 xiao1 chang2 ye4 ， hui2 deng1 zhao4 xiao3 yu2 。
- san1 yuan2 tui1 fei4 wang2 ， jiu3 yao4 ru4 cheng2 chu2 。 lang2 miao4 ying4 duo1 suan4 ， cen1 ci1 wo4 tai4 xu1 。
- jing1 yu3 li2 luo4 huai4 ， ru4 qiu1 tian2 di4 huang1 。 zhu2 chui2 ai1 zhe2 jie2 ， lian2 bai4 xi1 kong1 fang2 。
- xiao3 pian4 ci2 gu1 bai2 ， di1 cong2 you4 zi3 huang2 。 yan3 qian2 liao2 luan4 bei4 ， wu2 bu2 shi4 tong2 xiang1 。
- yu3 liu3 zhi1 zhi1 ruo4 ， feng1 guang1 pian4 pian4 xie2 。 qing1 ting2 lian2 xiao3 lu4 ， jia2 die2 lian4 qiu1 hua1 。
- ji1 zhuo2 kong1 li2 que4 ， han2 qi1 man3 shu4 ya1 。 huang1 liang2 chi2 guan3 nei4 ， bu2 si4 you3 ren2 jia1 。
- bing4 ku3 shi2 nian2 hou4 ， lian2 yin1 shi2 ri4 yu2 。 ren2 fang1 jiao4 zuo4 shu3 ， tian1 qi3 qian3 wei4 yu2 。
- jiao1 zhan4 feng1 cheng2 jian4 ， chong2 diao1 gui3 huo3 shu1 。 chu1 wen2 ni2 ning4 jin4 ， he2 di4 bu4 cui1 che1 。

## 注释

## 译文

## 赏析
