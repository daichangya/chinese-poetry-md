---
id: yuan-zhen-he-le-tian-song-ke-you-ling-nan-er-shi-yun
title: 和乐天送客游岭南二十韵
titlePinyin: he2 le4 tian1 song4 ke4 you2 ling3 nan2 er4 shi2 yun4
titleSlug: he-le-tian-song-ke-you-ling-nan-er-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我自离乡久，君那度岭频。一杯魂惨澹，万里路艰辛。
- 江馆连沙市，泷船泊水滨。骑田回北顾，铜柱指南邻。
- 大壑浮三岛，周天过五均。波心涌楼阁，规外布星辰。
- 狒狒穿筒格，猩猩置屐驯。贡兼蛟女绢，俗重语儿巾。
- 舶主腰藏宝，黄家砦起尘。歌钟排象背，炊爨上鱼身。
- 电白雷山接，旗红贼舰新。岛夷徐市种，庙觋赵佗神。
- 鸢跕方知瘴，蛇苏不待春。曙潮云斩斩，夜海火磷磷。
- 冠冕中华客，梯航异域臣。果然皮胜锦，吉了舌如人。
- 风黖秋茅叶，烟埋晓月轮。定应玄发变，焉用翠毛珍。
- 句漏沙须买，贪泉货莫亲。能传稚川术，何患隐之贫。

## 拼音
- wo3 zi4 li2 xiang1 jiu3 ， jun1 na4 du4 ling3 pin2 。 yi4 bei1 hun2 can3 dan4 ， wan4 li3 lu4 jian1 xin1 。
- jiang1 guan3 lian2 sha1 shi4 ， long2 chuan2 bo2 shui3 bin1 。 qi2 tian2 hui2 bei3 gu4 ， tong2 zhu4 zhi3 nan2 lin2 。
- da4 he4 fu2 san1 dao3 ， zhou1 tian1 guo4 wu3 jun1 。 bo1 xin1 yong3 lou2 ge2 ， gui1 wai4 bu4 xing1 chen2 。
- fei4 fei4 chuan1 tong3 ge2 ， xing1 xing1 zhi4 ji1 xun4 。 gong4 jian1 jiao1 nü3 juan4 ， su2 zhong4 yu3 er2 jin1 。
- bo2 zhu3 yao1 cang2 bao3 ， huang2 jia1 zhai4 qi3 chen2 。 ge1 zhong1 pai2 xiang4 bei4 ， chui1 cuan4 shang4 yu2 shen1 。
- dian4 bai2 lei2 shan1 jie1 ， qi2 hong2 zei2 jian4 xin1 。 dao3 yi2 xu2 shi4 zhong3 ， miao4 xi2 zhao4 tuo2 shen2 。
- yuan1 dian3 fang1 zhi1 zhang4 ， she2 su1 bu2 dai4 chun1 。 shu3 chao2 yun2 zhan3 zhan3 ， ye4 hai3 huo3 lin2 lin2 。
- guan1 mian3 zhong1 hua2 ke4 ， ti1 hang2 yi4 yu4 chen2 。 guo3 ran2 pi2 sheng4 jin3 ， ji2 le0 she2 ru2 ren2 。
- feng1 xi4 qiu1 mao2 ye4 ， yan1 mai2 xiao3 yue4 lun2 。 ding4 ying4 xuan2 fa1 bian4 ， yan1 yong4 cui4 mao2 zhen1 。
- ju4 lou4 sha1 xu1 mai3 ， tan1 quan2 huo4 mo4 qin1 。 neng2 chuan2 zhi4 chuan1 shu4 ， he2 huan4 yin3 zhi1 pin2 。

## 注释

## 译文

## 赏析
