---
id: yuan-zhen-yang-cheng-yi
title: 阳城驿
titlePinyin: yang2 cheng2 yi4
titleSlug: yang-cheng-yi
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 商有阳城驿，名同阳道州。阳公没已久，感我泪交流。
- 昔公孝父母，行与曾闵俦。既孤善兄弟，兄弟和且柔。
- 一夕不相见，若怀三岁忧。遂誓不婚娶，没齿同衾裯。
- 妹夫死他县，遗骨无人收。公令季弟往，公与仲弟留。
- 相别竟不得，三人同远游。共负他乡骨，归来藏故丘。
- 栖迟居夏邑，邑人无苟偷。里中竞长短，来问劣与优。
- 官刑一朝耻，公短终身羞。公亦不遗布，人自不盗牛。
- 问公何能尔，忠信先自修。发言当道理，不顾党与雠。
- 声香渐翕习，冠盖若云浮。少者从公学，老者从公游。
- 往来相告报，县尹与公侯。名落公卿口，涌如波荐舟。
- 天子得闻之，书下再三求。书中愿一见，不异旱地虬。
- 何以持为聘，束帛藉琳球。何以持为御，驷马驾安辀。
- 公方伯夷操，事殷不事周。我实唐士庶，食唐之田畴。
- 我闻天子忆，安敢专自由。来为谏大夫，朝夕侍冕旒。
- 希夷惇薄俗，密勿献良筹。神医不言术，人瘼曾暗瘳。
- 月请谏官俸，诸弟相对谋。皆曰亲戚外，酒散目前愁。
- 公云不有尔，安得此嘉猷。施余尽酤酒，客来相献酬。
- 日旰不谋食，春深仍弊裘。人心良戚戚，我乐独由由。
- 贞元岁云暮，朝有曲如钩。风波势奔蹙，日月光绸缪。
- 齿牙属为猾，禾黍暗生蟊。岂无司言者，肉食吞其喉。
- 岂无司搏者，利柄扼其鞲。鼻复势气塞，不得辩熏莸。
- 公虽未显谏，惴惴如患瘤。飞章八九上，皆若珠暗投。
- 炎炎日将炽，积燎无人抽。公乃帅其属，决谏同报仇。
- 延英殿门外，叩阁仍叩头。且曰事不止，臣谏誓不休。
- 上知不可遏，命以美语酬。降官司成署，俾之为赘疣。
- 奸心不快活，击刺砺戈矛。终为道州去，天道竟悠悠。
- 遂令不言者，反以言为訧。喉舌坐成木，鹰鹯化为鸠。
- 避权如避虎，冠豸如冠猴。平生附我者，诗人称好逑。
- 私来一执手，恐若坠诸沟。送我不出户，决我不回眸。
- 唯有太学生，各具粮与糇。咸言公去矣，我亦去荒陬。
- 公与诸生别，步步驻行驺。有生不可诀，行行过闽瓯。
- 为师得如此，得为贤者不。道州闻公来，鼓舞歌且讴。
- 昔公居夏邑，狎人如狎鸥。况自为刺史，岂复援鼓桴。
- 滋章一时罢，教化天下遒。炎瘴不得老，英华忽已秋。
- 有鸟哭杨震，无儿悲邓攸。唯余门弟子，列树松与楸。
- 今来过此驿，若吊汨罗洲。祠曹讳羊祜，此驿何不侔。
- 我愿避公讳，名为避贤邮。此名有深意，蔽贤天所尤。
- 吾闻玄元教，日月冥九幽。幽阴蔽翳者，永为幽翳囚。

## 拼音
- shang1 you3 yang2 cheng2 yi4 ， ming2 tong2 yang2 dao4 zhou1 。 yang2 gong1 mei2 yi3 jiu3 ， gan3 wo3 lei4 jiao1 liu2 。
- xi1 gong1 xiao4 fu4 mu3 ， xing2 yu3 ceng2 min3 chou2 。 ji4 gu1 shan4 xiong1 di4 ， xiong1 di4 he2 qie3 rou2 。
- yi4 xi1 bu4 xiang1 jian4 ， ruo4 huai2 san1 sui4 you1 。 sui4 shi4 bu4 hun1 qu3 ， mei2 chi3 tong2 qin1 dao1 。
- mei4 fu0 si3 ta1 xian4 ， yi2 gu3 wu2 ren2 shou1 。 gong1 ling4 ji4 di4 wang3 ， gong1 yu3 zhong4 di4 liu2 。
- xiang1 bie2 jing4 bu4 de2 ， san1 ren2 tong2 yuan3 you2 。 gong4 fu4 ta1 xiang1 gu3 ， gui1 lai2 cang2 gu4 qiu1 。
- qi1 chi2 ju1 xia4 yi4 ， yi4 ren2 wu2 gou3 tou1 。 li3 zhong1 jing4 chang2 duan3 ， lai2 wen4 lie4 yu3 you1 。
- guan1 xing2 yi4 chao2 chi3 ， gong1 duan3 zhong1 shen1 xiu1 。 gong1 yi4 bu4 yi2 bu4 ， ren2 zi4 bu2 dao4 niu2 。
- wen4 gong1 he2 neng2 er3 ， zhong1 xin4 xian1 zi4 xiu1 。 fa1 yan2 dang1 dao4 li3 ， bu2 gu4 dang3 yu3 chou2 。
- sheng1 xiang1 jian4 xi1 xi2 ， guan1 gai4 ruo4 yun2 fu2 。 shao3 zhe3 cong2 gong1 xue2 ， lao3 zhe3 cong2 gong1 you2 。
- wang3 lai2 xiang1 gao4 bao4 ， xian4 yin3 yu3 gong1 hou2 。 ming2 luo4 gong1 qing1 kou3 ， yong3 ru2 bo1 jian4 zhou1 。
- tian1 zi3 de2 wen2 zhi1 ， shu1 xia4 zai4 san1 qiu2 。 shu1 zhong1 yuan4 yi2 jian4 ， bu2 yi4 han4 di4 qiu2 。
- he2 yi3 chi2 wei4 pin4 ， shu4 bo2 jie4 lin2 qiu2 。 he2 yi3 chi2 wei4 yu4 ， si4 ma3 jia4 an1 zhou1 。
- gong1 fang1 bo2 yi2 cao1 ， shi4 yin1 bu2 shi4 zhou1 。 wo3 shi2 tang2 shi4 shu4 ， shi2 tang2 zhi1 tian2 chou2 。
- wo3 wen2 tian1 zi3 yi4 ， an1 gan3 zhuan1 zi4 you2 。 lai2 wei4 jian4 dai4 fu0 ， zhao1 xi1 shi4 mian3 liu2 。
- xi1 yi2 dun1 bao2 su2 ， mi4 wu4 xian4 liang2 chou2 。 shen2 yi1 bu4 yan2 shu4 ， ren2 mo4 ceng2 an4 chou1 。
- yue4 qing3 jian4 guan1 feng4 ， zhu1 di4 xiang1 dui4 mou2 。 jie1 yue1 qin1 qi0 wai4 ， jiu3 san4 mu4 qian2 chou2 。
- gong1 yun2 bu4 you3 er3 ， an1 de2 ci3 jia1 you2 。 shi1 yu2 jin4 gu1 jiu3 ， ke4 lai2 xiang1 xian4 chou2 。
- ri4 gan4 bu4 mou2 shi2 ， chun1 shen1 reng2 bi4 qiu2 。 ren2 xin1 liang2 qi1 qi1 ， wo3 le4 du2 you2 you2 。
- zhen1 yuan2 sui4 yun2 mu4 ， chao2 you3 qu3 ru2 gou1 。 feng1 bo1 shi4 ben1 cu4 ， ri4 yue4 guang1 chou2 mou2 。
- chi3 ya2 shu3 wei4 hua2 ， he2 shu3 an4 sheng1 mao2 。 qi3 wu2 si1 yan2 zhe3 ， rou4 shi2 tun1 qi2 hou2 。
- qi3 wu2 si1 bo2 zhe3 ， li4 bing3 e4 qi2 gou1 。 bi2 fu4 shi4 qi4 sai1 ， bu4 de2 bian4 xun1 you2 。
- gong1 sui1 wei4 xian3 jian4 ， zhui4 zhui4 ru2 huan4 liu2 。 fei1 zhang1 ba1 jiu3 shang4 ， jie1 ruo4 zhu1 an4 tou2 。
- yan2 yan2 ri4 jiang1 chi4 ， ji1 liao2 wu2 ren2 chou1 。 gong1 nai3 shuai4 qi2 shu3 ， jue2 jian4 tong2 bao4 chou2 。
- yan2 ying1 dian4 men2 wai4 ， kou4 ge2 reng2 kou4 tou2 。 qie3 yue1 shi4 bu4 zhi3 ， chen2 jian4 shi4 bu4 xiu1 。
- shang4 zhi1 bu4 ke3 e4 ， ming4 yi3 mei3 yu3 chou2 。 jiang4 guan1 si1 cheng2 shu3 ， bi3 zhi1 wei4 zhui4 you2 。
- jian1 xin1 bu2 kuai4 huo2 ， ji1 ci4 li4 ge1 mao2 。 zhong1 wei4 dao4 zhou1 qu4 ， tian1 dao4 jing4 you1 you1 。
- sui4 ling4 bu4 yan2 zhe3 ， fan3 yi3 yan2 wei4 you2 。 hou2 she2 zuo4 cheng2 mu4 ， ying1 zhan1 hua4 wei2 jiu1 。
- bi4 quan2 ru2 bi4 hu3 ， guan1 zhi4 ru2 guan1 hou2 。 ping2 sheng1 fu4 wo3 zhe3 ， shi1 ren2 cheng1 hao3 qiu2 。
- si1 lai2 yi4 zhi2 shou3 ， kong3 ruo4 zhui4 zhu1 gou1 。 song4 wo3 bu4 chu1 hu4 ， jue2 wo3 bu4 hui2 mou2 。
- wei2 you3 tai4 xue2 sheng1 ， ge4 ju4 liang2 yu3 hou2 。 xian2 yan2 gong1 qu4 yi3 ， wo3 yi4 qu4 huang1 zou1 。
- gong1 yu3 zhu1 sheng1 bie2 ， bu4 bu4 zhu4 xing2 zou1 。 you3 sheng1 bu4 ke3 jue2 ， xing2 xing2 guo4 min3 ou1 。
- wei4 shi1 de2 ru2 ci3 ， de2 wei4 xian2 zhe3 bu4 。 dao4 zhou1 wen2 gong1 lai2 ， gu3 wu3 ge1 qie3 ou1 。
- xi1 gong1 ju1 xia4 yi4 ， xia2 ren2 ru2 xia2 ou1 。 kuang4 zi4 wei4 ci4 shi3 ， qi3 fu4 yuan2 gu3 fu2 。
- zi1 zhang1 yi4 shi2 ba4 ， jiao4 hua4 tian1 xia4 qiu2 。 yan2 zhang4 bu4 de2 lao3 ， ying1 hua2 hu1 yi3 qiu1 。
- you3 niao3 ku1 yang2 zhen4 ， wu2 er2 bei1 deng4 you1 。 wei2 yu2 men2 di4 zi3 ， lie4 shu4 song1 yu3 qiu1 。
- jin1 lai2 guo4 ci3 yi4 ， ruo4 diao4 mi4 luo2 zhou1 。 ci2 cao2 hui4 yang2 hu4 ， ci3 yi4 he2 bu4 mou2 。
- wo3 yuan4 bi4 gong1 hui4 ， ming2 wei4 bi4 xian2 you2 。 ci3 ming2 you3 shen1 yi4 ， bi4 xian2 tian1 suo3 you2 。
- wu2 wen2 xuan2 yuan2 jiao4 ， ri4 yue4 ming2 jiu3 you1 。 you1 yin1 bi4 yi4 zhe3 ， yong3 wei4 you1 yi4 qiu2 。

## 注释

## 译文

## 赏析
