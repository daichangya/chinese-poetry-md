---
id: yuan-zhen-ku-yu
title: 苦雨
titlePinyin: ku3 yu3
titleSlug: ku-yu
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 江瘴气候恶，庭空田地芜。烦昏一日内，阴暗三四殊。
- 巢燕污床席，苍蝇点肌肤。不足生诟怒，但若寡欢娱。
- 夜来稍清晏，放体阶前呼。未饱风月思，已为蚊蚋图。
- 我受簪组身，我生天地炉。炎蒸安敢倦，虫豸何时无。
- 凌晨坐堂庑，努力泥中趋。官家事不了，尤悔亦可虞。
- 门外竹桥折，马惊不敢逾。回头命僮御，向我色踟蹰。
- 自顾方濩落，安能相诘诛。隐忍心愤恨，翻为声喣愉。
- 逡巡崔嵬日，杲曜东南隅。已复云蔽翳，不使及泥涂。
- 良农尽蒲苇，厚地积潢污。三光不得照，万物何由苏。
- 安得飞廉车，磔裂云将躯。又提精阳剑，蛟螭支节屠。
- 阴沴皆电扫，幽妖亦雷驱。煌煌启阊阖，轧轧掉干枢。
- 东西生日月，昼夜如转珠。百川朝巨海，六龙蹋亨衢。
- 此意倍寥廓，时来本须臾。今也泥鸿洞，鼋鼍真得途。

## 拼音
- jiang1 zhang4 qi4 hou4 e4 ， ting2 kong1 tian2 di4 wu2 。 fan2 hun1 yi2 ri4 nei4 ， yin1 an4 san1 si4 shu1 。
- chao2 yan4 wu1 chuang2 xi2 ， cang1 ying2 dian3 ji1 fu1 。 bu4 zu2 sheng1 gou4 nu4 ， dan4 ruo4 gua3 huan1 yu2 。
- ye4 lai2 shao1 qing1 yan4 ， fang4 ti3 jie1 qian2 hu1 。 wei4 bao3 feng1 yue4 si1 ， yi3 wei4 wen2 rui4 tu2 。
- wo3 shou4 zan1 zu3 shen1 ， wo3 sheng1 tian1 di4 lu2 。 yan2 zheng1 an1 gan3 juan4 ， chong2 zhi4 he2 shi2 wu2 。
- ling2 chen2 zuo4 tang2 wu3 ， nu3 li4 ni2 zhong1 qu1 。 guan1 jia1 shi4 bu4 liao3 ， you2 hui3 yi4 ke3 yu2 。
- men2 wai4 zhu2 qiao2 zhe2 ， ma3 jing1 bu4 gan3 yu2 。 hui2 tou2 ming4 tong2 yu4 ， xiang4 wo3 se4 chi2 chu2 。
- zi4 gu4 fang1 hu4 luo4 ， an1 neng2 xiang1 jie2 zhu1 。 yin3 ren3 xin1 fen4 hen4 ， fan1 wei4 sheng1 xu3 yu2 。
- qun1 xun2 cui1 wei2 ri4 ， gao3 yao4 dong1 nan2 yu2 。 yi3 fu4 yun2 bi4 yi4 ， bu4 shi3 ji2 ni2 tu2 。
- liang2 nong2 jin4 pu2 wei3 ， hou4 di4 ji1 huang2 wu1 。 san1 guang1 bu4 de2 zhao4 ， wan4 wu4 he2 you2 su1 。
- an1 de2 fei1 lian2 che1 ， zhe2 lie4 yun2 jiang1 qu1 。 you4 ti2 jing1 yang2 jian4 ， jiao1 chi1 zhi1 jie2 tu2 。
- yin1 li4 jie1 dian4 sao3 ， you1 yao1 yi4 lei2 qu1 。 huang2 huang2 qi3 chang1 he2 ， ya4 ya4 diao4 gan1 shu1 。
- dong1 xi1 sheng1 ri4 yue4 ， zhou4 ye4 ru2 zhuan3 zhu1 。 bai3 chuan1 chao2 ju4 hai3 ， liu4 long2 ta4 heng1 qu2 。
- ci3 yi4 bei4 liao2 kuo4 ， shi2 lai2 ben3 xu1 yu2 。 jin1 ye3 ni2 hong2 dong4 ， yuan2 tuo2 zhen1 de2 tu2 。

## 注释

## 译文

## 赏析
