---
id: yuan-zhen-han-zai-zi-jiu-yi-qi-xian-zai-tong-zhou-shi
title: 旱灾自咎，贻七县宰同州时
titlePinyin: han4 zai1 zi4 jiu4 ， yi2 qi1 xian4 zai3 tong2 zhou1 shi2
titleSlug: han-zai-zi-jiu-yi-qi-xian-zai-tong-zhou-shi
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吾闻上帝心，降命明且仁。臣稹苟有罪，胡不灾我身。
- 胡为旱一州，祸此千万人。一旱犹可忍，其旱亦已频。
- 腊雪不满地，膏雨不降春。恻恻诏书下，半减麦与缗。
- 半租岂不薄，尚竭力与筋。竭力不敢惮，惭戴天子恩。
- 累累妇拜姑，呐呐翁语孙。禾黍日夜长，足得盈我囷。
- 还填折粟税，酬偿贳麦邻。苟无公私责，饮水不为贫。
- 欢言未盈口，旱气已再振。六月天不雨，秋孟亦既旬。
- 区区昧陋积，祷祝非不勤。日驰衰白颜，再拜泥甲鳞。
- 归来重思忖，愿告诸邑君。以彼天道远，岂如人事亲。
- 团团囹圄中，无乃冤不申。扰扰食廪内，无乃奸有因。
- 轧轧输送车，无乃使不伦。遥遥负担卒，无乃役不均。
- 今年无大麦，计与珠玉滨。村胥与里吏，无乃求取繁。
- 符下敛钱急，值官因酒嗔。诛求与挞罚，无乃不逡巡。
- 生小下里住，不曾州县门。诉词千万恨，无乃不得闻。
- 强豪富酒肉，穷独无刍薪。俱由案牍吏，无乃移祸屯。
- 官分市井户，迭配水陆珍。未蒙所偿直，无乃不敢言。
- 有一于此事，安可尤苍旻。借使漏刑宪，得不虞鬼神。
- 自顾顽滞牧，坐贻灾沴臻。上羞朝廷寄，下愧闾里民。
- 岂无神明宰，为我同苦辛。共布慈惠语，慰此衢客尘。

## 拼音
- wu2 wen2 shang4 di4 xin1 ， jiang4 ming4 ming2 qie3 ren2 。 chen2 zhen3 gou3 you3 zui4 ， hu2 bu4 zai1 wo3 shen1 。
- hu2 wei4 han4 yi4 zhou1 ， huo4 ci3 qian1 wan4 ren2 。 yi2 han4 you2 ke3 ren3 ， qi2 han4 yi4 yi3 pin2 。
- la4 xue3 bu4 man3 di4 ， gao1 yu3 bu2 jiang4 chun1 。 ce4 ce4 zhao4 shu1 xia4 ， ban4 jian3 mai4 yu3 min2 。
- ban4 zu1 qi3 bu4 bao2 ， shang4 jie2 li4 yu3 jin1 。 jie2 li4 bu4 gan3 dan4 ， can2 dai4 tian1 zi3 en1 。
- lei4 lei4 fu4 bai4 gu1 ， na4 na4 weng1 yu3 sun1 。 he2 shu3 ri4 ye4 chang2 ， zu2 de2 ying2 wo3 qun1 。
- hai2 tian2 zhe2 su4 shui4 ， chou2 chang2 shi4 mai4 lin2 。 gou3 wu2 gong1 si1 ze2 ， yin3 shui3 bu2 wei4 pin2 。
- huan1 yan2 wei4 ying2 kou3 ， han4 qi4 yi3 zai4 zhen4 。 liu4 yue4 tian1 bu4 yu3 ， qiu1 meng4 yi4 ji4 xun2 。
- qu1 qu1 mei4 lou4 ji1 ， dao3 zhu4 fei1 bu4 qin2 。 ri4 chi2 shuai1 bai2 yan2 ， zai4 bai4 ni2 jia3 lin2 。
- gui1 lai2 zhong4 si1 cun3 ， yuan4 gao4 zhu1 yi4 jun1 。 yi3 bi3 tian1 dao4 yuan3 ， qi3 ru2 ren2 shi4 qin1 。
- tuan2 tuan2 ling2 yu3 zhong1 ， wu2 nai3 yuan1 bu4 shen1 。 rao3 rao3 shi2 lin3 nei4 ， wu2 nai3 jian1 you3 yin1 。
- ya4 ya4 shu1 song4 che1 ， wu2 nai3 shi3 bu4 lun2 。 yao2 yao2 fu4 dan1 zu2 ， wu2 nai3 yi4 bu4 jun1 。
- jin1 nian2 wu2 da4 mai4 ， ji4 yu3 zhu1 yu4 bin1 。 cun1 xu1 yu3 li3 li4 ， wu2 nai3 qiu2 qu3 fan2 。
- fu2 xia4 lian3 qian2 ji2 ， zhi2 guan1 yin1 jiu3 chen1 。 zhu1 qiu2 yu3 ta4 fa2 ， wu2 nai3 bu4 qun1 xun2 。
- sheng1 xiao3 xia4 li3 zhu4 ， bu4 ceng2 zhou1 xian4 men2 。 su4 ci2 qian1 wan4 hen4 ， wu2 nai3 bu4 de2 wen2 。
- qiang2 hao2 fu4 jiu3 rou4 ， qiong2 du2 wu2 chu2 xin1 。 ju4 you2 an4 du2 li4 ， wu2 nai3 yi2 huo4 tun2 。
- guan1 fen1 shi4 jing3 hu4 ， die2 pei4 shui3 lu4 zhen1 。 wei4 meng2 suo3 chang2 zhi2 ， wu2 nai3 bu4 gan3 yan2 。
- you3 yi4 yu2 ci3 shi4 ， an1 ke3 you2 cang1 min2 。 jie4 shi3 lou4 xing2 xian4 ， de2 bu4 yu2 gui3 shen2 。
- zi4 gu4 wan2 zhi4 mu4 ， zuo4 yi2 zai1 li4 zhen1 。 shang4 xiu1 chao2 ting2 ji4 ， xia4 kui4 lü2 li3 min2 。
- qi3 wu2 shen2 ming2 zai3 ， wei4 wo3 tong2 ku3 xin1 。 gong4 bu4 ci2 hui4 yu3 ， wei4 ci3 qu2 ke4 chen2 。

## 注释

## 译文

## 赏析
