---
id: yuan-zhen-han-feng-xi
title: 含风夕
titlePinyin: han2 feng1 xi1
titleSlug: han-feng-xi
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 炎昏倦烦久，逮此含风夕。夏服稍轻清，秋堂已岑寂。
- 载欣凉宇旷，复念佳辰掷。络纬惊岁功，顾我何成绩。
- 青荧微月钩，幽晖洞阴魄。水镜涵玉轮，若见渊泉璧。
- 参差帘牖重，次第笼虚白。树影满空床，萤光缀深壁。
- 怅望牵牛星，复为经年隔。露网褭风珠，轻河泛遥碧。
- 讵无深秋夜，感此乍流易。亦有迟暮年，壮年良自惜。
- 回圈切中肠，感念追往昔。接瞬无停阴，何言问陈积。
- 馨香推蕙兰，坚贞谕松柏。生物固有涯，安能比金石。
- 况兹百龄内，扰扰纷众役。日月东西驰，飞车无留迹。
- 来者良未穷，去矣定奚适。委顺在物为，营营复何益。

## 拼音
- yan2 hun1 juan4 fan2 jiu3 ， dai3 ci3 han2 feng1 xi1 。 xia4 fu2 shao1 qing1 qing1 ， qiu1 tang2 yi3 cen2 ji4 。
- zai3 xin1 liang2 yu3 kuang4 ， fu4 nian4 jia1 chen2 zhi4 。 luo4 wei3 jing1 sui4 gong1 ， gu4 wo3 he2 cheng2 ji4 。
- qing1 ying2 wei1 yue4 gou1 ， you1 hui1 dong4 yin1 po4 。 shui3 jing4 han2 yu4 lun2 ， ruo4 jian4 yuan1 quan2 bi4 。
- cen1 ci1 lian2 you3 zhong4 ， ci4 di4 long2 xu1 bai2 。 shu4 ying3 man3 kong1 chuang2 ， ying2 guang1 zhui4 shen1 bi4 。
- chang4 wang4 qian1 niu2 xing1 ， fu4 wei4 jing1 nian2 ge2 。 lu4 wang3 niao3 feng1 zhu1 ， qing1 he2 fan4 yao2 bi4 。
- ju4 wu2 shen1 qiu1 ye4 ， gan3 ci3 zha4 liu2 yi4 。 yi4 you3 chi2 mu4 nian2 ， zhuang4 nian2 liang2 zi4 xi1 。
- hui2 quan1 qie4 zhong4 chang2 ， gan3 nian4 zhui1 wang3 xi1 。 jie1 shun4 wu2 ting2 yin1 ， he2 yan2 wen4 chen2 ji1 。
- xin1 xiang1 tui1 hui4 lan2 ， jian1 zhen1 yu4 song1 bai3 。 sheng1 wu4 gu4 you3 ya2 ， an1 neng2 bi3 jin1 shi2 。
- kuang4 zi1 bai3 ling2 nei4 ， rao3 rao3 fen1 zhong4 yi4 。 ri4 yue4 dong1 xi1 chi2 ， fei1 che1 wu2 liu2 ji4 。
- lai2 zhe3 liang2 wei4 qiong2 ， qu4 yi3 ding4 xi1 shi4 。 wei3 shun4 zai4 wu4 wei4 ， ying2 ying2 fu4 he2 yi4 。

## 注释

## 译文

## 赏析
