---
id: yuan-zhen-tai-zhong-ju-yu-yi-kai-yuan-guan-jiu-shi-cheng-sun-zhi-jian-zeng-zhou-xi-544c9df5
title: 台中鞫狱忆开元观旧事呈损之兼赠周兄四十韵
titlePinyin: tai2 zhong1 ju1 yu4 yi4 kai1 yuan2 guan1 jiu4 shi4 cheng2 sun3 zhi1 jian1 zeng4 zhou1 xiong1 si4 shi2 yun4
titleSlug: tai-zhong-ju-yu-yi-kai-yuan-guan-jiu-shi-cheng-sun-zhi-jian-zeng-zhou-xi-544c9df5
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忆在开元馆，食柏练玉颜。疏慵日高卧，自谓轻人寰。
- 李生隔墙住，隔墙如隔山。怪我久不识，先来问骄顽。
- 十过乃一往，遂成相往还。以我文章卷，文章甚斒斓。
- 因言辛庾辈，亦愿放羸孱。既回数子顾，辗转相连攀。
- 驱令选科目，若在阓与阛。学随尘土坠，漫数公卿关。
- 唯恐坏情性，安能惧谤讪。还招辛庾李，静处杯巡环。
- 进取果由命，不由趋险艰。穿杨二三子，弓矢次第弯。
- 推我亦上道，再联朝士班。二月除御史，三月使巴蛮。
- 蛮民𧮪諵诉，啮指明痛癏。怜蛮不解语，为发昏帅奸。
- 归来五六月，旱色天地殷。分司别兄弟，各各泪潸潸。
- 哀哉剧部职，唯数赃罪锾。死款依稀取，斗辞方便删。
- 道心常自愧，柔发难久黫。折支望车乘，支痛谁置患。
- 奇哉乳臭儿，绯紫绷被间。渐大官渐贵，渐富心渐悭。
- 闹装辔头觼，静拭腰带斑。鹞子绣线oT，狗儿金油环。
- 香汤洗骢马，翠篾笼白鹇。月请公王封，冰受天子颁。
- 开筵试歌舞，别宅宠妖娴。坐卧摩绵褥，捧拥𫄫丝鬟。
- 旦夕不相离，比翼若飞鸾。而我亦何苦，三十身已鳏。
- 愁吟心骨颤，寒卧支体m5。居处虽幽静，尤悔少愉懒。
- 不如周道士，鹤岭临钟湾。绕院松瑟瑟，通畦水潺潺。
- 阳坡自寻蕨，村沼看沤菅。穷通两未遂，营营真老闲。

## 拼音
- yi4 zai4 kai1 yuan2 guan3 ， shi2 bai3 lian4 yu4 yan2 。 shu1 yong1 ri4 gao1 wo4 ， zi4 wei4 qing1 ren2 huan2 。
- li3 sheng1 ge2 qiang2 zhu4 ， ge2 qiang2 ru2 ge2 shan1 。 guai4 wo3 jiu3 bu4 shi2 ， xian1 lai2 wen4 jiao1 wan2 。
- shi2 guo4 nai3 yi4 wang3 ， sui4 cheng2 xiang1 wang3 hai2 。 yi3 wo3 wen2 zhang1 juan4 ， wen2 zhang1 shen4 ban1 lan2 。
- yin1 yan2 xin1 yu3 bei4 ， yi4 yuan4 fang4 lei2 chan2 。 ji4 hui2 shu4 zi3 gu4 ， nian3 zhuan3 xiang1 lian2 pan1 。
- qu1 ling4 xuan3 ke1 mu4 ， ruo4 zai4 hui4 yu3 huan2 。 xue2 sui2 chen2 tu3 zhui4 ， man4 shu4 gong1 qing1 guan1 。
- wei2 kong3 huai4 qing2 xing4 ， an1 neng2 ju4 bang4 shan4 。 hai2 zhao1 xin1 yu3 li3 ， jing4 chu4 bei1 xun2 huan2 。
- jin4 qu3 guo3 you2 ming4 ， bu4 you2 qu1 xian3 jian1 。 chuan1 yang2 er4 san1 zi3 ， gong1 shi3 ci4 di4 wan1 。
- tui1 wo3 yi4 shang4 dao4 ， zai4 lian2 chao2 shi4 ban1 。 er4 yue4 chu2 yu4 shi3 ， san1 yue4 shi3 ba1 man2 。
- man2 min2 𧮪 nan2 su4 ， nie4 zhi3 ming2 tong4 guan1 。 lian2 man2 bu4 jie3 yu3 ， wei4 fa1 hun1 shuai4 jian1 。
- gui1 lai2 wu3 liu4 yue4 ， han4 se4 tian1 di4 yin1 。 fen1 si1 bie2 xiong1 di4 ， ge4 ge4 lei4 shan1 shan1 。
- ai1 zai1 ju4 bu4 zhi2 ， wei2 shu4 zang1 zui4 huan2 。 si3 kuan3 yi1 xi1 qu3 ， dou4 ci2 fang1 bian4 shan1 。
- dao4 xin1 chang2 zi4 kui4 ， rou2 fa1 nan4 jiu3 yan1 。 zhe2 zhi1 wang4 che1 cheng2 ， zhi1 tong4 shui2 zhi4 huan4 。
- qi2 zai1 ru3 chou4 er2 ， fei1 zi3 beng1 bei4 jian1 。 jian4 da4 guan1 jian4 gui4 ， jian4 fu4 xin1 jian4 qian1 。
- nao4 zhuang1 pei4 tou2 jue2 ， jing4 shi4 yao1 dai4 ban1 。 yao4 zi3 xiu4 xian4 o T ， gou3 er2 jin1 you2 huan2 。
- xiang1 tang1 xi3 cong1 ma3 ， cui4 mie4 long2 bai2 xian2 。 yue4 qing3 gong1 wang2 feng1 ， bing1 shou4 tian1 zi3 ban1 。
- kai1 yan2 shi4 ge1 wu3 ， bie2 zhai2 chong3 yao1 xian2 。 zuo4 wo4 mo2 mian2 ru4 ， peng3 yong1 𫄫 si1 huan2 。
- dan4 xi1 bu4 xiang1 li2 ， bi3 yi4 ruo4 fei1 luan2 。 er2 wo3 yi4 he2 ku3 ， san1 shi2 shen1 yi3 guan1 。
- chou2 yin2 xin1 gu3 chan4 ， han2 wo4 zhi1 ti3 m 5 。 ju1 chu4 sui1 you1 jing4 ， you2 hui3 shao3 yu2 lan3 。
- bu4 ru2 zhou1 dao4 shi4 ， he4 ling3 lin2 zhong1 wan1 。 rao4 yuan4 song1 se4 se4 ， tong1 qi2 shui3 chan2 chan2 。
- yang2 po1 zi4 xun2 jue2 ， cun1 zhao3 kan4 ou1 jian1 。 qiong2 tong1 liang3 wei4 sui4 ， ying2 ying2 zhen1 lao3 xian2 。

## 注释

## 译文

## 赏析
