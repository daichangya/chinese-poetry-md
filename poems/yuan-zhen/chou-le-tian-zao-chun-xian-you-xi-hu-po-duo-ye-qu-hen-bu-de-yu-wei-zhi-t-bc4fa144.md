---
id: yuan-zhen-chou-le-tian-zao-chun-xian-you-xi-hu-po-duo-ye-qu-hen-bu-de-yu-wei-zhi-t-bc4fa144
title: 酬乐天早春闲游西湖颇多野趣恨不得与微之同赏因思在越官重事殷镜湖之游或恐未暇因成十八韵见寄乐天前篇到时适会予亦宴镜湖南亭因述目前所睹以成酬荅末章亦示暇诚则势使之然亦欲粗为恬养之赠耳
titlePinyin: chou2 le4 tian1 zao3 chun1 xian2 you2 xi1 hu2 po1 duo1 ye3 qu4 hen4 bu4 de2 yu3 wei1 zhi1 tong2 shang3 yin1 si1 zai4 yue4 guan1 zhong4 shi4 yin1 jing4 hu2 zhi1 you2 huo4 kong3 wei4 xia2 yin1 cheng2 shi2 ba1 yun4 jian4 ji4 le4 tian1 qian2 pian1 dao4 shi2 shi4 hui4 yu3 yi4 yan4 jing4 hu2 nan2 ting2 yin1 shu4 mu4 qian2 suo3 du3 yi3 cheng2 chou2 da2 mo4 zhang1 yi4 shi4 xia2 cheng2 ze2 shi4 shi3 zhi1 ran2 yi4 yu4 cu1 wei4 tian2 yang3 zhi1 zeng4 er3
titleSlug: chou-le-tian-zao-chun-xian-you-xi-hu-po-duo-ye-qu-hen-bu-de-yu-wei-zhi-t-bc4fa144
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 雁思欲回宾，风声乍变新。
- 各携红粉伎，俱伴紫垣人。
- 水面波疑縠，山腰虹似巾。
- 柳条黄大带，茭葑绿文茵。
- 雪尽才通屐，汀寒未有苹。
- 向阳偏晒羽，依岸小游鳞。
- 浦屿崎岖到，林园次第巡。
- 墨池怜嗜学，丹井羡登真。
- 雅叹游方盛，聊非意所亲。
- 白头辞北阙，沧海是东邻。
- 问俗烦江界，搜畋想渭津。
- 故交音讯少，归梦往来频。
- 独喜同门旧，皆为列郡臣。
- 三刀连地轴，一苇碍车轮。
- 尚阻青天雾，空瞻白玉尘。
- 龙因雕字识，犬为送书驯。
- 胜事无穷境，流年有限身。
- 嬾将闲气力，争鬬野塘春。

## 拼音
- yan4 si1 yu4 hui2 bin1 ， feng1 sheng1 zha4 bian4 xin1 。
- ge4 xie2 hong2 fen3 ji4 ， ju4 ban4 zi3 yuan2 ren2 。
- shui3 mian4 bo1 yi2 hu2 ， shan1 yao1 hong2 si4 jin1 。
- liu3 tiao2 huang2 da4 dai4 ， jiao1 feng1 lü4 wen2 yin1 。
- xue3 jin4 cai2 tong1 ji1 ， ting1 han2 wei4 you3 ping2 。
- xiang4 yang2 pian1 shai4 yu3 ， yi1 an4 xiao3 you2 lin2 。
- pu3 yu3 qi2 qu1 dao4 ， lin2 yuan2 ci4 di4 xun2 。
- mo4 chi2 lian2 shi4 xue2 ， dan1 jing3 xian4 deng1 zhen1 。
- ya3 tan4 you2 fang1 sheng4 ， liao2 fei1 yi4 suo3 qin1 。
- bai2 tou2 ci2 bei3 que1 ， cang1 hai3 shi4 dong1 lin2 。
- wen4 su2 fan2 jiang1 jie4 ， sou1 tian2 xiang3 wei4 jin1 。
- gu4 jiao1 yin1 xun4 shao3 ， gui1 meng4 wang3 lai2 pin2 。
- du2 xi3 tong2 men2 jiu4 ， jie1 wei4 lie4 jun4 chen2 。
- san1 dao1 lian2 di4 zhou2 ， yi4 wei3 ai4 che1 lun2 。
- shang4 zu3 qing1 tian1 wu4 ， kong1 zhan1 bai2 yu4 chen2 。
- long2 yin1 diao1 zi4 shi2 ， quan3 wei4 song4 shu1 xun4 。
- sheng4 shi4 wu2 qiong2 jing4 ， liu2 nian2 you3 xian4 shen1 。
- lan3 jiang1 xian2 qi4 li4 ， zheng1 dou4 ye3 tang2 chun1 。

## 注释

## 译文

## 赏析
