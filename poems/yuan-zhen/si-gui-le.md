---
id: yuan-zhen-si-gui-le
title: 思归乐
titlePinyin: si1 gui1 le4
titleSlug: si-gui-le
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 山中思归乐，尽作思归鸣。尔是此山鸟，安得失乡名。
- 应缘此山路，自古离人征。阴愁感和气，俾尔从此生。
- 我虽失乡去，我无失乡情。惨舒在方寸，宠辱将何惊。
- 浮生居大块，寻丈可寄形。身安即形乐，岂独乐咸京。
- 命者道之本，死者天之平。安问远与近，何言殇与彭。
- 君看赵工部，八十支体轻。交州二十载，一到长安城。
- 长安不须臾，复作交州行。交州又累岁，移镇广与荆。
- 归朝新天子，济济为上卿。肌肤无瘴色，饮食康且宁。
- 长安一昼夜，死者如陨星。丧车四门出，何关炎瘴萦。
- 况我三十二，百年未半程。江陵道涂近，楚俗云水清。
- 遐想玉泉寺，久闻岘山亭。此去尽绵历，岂无心赏并。
- 红餐日充腹，碧涧朝析酲。开门待宾客，寄书安弟兄。
- 闲穷四声韵，闷阅九部经。身外皆委顺，眼前随所营。
- 此意久已定，谁能求苟荣。所以官甚小，不畏权势倾。
- 倾心岂不易，巧诈神之刑。万物有本性，况复人性灵。
- 金埋无土色，玉坠无瓦声。剑折有寸利，镜破有片明。
- 我可俘为囚，我可刃为兵。我心终不死，金石贯以诚。
- 此诚患不至，诚至道亦亨。微哉满山鸟，叫噪何足听。

## 拼音
- shan1 zhong1 si1 gui1 le4 ， jin4 zuo4 si1 gui1 ming2 。 er3 shi4 ci3 shan1 niao3 ， an1 de2 shi1 xiang1 ming2 。
- ying4 yuan2 ci3 shan1 lu4 ， zi4 gu3 li2 ren2 zheng1 。 yin1 chou2 gan3 he2 qi4 ， bi3 er3 cong2 ci3 sheng1 。
- wo3 sui1 shi1 xiang1 qu4 ， wo3 wu2 shi1 xiang1 qing2 。 can3 shu1 zai4 fang1 cun4 ， chong3 ru3 jiang1 he2 jing1 。
- fu2 sheng1 ju1 da4 kuai4 ， xun2 zhang4 ke3 ji4 xing2 。 shen1 an1 ji2 xing2 le4 ， qi3 du2 le4 xian2 jing1 。
- ming4 zhe3 dao4 zhi1 ben3 ， si3 zhe3 tian1 zhi1 ping2 。 an1 wen4 yuan3 yu3 jin4 ， he2 yan2 shang1 yu3 peng2 。
- jun1 kan4 zhao4 gong1 bu4 ， ba1 shi2 zhi1 ti3 qing1 。 jiao1 zhou1 er4 shi2 zai3 ， yi2 dao4 chang2 an1 cheng2 。
- chang2 an1 bu4 xu1 yu2 ， fu4 zuo4 jiao1 zhou1 xing2 。 jiao1 zhou1 you4 lei4 sui4 ， yi2 zhen4 guang3 yu3 jing1 。
- gui1 chao2 xin1 tian1 zi3 ， ji4 ji4 wei4 shang4 qing1 。 ji1 fu1 wu2 zhang4 se4 ， yin3 shi2 kang1 qie3 ning2 。
- chang2 an1 yi2 zhou4 ye4 ， si3 zhe3 ru2 yun3 xing1 。 sang4 che1 si4 men2 chu1 ， he2 guan1 yan2 zhang4 ying2 。
- kuang4 wo3 san1 shi2 er4 ， bai3 nian2 wei4 ban4 cheng2 。 jiang1 ling2 dao4 tu2 jin4 ， chu3 su2 yun2 shui3 qing1 。
- xia2 xiang3 yu4 quan2 si4 ， jiu3 wen2 xian4 shan1 ting2 。 ci3 qu4 jin4 mian2 li4 ， qi3 wu2 xin1 shang3 bing4 。
- hong2 can1 ri4 chong1 fu4 ， bi4 jian4 chao2 xi1 cheng2 。 kai1 men2 dai4 bin1 ke4 ， ji4 shu1 an1 di4 xiong0 。
- xian2 qiong2 si4 sheng1 yun4 ， men1 yue4 jiu3 bu4 jing1 。 shen1 wai4 jie1 wei3 shun4 ， yan3 qian2 sui2 suo3 ying2 。
- ci3 yi4 jiu3 yi3 ding4 ， shui2 neng2 qiu2 gou3 rong2 。 suo3 yi3 guan1 shen4 xiao3 ， bu2 wei4 quan2 shi4 qing1 。
- qing1 xin1 qi3 bu2 yi4 ， qiao3 zha4 shen2 zhi1 xing2 。 wan4 wu4 you3 ben3 xing4 ， kuang4 fu4 ren2 xing4 ling2 。
- jin1 mai2 wu2 tu3 se4 ， yu4 zhui4 wu2 wa3 sheng1 。 jian4 zhe2 you3 cun4 li4 ， jing4 po4 you3 pian4 ming2 。
- wo3 ke3 fu2 wei4 qiu2 ， wo3 ke3 ren4 wei4 bing1 。 wo3 xin1 zhong1 bu4 si3 ， jin1 shi2 guan4 yi3 cheng2 。
- ci3 cheng2 huan4 bu2 zhi4 ， cheng2 zhi4 dao4 yi4 heng1 。 wei1 zai1 man3 shan1 niao3 ， jiao4 zao4 he2 zu2 ting1 。

## 注释

## 译文

## 赏析
