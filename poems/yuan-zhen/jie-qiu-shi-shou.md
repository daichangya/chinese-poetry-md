---
id: yuan-zhen-jie-qiu-shi-shou
title: 解秋十首
titlePinyin: jie3 qiu1 shi2 shou3
titleSlug: jie-qiu-shi-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 清晨颒寒水，动摇襟袖轻。翳翳林上叶，不知秋暗生。
- 回悲镜中发，华白三四茎。岂无满头黑，念此衰已萌。
- 微霜才结露，翔鸠初变鹰。无乃天地意，使之行小惩。
- 鸱鸮诚可恶，蔽日有高鹏。舍大以擒细，我心终不能。
- 往岁学仙侣，各在无何乡。同时骛名者，次第鹓鹭行。
- 而我两不遂，三十鬓添霜。日暮江上立，蝉鸣枫树黄。
- 后伏火犹在，先秋蝉已多。云色日夜白，骄阳能几何。
- 壤隙漏江海，忽微成网罗。勿言时不至，但恐岁蹉跎。
- 新月才到地，轻河如泛云。萤飞高下火，树影参差文。
- 露簟有微润，清香时暗焚。夜闲心寂默，洞庭无垢氛。
- 霁丽床前影，飘萧帘外竹。簟凉朝睡重，梦觉茶香熟。
- 亲烹园内葵，凭买家家曲。酿酒并毓蔬，人来有棋局。
- 寒竹秋雨重，凌霄晚花落。低回翠玉梢，散乱栀黄萼。
- 颜色有殊异，风霜无好恶。年年百草芳，毕意同萧索。
- 春非我独春，秋非我独秋。岂念百草死，但念霜满头。
- 头白古所同，胡为坐烦忧。茫茫百年内，处身良未休。
- 西风冷衾簟，辗转布华茵。来者承玉体，去者流芳尘。
- 适意丑为好，及时疏亦亲。衰周仲尼出，无乃为妖人。
- 漠漠江面烧，微微枫树烟。今日复今夕，秋怀方浩然。
- 况我头上发，衰白不待年。我怀有时极，此意何由诠。

## 拼音
- qing1 chen2 hui4 han2 shui3 ， dong4 yao2 jin1 xiu4 qing1 。 yi4 yi4 lin2 shang4 ye4 ， bu4 zhi1 qiu1 an4 sheng1 。
- hui2 bei1 jing4 zhong1 fa1 ， hua2 bai2 san1 si4 jing1 。 qi3 wu2 man3 tou2 hei1 ， nian4 ci3 shuai1 yi3 meng2 。
- wei1 shuang1 cai2 jie2 lu4 ， xiang2 jiu1 chu1 bian4 ying1 。 wu2 nai3 tian1 di4 yi4 ， shi3 zhi1 xing2 xiao3 cheng2 。
- chi1 xiao1 cheng2 ke3 wu4 ， bi4 ri4 you3 gao1 peng2 。 she4 da4 yi3 qin2 xi4 ， wo3 xin1 zhong1 bu4 neng2 。
- wang3 sui4 xue2 xian1 lü3 ， ge4 zai4 wu2 he2 xiang1 。 tong2 shi2 wu4 ming2 zhe3 ， ci4 di4 yuan1 lu4 xing2 。
- er2 wo3 liang3 bu2 sui4 ， san1 shi2 bin4 tian1 shuang1 。 ri4 mu4 jiang1 shang4 li4 ， chan2 ming2 feng1 shu4 huang2 。
- hou4 fu2 huo3 you2 zai4 ， xian1 qiu1 chan2 yi3 duo1 。 yun2 se4 ri4 ye4 bai2 ， jiao1 yang2 neng2 ji3 he2 。
- rang3 xi4 lou4 jiang1 hai3 ， hu1 wei1 cheng2 wang3 luo2 。 wu4 yan2 shi2 bu2 zhi4 ， dan4 kong3 sui4 cuo1 tuo2 。
- xin1 yue4 cai2 dao4 di4 ， qing1 he2 ru2 fan4 yun2 。 ying2 fei1 gao1 xia4 huo3 ， shu4 ying3 cen1 ci1 wen2 。
- lu4 dian4 you3 wei1 run4 ， qing1 xiang1 shi2 an4 fen2 。 ye4 xian2 xin1 ji4 mo4 ， dong4 ting2 wu2 gou4 fen1 。
- ji4 li4 chuang2 qian2 ying3 ， piao1 xiao1 lian2 wai4 zhu2 。 dian4 liang2 chao2 shui4 zhong4 ， meng4 jue2 cha2 xiang1 shu2 。
- qin1 peng1 yuan2 nei4 kui2 ， ping2 mai3 jia1 jia1 qu3 。 niang4 jiu3 bing4 yu4 shu1 ， ren2 lai2 you3 qi2 ju2 。
- han2 zhu2 qiu1 yu3 zhong4 ， ling2 xiao1 wan3 hua1 luo4 。 di1 hui2 cui4 yu4 shao1 ， san3 luan4 zhi1 huang2 e4 。
- yan2 se4 you3 shu1 yi4 ， feng1 shuang1 wu2 hao4 wu4 。 nian2 nian2 bai3 cao3 fang1 ， bi4 yi4 tong2 xiao1 suo3 。
- chun1 fei1 wo3 du2 chun1 ， qiu1 fei1 wo3 du2 qiu1 。 qi3 nian4 bai3 cao3 si3 ， dan4 nian4 shuang1 man3 tou2 。
- tou2 bai2 gu3 suo3 tong2 ， hu2 wei4 zuo4 fan2 you1 。 mang2 mang2 bai3 nian2 nei4 ， chu3 shen1 liang2 wei4 xiu1 。
- xi1 feng1 leng3 qin1 dian4 ， nian3 zhuan3 bu4 hua2 yin1 。 lai2 zhe3 cheng2 yu4 ti3 ， qu4 zhe3 liu2 fang1 chen2 。
- shi4 yi4 chou3 wei4 hao3 ， ji2 shi2 shu1 yi4 qin1 。 shuai1 zhou1 zhong4 ni2 chu1 ， wu2 nai3 wei4 yao1 ren2 。
- mo4 mo4 jiang1 mian4 shao1 ， wei1 wei1 feng1 shu4 yan1 。 jin1 ri4 fu4 jin1 xi1 ， qiu1 huai2 fang1 hao4 ran2 。
- kuang4 wo3 tou2 shang4 fa1 ， shuai1 bai2 bu2 dai4 nian2 。 wo3 huai2 you3 shi2 ji2 ， ci3 yi4 he2 you2 quan2 。

## 注释

## 译文

## 赏析
