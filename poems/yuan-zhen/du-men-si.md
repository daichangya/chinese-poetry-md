---
id: yuan-zhen-du-men-si
title: 度门寺
titlePinyin: du4 men2 si4
titleSlug: du-men-si
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 北祖三禅地，西山万树松。门临溪一带，桥映竹千重。
- 翦凿基阶正，包藏景气浓。诸岩分院宇，双岭抱垣墉。
- 舍利开层塔，香炉占小峰。道场居士置，经藏大师封。
- 太子知栽植，神王守要冲。由旬排讲座，丈六写真容。
- 佛语迦陵说，僧行猛虎从。修罗抬日拒，楼至拔霜锋。
- 画井垂枯朽，穿池救𪡋喁。蕉非难败坏，槿喻暂丰茸。
- 宝界留遗事，金棺灭去踪。钵传烘玛瑙，石长翠芙蓉。
- 影帐纱全落，绳床土半壅。荒林迷醉象，危壁亚盘龙。
- 行色怜初月，归程待晓钟。心源虽了了，尘世苦憧憧。
- 宿荫高声忏，斋粮并力舂。他生再来此，还愿总相逢。

## 拼音
- bei3 zu3 san1 chan2 di4 ， xi1 shan1 wan4 shu4 song1 。 men2 lin2 xi1 yi2 dai4 ， qiao2 ying4 zhu2 qian1 chong2 。
- jian3 zao2 ji1 jie1 zheng4 ， bao1 cang2 jing3 qi4 nong2 。 zhu1 yan2 fen1 yuan4 yu3 ， shuang1 ling3 bao4 yuan2 yong1 。
- she4 li4 kai1 ceng2 ta3 ， xiang1 lu2 zhan4 xiao3 feng1 。 dao4 chang3 ju1 shi4 zhi4 ， jing1 cang2 da4 shi1 feng1 。
- tai4 zi3 zhi1 zai1 zhi2 ， shen2 wang2 shou3 yao4 chong1 。 you2 xun2 pai2 jiang3 zuo4 ， zhang4 liu4 xie3 zhen1 rong2 。
- fo2 yu3 jia1 ling2 shuo1 ， seng1 xing2 meng3 hu3 cong2 。 xiu1 luo2 tai2 ri4 ju4 ， lou2 zhi4 ba2 shuang1 feng1 。
- hua4 jing3 chui2 ku1 xiu3 ， chuan1 chi2 jiu4 𪡋 yong2 。 jiao1 fei1 nan2 bai4 huai4 ， jin3 yu4 zan4 feng1 rong2 。
- bao3 jie4 liu2 yi2 shi4 ， jin1 guan1 mie4 qu4 zong1 。 bo1 chuan2 hong1 ma3 nao3 ， shi2 chang2 cui4 fu2 rong2 。
- ying3 zhang4 sha1 quan2 luo4 ， sheng2 chuang2 tu3 ban4 yong1 。 huang1 lin2 mi2 zui4 xiang4 ， wei1 bi4 ya4 pan2 long2 。
- xing2 se4 lian2 chu1 yue4 ， gui1 cheng2 dai4 xiao3 zhong1 。 xin1 yuan2 sui1 liao3 liao3 ， chen2 shi4 ku3 chong1 chong1 。
- su4 yin4 gao1 sheng1 chan4 ， zhai1 liang2 bing4 li4 chong1 。 ta1 sheng1 zai4 lai2 ci3 ， huan2 yuan4 zong3 xiang1 feng2 。

## 注释

## 译文

## 赏析
