---
id: yuan-zhen-ji-yin-ke
title: 寄隐客
titlePinyin: ji4 yin3 ke4
titleSlug: ji-yin-ke
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我年三十二，鬓有八九丝。
- 非无官次第，其如身早衰。
- 今人夸贵富，肉食与妖姬。
- 而我俱不乐，贵富亦何为。
- 况逢多士朝，贤俊若布棋。
- 班行次第立，朱紫相参差。
- 谟猷密勿进，羽檄纵横驰。
- 监察官甚小，发言无所裨。
- 小官仍不了，谴夺亦已随。
- 时或不之弃，得不自弃之。
- 陶君喜不遇，顾我复何疑。
- 潜书周隐士，白云今有期。

## 拼音
- wo3 nian2 san1 shi2 er4 ， bin4 you3 ba1 jiu3 si1 。
- fei1 wu2 guan1 ci4 di4 ， qi2 ru2 shen1 zao3 shuai1 。
- jin1 ren2 kua1 gui4 fu4 ， rou4 shi2 yu3 yao1 ji1 。
- er2 wo3 ju4 bu2 le4 ， gui4 fu4 yi4 he2 wei4 。
- kuang4 feng2 duo1 shi4 chao2 ， xian2 jun4 ruo4 bu4 qi2 。
- ban1 xing2 ci4 di4 li4 ， zhu1 zi3 xiang1 cen1 ci1 。
- mo2 you2 mi4 wu4 jin4 ， yu3 xi2 zong4 heng2 chi2 。
- jian1 cha2 guan1 shen4 xiao3 ， fa1 yan2 wu2 suo3 bi4 。
- xiao3 guan1 reng2 bu4 liao3 ， qian3 duo2 yi4 yi3 sui2 。
- shi2 huo4 bu4 zhi1 qi4 ， de2 bu2 zi4 qi4 zhi1 。
- tao2 jun1 xi3 bu2 yu4 ， gu4 wo3 fu4 he2 yi2 。
- qian2 shu1 zhou1 yin3 shi4 ， bai2 yun2 jin1 you3 qi1 。

## 注释

## 译文

## 赏析
