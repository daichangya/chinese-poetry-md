---
id: yuan-zhen-mao-she
title: 茅舍
titlePinyin: mao2 she4
titleSlug: mao-she
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 楚俗不理居，居人尽茅舍。茅苫竹梁栋，茅疏竹仍罅。
- 边缘堤岸斜，诘屈簷楹亚。篱落不蔽肩，街衢不容驾。
- 南风五月盛，时雨不来下。竹蠹茅亦干，迎风自焚灺。
- 防虞集邻里，巡警劳昼夜。遗烬一星然，连延祸相嫁。
- 号呼怜谷帛，奔走伐桑柘。旧架已新焚，新茅又初架。
- 前日洪州牧，念此常嗟讶。牧民未及久，郡邑纷如化。
- 峻邸俨相望，飞甍远相跨。旗亭红粉泥，佛庙青鸳瓦。
- 斯事才未终，斯人久云谢。有客自洪来，洪民至今藉。
- 惜其心太亟，作役无容暇。台观亦已多，工徒稍冤咤。
- 我欲他郡长，三时务耕稼。农收次邑居，先室后台榭。
- 启闭既及期，公私亦相借。度材无强略，庀役有定价。
- 不使及僭差，粗得御寒夏。火至殊陈郑，人安极嵩华。
- 谁能继此名，名流袭兰麝。五袴有前闻，斯言我非诈。

## 拼音
- chu3 su2 bu4 li3 ju1 ， ju1 ren2 jin4 mao2 she4 。 mao2 shan1 zhu2 liang2 dong4 ， mao2 shu1 zhu2 reng2 xia4 。
- bian1 yuan2 di1 an4 xie2 ， jie2 qu1 yan2 ying2 ya4 。 li2 luo4 bu2 bi4 jian1 ， jie1 qu2 bu4 rong2 jia4 。
- nan2 feng1 wu3 yue4 sheng4 ， shi2 yu3 bu4 lai2 xia4 。 zhu2 du4 mao2 yi4 gan1 ， ying2 feng1 zi4 fen2 xie4 。
- fang2 yu2 ji2 lin2 li3 ， xun2 jing3 lao2 zhou4 ye4 。 yi2 jin4 yi4 xing1 ran2 ， lian2 yan2 huo4 xiang1 jia4 。
- hao4 hu1 lian2 gu3 bo2 ， ben1 zou3 fa2 sang1 zhe4 。 jiu4 jia4 yi3 xin1 fen2 ， xin1 mao2 you4 chu1 jia4 。
- qian2 ri4 hong2 zhou1 mu4 ， nian4 ci3 chang2 jie1 ya4 。 mu4 min2 wei4 ji2 jiu3 ， jun4 yi4 fen1 ru2 hua4 。
- jun4 di3 yan3 xiang1 wang4 ， fei1 meng2 yuan3 xiang1 kua4 。 qi2 ting2 hong2 fen3 ni2 ， fo2 miao4 qing1 yuan1 wa3 。
- si1 shi4 cai2 wei4 zhong1 ， si1 ren2 jiu3 yun2 xie4 。 you3 ke4 zi4 hong2 lai2 ， hong2 min2 zhi4 jin1 jie4 。
- xi1 qi2 xin1 tai4 ji2 ， zuo4 yi4 wu2 rong2 xia2 。 tai2 guan1 yi4 yi3 duo1 ， gong1 tu2 shao1 yuan1 zha4 。
- wo3 yu4 ta1 jun4 chang2 ， san1 shi2 wu4 geng1 jia4 。 nong2 shou1 ci4 yi4 ju1 ， xian1 shi4 hou4 tai2 xie4 。
- qi3 bi4 ji4 ji2 qi1 ， gong1 si1 yi4 xiang1 jie4 。 du4 cai2 wu2 qiang2 lüe4 ， pi3 yi4 you3 ding4 jia4 。
- bu4 shi3 ji2 jian4 cha4 ， cu1 de2 yu4 han2 xia4 。 huo3 zhi4 shu1 chen2 zheng4 ， ren2 an1 ji2 song1 hua2 。
- shui2 neng2 ji4 ci3 ming2 ， ming2 liu2 xi2 lan2 she4 。 wu3 ku4 you3 qian2 wen2 ， si1 yan2 wo3 fei1 zha4 。

## 注释

## 译文

## 赏析
