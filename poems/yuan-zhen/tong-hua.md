---
id: yuan-zhen-tong-hua
title: 桐花
titlePinyin: tong2 hua1
titleSlug: tong-hua
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 胧月上山馆，紫桐垂好阴。可惜暗澹色，无人知此心。
- 舜没苍梧野，凤归丹穴岑。遗落在人世，光华那复深。
- 年年怨春意，不竞桃杏林。唯占清明后，牡丹还复侵。
- 况此空馆闭，云谁恣幽寻。徒烦鸟噪集，不语山嵚岑。
- 满院青苔地，一树莲花簪。自开还自落，暗芳终暗沈。
- 尔生不得所，我愿裁为琴。安置君王侧，调和元首音。
- 安问宫征角，先辨雅郑淫。宫弦春以君，君若春日临。
- 商弦廉以臣，臣作旱天霖。人安角声畅，人困斗不任。
- 羽以类万物，祆物神不歆。征以节百事，奉事罔不钦。
- 五者苟不乱，天命乃可忱。君若问孝理，弹作梁山吟。
- 君若事宗庙，拊以和球琳。君若不好谏，愿献触疏箴。
- 君若不罢猎，请听荒于禽。君若侈台殿，雍门可沾襟。
- 君若傲贤隽，鹿鸣有食芩。君闻祈招什，车马勿骎骎。
- 君若欲败度，中有式如金。君闻熏风操，志气在愔愔。
- 中有阜财语，勿受来献𫎩。北里当绝听，祸莫大于淫。
- 南风苟不竞，无往遗之擒。奸声不入耳，巧言宁孔壬。
- 枭音亦云革，安得沴与祲。天子既穆穆，群材亦森森。
- 剑士还农野，丝人归织纴。丹凤巢阿阁，文鱼游碧浔。
- 和气浃寰海，易若溉蹄涔。改张乃可鼓，此语无古今。
- 非琴独能尔，事有谕因针。感尔桐花意，闲怨杳难禁。
- 待我持斤斧，置君为大琛。

## 拼音
- long2 yue4 shang4 shan1 guan3 ， zi3 tong2 chui2 hao3 yin1 。 ke3 xi1 an4 dan4 se4 ， wu2 ren2 zhi1 ci3 xin1 。
- shun4 mei2 cang1 wu2 ye3 ， feng4 gui1 dan1 xue2 cen2 。 yi2 luo4 zai4 ren2 shi4 ， guang1 hua2 na4 fu4 shen1 。
- nian2 nian2 yuan4 chun1 yi4 ， bu2 jing4 tao2 xing4 lin2 。 wei2 zhan4 qing1 ming2 hou4 ， mu3 dan1 hai2 fu4 qin1 。
- kuang4 ci3 kong1 guan3 bi4 ， yun2 shui2 zi4 you1 xun2 。 tu2 fan2 niao3 zao4 ji2 ， bu4 yu3 shan1 qin1 cen2 。
- man3 yuan4 qing1 tai2 di4 ， yi2 shu4 lian2 hua1 zan1 。 zi4 kai1 hai2 zi4 luo4 ， an4 fang1 zhong1 an4 shen3 。
- er3 sheng1 bu4 de2 suo3 ， wo3 yuan4 cai2 wei4 qin2 。 an1 zhi4 jun1 wang2 ce4 ， tiao2 he2 yuan2 shou3 yin1 。
- an1 wen4 gong1 zheng1 jiao3 ， xian1 bian4 ya3 zheng4 yin2 。 gong1 xian2 chun1 yi3 jun1 ， jun1 ruo4 chun1 ri4 lin2 。
- shang1 xian2 lian2 yi3 chen2 ， chen2 zuo4 han4 tian1 lin2 。 ren2 an1 jiao3 sheng1 chang4 ， ren2 kun4 dou4 bu2 ren4 。
- yu3 yi3 lei4 wan4 wu4 ， xian1 wu4 shen2 bu4 xin1 。 zheng1 yi3 jie2 bai3 shi4 ， feng4 shi4 wang3 bu4 qin1 。
- wu3 zhe3 gou3 bu2 luan4 ， tian1 ming4 nai3 ke3 chen2 。 jun1 ruo4 wen4 xiao4 li3 ， tan2 zuo4 liang2 shan1 yin2 。
- jun1 ruo4 shi4 zong1 miao4 ， fu3 yi3 he2 qiu2 lin2 。 jun1 ruo4 bu4 hao3 jian4 ， yuan4 xian4 chu4 shu1 zhen1 。
- jun1 ruo4 bu2 ba4 lie4 ， qing3 ting1 huang1 yu2 qin2 。 jun1 ruo4 chi3 tai2 dian4 ， yong1 men2 ke3 zhan1 jin1 。
- jun1 ruo4 ao4 xian2 jun4 ， lu4 ming2 you3 shi2 qin2 。 jun1 wen2 qi2 zhao1 shen2 ， che1 ma3 wu4 qin1 qin1 。
- jun1 ruo4 yu4 bai4 du4 ， zhong1 you3 shi4 ru2 jin1 。 jun1 wen2 xun1 feng1 cao1 ， zhi4 qi4 zai4 yin1 yin1 。
- zhong1 you3 fu4 cai2 yu3 ， wu4 shou4 lai2 xian4 𫎩 。 bei3 li3 dang1 jue2 ting1 ， huo4 mo4 da4 yu2 yin2 。
- nan2 feng1 gou3 bu2 jing4 ， wu2 wang3 yi2 zhi1 qin2 。 jian1 sheng1 bu2 ru4 er3 ， qiao3 yan2 ning2 kong3 ren2 。
- xiao1 yin1 yi4 yun2 ge2 ， an1 de2 li4 yu3 jin4 。 tian1 zi3 ji4 mu4 mu4 ， qun2 cai2 yi4 sen1 sen1 。
- jian4 shi4 hai2 nong2 ye3 ， si1 ren2 gui1 zhi1 ren4 。 dan1 feng4 chao2 a1 ge2 ， wen2 yu2 you2 bi4 xun2 。
- he2 qi4 jia1 huan2 hai3 ， yi4 ruo4 gai4 ti2 cen2 。 gai3 zhang1 nai3 ke3 gu3 ， ci3 yu3 wu2 gu3 jin1 。
- fei1 qin2 du2 neng2 er3 ， shi4 you3 yu4 yin1 zhen1 。 gan3 er3 tong2 hua1 yi4 ， xian2 yuan4 yao3 nan2 jin4 。
- dai4 wo3 chi2 jin1 fu3 ， zhi4 jun1 wei4 da4 chen1 。

## 注释

## 译文

## 赏析
