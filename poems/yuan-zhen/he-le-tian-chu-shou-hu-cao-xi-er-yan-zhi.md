---
id: yuan-zhen-he-le-tian-chu-shou-hu-cao-xi-er-yan-zhi
title: 和乐天初授户曹喜而言志
titlePinyin: he2 le4 tian1 chu1 shou4 hu4 cao2 xi3 er2 yan2 zhi4
titleSlug: he-le-tian-chu-shou-hu-cao-xi-er-yan-zhi
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 王爵无细大，得请即为恩。
- 君求户曹掾，贵以禄奉亲。
- 闻君得所请，感我欲沾巾。
- 今人重轩冕，所重华与纷。
- 矜夸仕台阁，奔走无朝昏。
- 君衣不盈箧，君食不满囷。
- 君言养既薄，何以荣我门。
- 披诚再三请，天子怜俭贫。
- 词曹直文苑，捧诏荣且忻。
- 归来高堂上，兄弟罗酒尊。
- 各称千万寿，共饮三四巡。
- 我实知君者，千里能具陈。
- 感君求禄意，求禄殊众人。
- 上以奉颜色，余以及亲宾。
- 弃名不弃实，谋养不谋身。
- 可怜白华士，永愿凌青云。

## 拼音
- wang2 jue2 wu2 xi4 da4 ， de2 qing3 ji2 wei4 en1 。
- jun1 qiu2 hu4 cao2 yuan4 ， gui4 yi3 lu4 feng4 qin1 。
- wen2 jun1 de2 suo3 qing3 ， gan3 wo3 yu4 zhan1 jin1 。
- jin1 ren2 zhong4 xuan1 mian3 ， suo3 zhong4 hua2 yu3 fen1 。
- jin1 kua1 shi4 tai2 ge2 ， ben1 zou3 wu2 chao2 hun1 。
- jun1 yi1 bu4 ying2 qie4 ， jun1 shi2 bu4 man3 qun1 。
- jun1 yan2 yang3 ji4 bao2 ， he2 yi3 rong2 wo3 men2 。
- pi1 cheng2 zai4 san1 qing3 ， tian1 zi3 lian2 jian3 pin2 。
- ci2 cao2 zhi2 wen2 yuan4 ， peng3 zhao4 rong2 qie3 xin1 。
- gui1 lai2 gao1 tang2 shang4 ， xiong1 di4 luo2 jiu3 zun1 。
- ge4 cheng1 qian1 wan4 shou4 ， gong4 yin3 san1 si4 xun2 。
- wo3 shi2 zhi1 jun1 zhe3 ， qian1 li3 neng2 ju4 chen2 。
- gan3 jun1 qiu2 lu4 yi4 ， qiu2 lu4 shu1 zhong4 ren2 。
- shang4 yi3 feng4 yan2 se4 ， yu2 yi3 ji2 qin1 bin1 。
- qi4 ming2 bu2 qi4 shi2 ， mou2 yang3 bu4 mou2 shen1 。
- ke3 lian2 bai2 hua2 shi4 ， yong3 yuan4 ling2 qing1 yun2 。

## 注释

## 译文

## 赏析
