---
id: yuan-zhen-da-zi-wu
title: 大觜乌
titlePinyin: da4 zi1 wu1
titleSlug: da-zi-wu
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 阳乌有二类，嘴白者名慈。求食哺慈母，因以此名之。
- 饮啄颇廉俭，音响亦柔雌。百巢同一树，栖宿不复疑。
- 得食先反哺，一身常苦羸。缘知五常性，翻被众禽欺。
- 其一觜大者，攫搏性贪痴。有力强如鹘，有爪利如锥。
- 音声甚eT嗗，潜通妖怪词。受日余光庇，终天无死期。
- 翱翔富人屋，栖息屋前枝。巫言此乌至，财产日丰宜。
- 主人一心惑，诱引不知疲。转见乌来集，自言家转孳。
- 白鹤门外养，花鹰架上维。专听乌喜怒，信受若神龟。
- 举家同此意，弹射不复施。往往清池侧，却令鹓鹭随。
- 群乌饱粱肉，毛羽色泽滋。远近恣所往，贪残无不为。
- 巢禽攫雏卵，厩马啄疮痍。渗沥脂膏尽，凤凰那得知。
- 主人一朝病，争向屋簷窥。呦鷕呼群𫛳，翩翻集怪鸱。
- 主人偏养者，啸聚最宾士。夜半仍惊噪，鸺鹠逐老狸。
- 主人病心怯，灯火夜深移。左右虽无语，奄然皆泪垂。
- 平明天出日，阴魅走参差。乌来屋簷上，又惑主人儿。
- 儿即富家业，玩好方爱奇。占募能言鸟，置者许高赀。
- 陇树巢鹦鹉，言语好光仪。美人倾心献，雕笼身自持。
- 求者临轩坐，置在白玉墀。先问鸟中苦，便言乌若斯。
- 众乌齐搏铄，翠羽几离披。远掷千余里，美人情亦衰。
- 举家惩此患，事乌逾昔时。向言池上鹭，啄肉寝其皮。
- 夜漏天终晓，阴云风定吹。况尔乌何者，数极不知危。
- 会结弥天网，尽取一无遗。常令阿阁上，宛宛宿长离。

## 拼音
- yang2 wu1 you3 er4 lei4 ， zui3 bai2 zhe3 ming2 ci2 。 qiu2 shi2 bu3 ci2 mu3 ， yin1 yi3 ci3 ming2 zhi1 。
- yin3 zhuo2 po1 lian2 jian3 ， yin1 xiang3 yi4 rou2 ci2 。 bai3 chao2 tong2 yi2 shu4 ， qi1 su4 bu2 fu4 yi2 。
- de2 shi2 xian1 fan3 bu3 ， yi4 shen1 chang2 ku3 lei2 。 yuan2 zhi1 wu3 chang2 xing4 ， fan1 bei4 zhong4 qin2 qi1 。
- qi2 yi1 zi1 da4 zhe3 ， jue2 bo2 xing4 tan1 chi1 。 you3 li4 qiang2 ru2 hu2 ， you3 zhua3 li4 ru2 zhui1 。
- yin1 sheng1 shen4 e T wa1 ， qian2 tong1 yao1 guai4 ci2 。 shou4 ri4 yu2 guang1 bi4 ， zhong1 tian1 wu2 si3 qi1 。
- ao2 xiang2 fu4 ren2 wu1 ， qi1 xi1 wu1 qian2 zhi1 。 wu1 yan2 ci3 wu1 zhi4 ， cai2 chan3 ri4 feng1 yi2 。
- zhu3 ren2 yi4 xin1 huo4 ， you4 yin3 bu4 zhi1 pi2 。 zhuan3 jian4 wu1 lai2 ji2 ， zi4 yan2 jia1 zhuan3 zi1 。
- bai2 he4 men2 wai4 yang3 ， hua1 ying1 jia4 shang4 wei2 。 zhuan1 ting1 wu1 xi3 nu4 ， xin4 shou4 ruo4 shen2 gui1 。
- ju3 jia1 tong2 ci3 yi4 ， tan2 she4 bu2 fu4 shi1 。 wang3 wang3 qing1 chi2 ce4 ， que4 ling4 yuan1 lu4 sui2 。
- qun2 wu1 bao3 liang2 rou4 ， mao2 yu3 se4 ze2 zi1 。 yuan3 jin4 zi4 suo3 wang3 ， tan1 can2 wu2 bu2 wei4 。
- chao2 qin2 jue2 chu2 luan3 ， jiu4 ma3 zhuo2 chuang1 yi2 。 shen4 li4 zhi1 gao1 jin4 ， feng4 huang2 na4 de2 zhi1 。
- zhu3 ren2 yi4 chao2 bing4 ， zheng1 xiang4 wu1 yan2 kui1 。 you1 yao3 hu1 qun2 𫛳 ， pian1 fan1 ji2 guai4 chi1 。
- zhu3 ren2 pian1 yang3 zhe3 ， xiao4 ju4 zui4 bin1 shi4 。 ye4 ban4 reng2 jing1 zao4 ， xiu1 liu2 zhu2 lao3 li2 。
- zhu3 ren2 bing4 xin1 qie4 ， deng1 huo3 ye4 shen1 yi2 。 zuo3 you4 sui1 wu2 yu3 ， yan3 ran2 jie1 lei4 chui2 。
- ping2 ming2 tian1 chu1 ri4 ， yin1 mei4 zou3 cen1 ci1 。 wu1 lai2 wu1 yan2 shang4 ， you4 huo4 zhu3 ren2 er2 。
- er2 ji2 fu4 jia1 ye4 ， wan2 hao3 fang1 ai4 qi2 。 zhan4 mu4 neng2 yan2 niao3 ， zhi4 zhe3 xu3 gao1 zi1 。
- long3 shu4 chao2 ying1 wu3 ， yan2 yu3 hao3 guang1 yi2 。 mei3 ren2 qing1 xin1 xian4 ， diao1 long2 shen1 zi4 chi2 。
- qiu2 zhe3 lin2 xuan1 zuo4 ， zhi4 zai4 bai2 yu4 chi2 。 xian1 wen4 niao3 zhong1 ku3 ， bian4 yan2 wu1 ruo4 si1 。
- zhong4 wu1 qi2 bo2 shuo4 ， cui4 yu3 ji3 li2 pi1 。 yuan3 zhi4 qian1 yu2 li3 ， mei3 ren2 qing2 yi4 shuai1 。
- ju3 jia1 cheng2 ci3 huan4 ， shi4 wu1 yu2 xi1 shi2 。 xiang4 yan2 chi2 shang4 lu4 ， zhuo2 rou4 qin3 qi2 pi2 。
- ye4 lou4 tian1 zhong1 xiao3 ， yin1 yun2 feng1 ding4 chui1 。 kuang4 er3 wu1 he2 zhe3 ， shu4 ji2 bu4 zhi1 wei1 。
- hui4 jie2 mi2 tian1 wang3 ， jin4 qu3 yi4 wu2 yi2 。 chang2 ling4 a1 ge2 shang4 ， wan3 wan3 su4 chang2 li2 。

## 注释

## 译文

## 赏析
