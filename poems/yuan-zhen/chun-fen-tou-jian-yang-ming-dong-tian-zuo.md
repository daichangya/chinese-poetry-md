---
id: yuan-zhen-chun-fen-tou-jian-yang-ming-dong-tian-zuo
title: 春分投简阳明洞天作
titlePinyin: chun1 fen1 tou2 jian3 yang2 ming2 dong4 tian1 zuo4
titleSlug: chun-fen-tou-jian-yang-ming-dong-tian-zuo
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 中分春一半，今日半春徂。老惜光阴甚，慵牵兴绪孤。
- 偶成投秘简，聊得泛平湖。郡邑移仙界，山川展画图。
- 旌旗遮屿浦，士女满𬮱阇。似木吴儿劲，如花越女姝。
- 牛侬惊力直，蚕妾笑睢盱。怪我携章甫，嘲人托鹧鸪。
- 闾阎随地胜，风俗与华殊。跣足沿流妇，丫头避役奴。
- 雕题虽少有，鸡卜尚多巫。乡味尤珍蛤，家神爱事乌。
- 舟船通海峤，田种绕城隅。栉比千艘合，袈裟万顷铺。
- 亥茶阗小市，渔父隔深芦。日脚斜穿浪，云根远曳蒲。
- 凝风花气度，新雨草芽苏。粉坏梅辞萼，红含杏缀珠。
- 薅余秧渐长，烧后葑犹枯。绿𫄫高悬柳，青钱密辫榆。
- 驯鸥眠浅濑，惊雉迸平芜。水静王余见，山空谢豹呼。
- 燕狂捎蛱蝶，螟挂集蒲卢。浅碧鹤新卵，深黄鹅嫩雏。
- 村扉以白板，寺壁耀赪糊。禹庙才离郭，陈庄恰半途。
- 石帆何峭峣，龙瑞本萦纡。穴为探符坼，潭因失箭刳。
- 堤形弯熨斗，峰势踊香炉。幢盖迎三洞，烟霞贮一壶。
- 桃枝蟠复直，桑树亚还扶。鳖解称从事，松堪作大夫。
- 荣光飘殿阁，虚籁合笙竽。庭狎仙翁鹿，池游县令凫。
- 君心除健羡，扣寂入虚无。冈蹋翻星纪，章飞动帝枢。
- 东皇提白日，北斗下玄都。骑吏裙皆紫，科车幰尽朱。
- 地侯鞭社伯，海若跨天吴。雾喷雷公怒，烟扬灶鬼趋。
- 投壶怜玉女，噀饭笑麻姑。果实经千岁，衣裳重六铢。
- 琼杯传素液，金匕进雕胡。掌里承来露，柈中钓得鲈。
- 菌生悲局促，柯烂觉须臾。稊米休言圣，醯鸡益伏愚。
- 鼓鼙催暝色，簪组缚微躯。遂别真徒侣，还来世路衢。
- 题诗叹城郭，挥手谢妻孥。幸有桃源近，全家肯去无。

## 拼音
- zhong1 fen1 chun1 yi2 ban4 ， jin1 ri4 ban4 chun1 cu2 。 lao3 xi1 guang1 yin1 shen4 ， yong1 qian1 xing1 xu4 gu1 。
- ou3 cheng2 tou2 mi4 jian3 ， liao2 de2 fan4 ping2 hu2 。 jun4 yi4 yi2 xian1 jie4 ， shan1 chuan1 zhan3 hua4 tu2 。
- jing1 qi2 zhe1 yu3 pu3 ， shi4 nü3 man3 yin1 du1 。 si4 mu4 wu2 er2 jin4 ， ru2 hua1 yue4 nü3 shu1 。
- niu2 nong2 jing1 li4 zhi2 ， can2 qie4 xiao4 sui1 xu1 。 guai4 wo3 xie2 zhang1 fu3 ， chao2 ren2 tuo1 zhe4 gu1 。
- lü2 yan2 sui2 di4 sheng4 ， feng1 su2 yu3 hua2 shu1 。 xian3 zu2 yan2 liu2 fu4 ， ya1 tou0 bi4 yi4 nu2 。
- diao1 ti2 sui1 shao3 you3 ， ji1 bu3 shang4 duo1 wu1 。 xiang1 wei4 you2 zhen1 ha2 ， jia1 shen2 ai4 shi4 wu1 。
- zhou1 chuan2 tong1 hai3 qiao2 ， tian2 zhong3 rao4 cheng2 yu2 。 zhi4 bi3 qian1 sou1 he2 ， jia1 sha1 wan4 qing3 pu4 。
- hai4 cha2 tian2 xiao3 shi4 ， yu2 fu4 ge2 shen1 lu2 。 ri4 jiao3 xie2 chuan1 lang4 ， yun2 gen1 yuan3 ye4 pu2 。
- ning2 feng1 hua1 qi4 du4 ， xin1 yu3 cao3 ya2 su1 。 fen3 huai4 mei2 ci2 e4 ， hong2 han2 xing4 zhui4 zhu1 。
- hao1 yu2 yang1 jian4 chang2 ， shao1 hou4 feng1 you2 ku1 。 lü4 𫄫 gao1 xuan2 liu3 ， qing1 qian2 mi4 bian4 yu2 。
- xun4 ou1 mian2 qian3 lai4 ， jing1 zhi4 beng4 ping2 wu2 。 shui3 jing4 wang2 yu2 jian4 ， shan1 kong1 xie4 bao4 hu1 。
- yan4 kuang2 shao1 jia2 die2 ， ming2 gua4 ji2 pu2 lu2 。 qian3 bi4 he4 xin1 luan3 ， shen1 huang2 e2 nen4 chu2 。
- cun1 fei1 yi3 bai2 ban3 ， si4 bi4 yao4 cheng1 hu2 。 yu3 miao4 cai2 li2 guo1 ， chen2 zhuang1 qia4 ban4 tu2 。
- shi2 fan1 he2 qiao4 yao2 ， long2 rui4 ben3 ying2 yu1 。 xue2 wei4 tan4 fu2 che4 ， tan2 yin1 shi1 jian4 ku1 。
- di1 xing2 wan1 yun4 dou4 ， feng1 shi4 yong3 xiang1 lu2 。 zhuang4 gai4 ying2 san1 dong4 ， yan1 xia2 zhu4 yi4 hu2 。
- tao2 zhi1 pan2 fu4 zhi2 ， sang1 shu4 ya4 hai2 fu2 。 bie1 jie3 cheng1 cong2 shi4 ， song1 kan1 zuo4 dai4 fu0 。
- rong2 guang1 piao1 dian4 ge2 ， xu1 lai4 he2 sheng1 yu2 。 ting2 xia2 xian1 weng1 lu4 ， chi2 you2 xian4 ling4 fu2 。
- jun1 xin1 chu2 jian4 xian4 ， kou4 ji4 ru4 xu1 wu2 。 gang1 ta4 fan1 xing1 ji4 ， zhang1 fei1 dong4 di4 shu1 。
- dong1 huang2 ti2 bai2 ri4 ， bei3 dou4 xia4 xuan2 dou1 。 qi2 li4 qun2 jie1 zi3 ， ke1 che1 xian3 jin4 zhu1 。
- di4 hou2 bian1 she4 bo2 ， hai3 ruo4 kua4 tian1 wu2 。 wu4 pen1 lei2 gong1 nu4 ， yan1 yang2 zao4 gui3 qu1 。
- tou2 hu2 lian2 yu4 nü3 ， xun4 fan4 xiao4 ma2 gu1 。 guo3 shi2 jing1 qian1 sui4 ， yi1 shang0 zhong4 liu4 zhu1 。
- qiong2 bei1 chuan2 su4 ye4 ， jin1 bi3 jin4 diao1 hu2 。 zhang3 li3 cheng2 lai2 lu4 ， pan2 zhong1 diao4 de2 lu2 。
- jun1 sheng1 bei1 ju2 cu4 ， ke1 lan4 jue2 xu1 yu2 。 ti2 mi3 xiu1 yan2 sheng4 ， xi1 ji1 yi4 fu2 yu2 。
- gu3 pi2 cui1 ming2 se4 ， zan1 zu3 fu4 wei1 qu1 。 sui4 bie2 zhen1 tu2 lü3 ， hai2 lai2 shi4 lu4 qu2 。
- ti2 shi1 tan4 cheng2 guo1 ， hui1 shou3 xie4 qi1 nu2 。 xing4 you3 tao2 yuan2 jin4 ， quan2 jia1 ken3 qu4 wu2 。

## 注释

## 译文

## 赏析
