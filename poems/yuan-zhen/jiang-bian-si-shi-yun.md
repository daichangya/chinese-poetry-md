---
id: yuan-zhen-jiang-bian-si-shi-yun
title: 江边四十韵
titlePinyin: jiang1 bian1 si4 shi2 yun4
titleSlug: jiang-bian-si-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 官借江边宅，天生地势坳。欹危饶坏构，迢递接长郊。
- 怪𫛳频栖息，跳蛙颇混淆。总无篱缴绕，尤怕虎咆哮。
- 停潦鱼招獭，空仓鼠敌猫。土虚烦穴蚁，柱朽畏藏蛟。
- 蛇虺吞簷雀，豺狼逐野麃。犬惊狂浩浩，鸡乱响嘐嘐。
- 濩落贫甘守，荒凉秽尽包。断帘飞熠耀，当户网蟏蛸。
- 曲突翻成沼，行廊却代庖。桥横老颠枿，马病裛刍茭。
- 一一床头点，连连砌下泡。辱泥疑在绛，避雨想经崤。
- 相顾忧为鳖，谁能复系匏。誓心来利往，卜食过安爻。
- 何计逃昏垫，移文报旧交。栋梁存伐木，苫盖愧分茅。
- 金管排黄荻，琅玕袅翠梢。花砖水面斗，鸳瓦玉声敲。
- 方础荆山采，修掾郢匠铇。隐锥雷震蛰，破竹箭鸣骹。
- 正寝初停午，频眠欲转胞。囷圆收薄禄，厨敝备嘉肴。
- 各各人宁宇，双双燕贺巢。高门受车辙，华厩称蒲捎。
- 尺寸皆随用，毫厘敢浪抛。篾余笼白鹤，枝剩架青䴔。
- 制榻容筐篚，施关拒斗筲。栏干防汲井，密室待持胶。
- 庭草佣工薙，园蔬稚子掊。本图闲种植，那要择肥硗。
- 绿柚勤勤数，红榴个个抄。池清漉螃蟹，瓜蠹拾螌蟊。
- 晒篆看沙鸟，磨刀绽海鲛。罗灰修药灶，筑垛阅弓弰。
- 散诞都由习，童蒙剩懒教。最便陶静饮，还作解愁嘲。
- 近浦闻归楫，遥城罢晓铙。王孙如有问，须为并挥鞘。

## 拼音
- guan1 jie4 jiang1 bian1 zhai2 ， tian1 sheng1 di4 shi4 ao4 。 qi1 wei1 rao2 huai4 gou4 ， tiao2 di4 jie1 chang2 jiao1 。
- guai4 𫛳 pin2 qi1 xi1 ， tiao4 wa1 po1 hun4 xiao2 。 zong3 wu2 li2 jiao3 rao4 ， you2 pa4 hu3 pao2 xiao4 。
- ting2 liao2 yu2 zhao1 ta3 ， kong1 cang1 shu3 di2 mao1 。 tu3 xu1 fan2 xue2 yi3 ， zhu4 xiu3 wei4 cang2 jiao1 。
- she2 hui1 tun1 yan2 que4 ， chai2 lang2 zhu2 ye3 biao1 。 quan3 jing1 kuang2 hao4 hao4 ， ji1 luan4 xiang3 jiao1 jiao1 。
- hu4 luo4 pin2 gan1 shou3 ， huang1 liang2 hui4 jin4 bao1 。 duan4 lian2 fei1 yi4 yao4 ， dang1 hu4 wang3 xiao1 shao1 。
- qu3 tu1 fan1 cheng2 zhao3 ， xing2 lang2 que4 dai4 pao2 。 qiao2 heng2 lao3 dian1 nie4 ， ma3 bing4 yi4 chu2 jiao1 。
- yi1 yi1 chuang2 tou2 dian3 ， lian2 lian2 qi4 xia4 pao4 。 ru3 ni2 yi2 zai4 jiang4 ， bi4 yu3 xiang3 jing1 xiao2 。
- xiang1 gu4 you1 wei4 bie1 ， shui2 neng2 fu4 xi4 pao2 。 shi4 xin1 lai2 li4 wang3 ， bu3 shi2 guo4 an1 yao2 。
- he2 ji4 tao2 hun1 dian4 ， yi2 wen2 bao4 jiu4 jiao1 。 dong4 liang2 cun2 fa2 mu4 ， shan1 gai4 kui4 fen1 mao2 。
- jin1 guan3 pai2 huang2 di2 ， lang2 gan1 niao3 cui4 shao1 。 hua1 zhuan1 shui3 mian4 dou4 ， yuan1 wa3 yu4 sheng1 qiao1 。
- fang1 chu3 jing1 shan1 cai3 ， xiu1 yuan4 ying3 jiang4 bao4 。 yin3 zhui1 lei2 zhen4 zhe2 ， po4 zhu2 jian4 ming2 xiao1 。
- zheng4 qin3 chu1 ting2 wu3 ， pin2 mian2 yu4 zhuan3 bao1 。 qun1 yuan2 shou1 bao2 lu4 ， chu2 bi4 bei4 jia1 yao2 。
- ge4 ge4 ren2 ning2 yu3 ， shuang1 shuang1 yan4 he4 chao2 。 gao1 men2 shou4 che1 zhe2 ， hua2 jiu4 cheng1 pu2 shao1 。
- chi3 cun4 jie1 sui2 yong4 ， hao2 li2 gan3 lang4 pao1 。 mie4 yu2 long2 bai2 he4 ， zhi1 sheng4 jia4 qing1 jiao1 。
- zhi4 ta4 rong2 kuang1 fei3 ， shi1 guan1 ju4 dou4 shao1 。 lan2 gan1 fang2 ji2 jing3 ， mi4 shi4 dai4 chi2 jiao1 。
- ting2 cao3 yong1 gong1 ti4 ， yuan2 shu1 zhi4 zi3 pou2 。 ben3 tu2 xian2 zhong3 zhi2 ， na4 yao4 ze2 fei2 qiao1 。
- lü4 you4 qin2 qin2 shu4 ， hong2 liu2 ge4 ge4 chao1 。 chi2 qing1 lu4 pang2 xie4 ， gua1 du4 shi2 ban1 mao2 。
- shai4 zhuan4 kan4 sha1 niao3 ， mo2 dao1 zhan4 hai3 jiao1 。 luo2 hui1 xiu1 yao4 zao4 ， zhu4 duo4 yue4 gong1 shao1 。
- san4 dan4 dou1 you2 xi2 ， tong2 meng2 sheng4 lan3 jiao4 。 zui4 bian4 tao2 jing4 yin3 ， hai2 zuo4 jie3 chou2 chao2 。
- jin4 pu3 wen2 gui1 ji2 ， yao2 cheng2 ba4 xiao3 nao2 。 wang2 sun1 ru2 you3 wen4 ， xu1 wei4 bing4 hui1 qiao4 。

## 注释

## 译文

## 赏析
