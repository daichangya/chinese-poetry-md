---
id: yuan-zhen-da-yun-si-er-shi-yun
title: 大云寺二十韵
titlePinyin: da4 yun2 si4 er4 shi2 yun4
titleSlug: da-yun-si-er-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 地胜宜台殿，山晴离垢氛。现身千佛国，护世四王军。
- 碧耀高楼瓦，赪飞半壁文。鹤林萦古道，雁塔没归云。
- 幡影中天飏，钟声下界闻。攀萝极峰顶，游目到江𣸣。
- 驯鸽闲依缀，调猿静守群。虎行风捷猎，龙睡气氛氲。
- 获稻禅衣卷，烧畬劫火焚。新英蜂采掇，荒草象耕耘。
- 钵付灵童洗，香教善女熏。果枝低罯罯，花雨泽雰雰。
- 示化维摩疾，降魔力士勋。听经神变见，说偈鸟纷纭。
- 上境光犹在，深溪暗不分。竹笼烟欲暝，松带日余曛。
- 真谛成知别，迷心尚有云。多生沉五蕴，宿习乐三坟。
- 谕鹿车虽设，如蚕绪正棼。且将平等义，还奉圣明君。

## 拼音
- di4 sheng4 yi2 tai2 dian4 ， shan1 qing2 li2 gou4 fen1 。 xian4 shen1 qian1 fo2 guo2 ， hu4 shi4 si4 wang2 jun1 。
- bi4 yao4 gao1 lou2 wa3 ， cheng1 fei1 ban4 bi4 wen2 。 he4 lin2 ying2 gu3 dao4 ， yan4 ta3 mei2 gui1 yun2 。
- fan1 ying3 zhong1 tian1 yang2 ， zhong1 sheng1 xia4 jie4 wen2 。 pan1 luo2 ji2 feng1 ding3 ， you2 mu4 dao4 jiang1 fen2 。
- xun4 ge1 xian2 yi1 zhui4 ， tiao2 yuan2 jing4 shou3 qun2 。 hu3 xing2 feng1 jie2 lie4 ， long2 shui4 qi4 fen1 yun1 。
- huo4 dao4 chan2 yi1 juan4 ， shao1 she1 jie2 huo3 fen2 。 xin1 ying1 feng1 cai3 duo1 ， huang1 cao3 xiang4 geng1 yun2 。
- bo1 fu4 ling2 tong2 xi3 ， xiang1 jiao4 shan4 nü3 xun1 。 guo3 zhi1 di1 an3 an3 ， hua1 yu3 ze2 fen1 fen1 。
- shi4 hua4 wei2 mo2 ji2 ， jiang4 mo2 li4 shi4 xun1 。 ting1 jing1 shen2 bian4 jian4 ， shuo1 ji4 niao3 fen1 yun2 。
- shang4 jing4 guang1 you2 zai4 ， shen1 xi1 an4 bu4 fen1 。 zhu2 long2 yan1 yu4 ming2 ， song1 dai4 ri4 yu2 xun1 。
- zhen1 di4 cheng2 zhi1 bie2 ， mi2 xin1 shang4 you3 yun2 。 duo1 sheng1 chen2 wu3 yun4 ， su4 xi2 le4 san1 fen2 。
- yu4 lu4 che1 sui1 she4 ， ru2 can2 xu4 zheng4 fen2 。 qie3 jiang1 ping2 deng3 yi4 ， hai2 feng4 sheng4 ming2 jun1 。

## 注释

## 译文

## 赏析
