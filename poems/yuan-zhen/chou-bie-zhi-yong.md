---
id: yuan-zhen-chou-bie-zhi-yong
title: 酬别致用
titlePinyin: chou2 bie2 zhi4 yong4
titleSlug: chou-bie-zhi-yong
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 风行自委顺，云合非有期。神哉心相见，无眹安得离。
- 我有恳愤志，三十无人知。修身不言命，谋道不择时。
- 达则济亿兆，穷亦济毫厘。济人无大小，誓不空济私。
- 研几未淳熟，与世忽参差。意气一为累，猜仍良已随。
- 昨来窜荆蛮，分与平生隳。那言返为遇，获见心所奇。
- 一见肺肝尽，坦然无滞疑。感念交契定，泪流如断縻。
- 此交定生死，非为论盛衰。此契宗会极，非谓同路歧。
- 君今虎在柙，我亦鹰就羁。驯养保性命，安能奋殊姿。
- 玉色深不变，井水挠不移。相看各年少，未敢深自悲。

## 拼音
- feng1 xing2 zi4 wei3 shun4 ， yun2 he2 fei1 you3 qi1 。 shen2 zai1 xin1 xiang1 jian4 ， wu2 zhen4 an1 de2 li2 。
- wo3 you3 ken3 fen4 zhi4 ， san1 shi2 wu2 ren2 zhi1 。 xiu1 shen1 bu4 yan2 ming4 ， mou2 dao4 bu4 ze2 shi2 。
- da2 ze2 ji4 yi4 zhao4 ， qiong2 yi4 ji4 hao2 li2 。 ji4 ren2 wu2 da4 xiao3 ， shi4 bu4 kong1 ji4 si1 。
- yan2 ji3 wei4 chun2 shu2 ， yu3 shi4 hu1 cen1 ci1 。 yi4 qi4 yi2 wei4 lei4 ， cai1 reng2 liang2 yi3 sui2 。
- zuo2 lai2 cuan4 jing1 man2 ， fen1 yu3 ping2 sheng1 hui1 。 na4 yan2 fan3 wei4 yu4 ， huo4 jian4 xin1 suo3 qi2 。
- yi2 jian4 fei4 gan1 jin4 ， tan3 ran2 wu2 zhi4 yi2 。 gan3 nian4 jiao1 qi4 ding4 ， lei4 liu2 ru2 duan4 mi2 。
- ci3 jiao1 ding4 sheng1 si3 ， fei1 wei4 lun4 sheng4 shuai1 。 ci3 qi4 zong1 hui4 ji2 ， fei1 wei4 tong2 lu4 qi2 。
- jun1 jin1 hu3 zai4 xia2 ， wo3 yi4 ying1 jiu4 ji1 。 xun4 yang3 bao3 xing4 ming4 ， an1 neng2 fen4 shu1 zi1 。
- yu4 se4 shen1 bu2 bian4 ， jing3 shui3 nao2 bu4 yi2 。 xiang1 kan4 ge4 nian2 shao4 ， wei4 gan3 shen1 zi4 bei1 。

## 注释

## 译文

## 赏析
