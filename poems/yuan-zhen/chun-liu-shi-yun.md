---
id: yuan-zhen-chun-liu-shi-yun
title: 春六十韵
titlePinyin: chun1 liu4 shi2 yun4
titleSlug: chun-liu-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 节应寒灰下，春生返照中。未能消积雪，已渐少回风。
- 迎气邦经重，斋诚帝念隆。龙骧紫宸北，天压翠坛东。
- 仙仗摇佳彩，荣光答圣衷。便从威仰座，随入大罗宫。
- 先到璇渊底，偷穿玳瑁栊。馆娃朝镜晚，太液晓冰融。
- 撩摘芳情遍，搜求好处终。九霄浑可哥，万姓尚忡忡。
- 昼漏频加箭，宵晖欲半弓。驱令三殿出，乞与百蛮同。
- 直自方壶岛，斜临绝漠戎。南巡暧珠树，西转丽崆峒。
- 度岭梅甘坼，潜泉脉暗洪。悠悠铺塞草，冉冉著江枫。
- 蚕役投筐妾，耘催荷𦰏翁。既蒸难发地，仍送懒归鸿。
- 约略环区宇，殷勤绮镐沣。华山青黛扑，渭水碧沙蒙。
- 宿露清余霭，晴烟塞迥空。燕巢才点缀，莺舌最惺憁。
- 腻粉梨园白，胭脂桃径红。郁金垂嫩柳，罯画委高笼。
- 地甲门阑大，天开禁掖崇。层台张舞凤，阁道架飞虹。
- 麹糵调神化，鹓鸾竭至忠。歌钟齐锡宴，车服奖庸功。
- 俊造欣时用，闾阎贺岁丰。倡楼妆z8々，农野绿芃芃。
- 贵主骄矜盛，豪家恃赖雄。偏沾打球彩，频得铸钱铜。
- 专杀擒杨若，殊恩赦邓通。女孙新在内，婴稚近封公。
- 游衍关心乐，诗书对面聋。盘筵饶异味，音乐斥庸工。
- 酒爱油衣浅，杯夸玛瑙烘。挑鬟玉钗髻，刺绣宝装拢。
- 启齿呈编贝，弹丝动削葱。醉圆双媚靥，波溢两明瞳。
- 但赏欢无极，那知恨亦充。洞房闲窈窕，庭院独葱茏。
- 谢砌萦残絮，班窗网曙虫。望夫身化石，为伯首如蓬。
- 顾我沉忧士，骑他老病骢。静街乘旷荡，初日接曈昽。
- 饮败肺常渴，魂惊耳更聪。虚逢好阳艳，其那苦昏懵。
- 黾勉还移步，持疑又省躬。慵将疲悴质，漫走倦羸僮。
- 季月行当暮，良辰坐叹穷。晋悲焚介子，鲁愿浴沂童。
- 燧改鲜妍火，阴繁晻澹桐。瑞云低g7々，香雨润蒙蒙。
- 药溉分窠数，篱栽备幼冲。种莎怜见叶，护笋冀成筒。
- 有梦多为蝶，因搜定作熊。漂沉随坏芥，荣茂委苍穹。
- 震动风千变，晴和鹤一冲。丁宁搴芳侣，须识未开丛。

## 拼音
- jie2 ying4 han2 hui1 xia4 ， chun1 sheng1 fan3 zhao4 zhong1 。 wei4 neng2 xiao1 ji1 xue3 ， yi3 jian4 shao3 hui2 feng1 。
- ying2 qi4 bang1 jing1 zhong4 ， zhai1 cheng2 di4 nian4 long2 。 long2 xiang1 zi3 chen2 bei3 ， tian1 ya1 cui4 tan2 dong1 。
- xian1 zhang4 yao2 jia1 cai3 ， rong2 guang1 da2 sheng4 zhong1 。 bian4 cong2 wei1 yang3 zuo4 ， sui2 ru4 da4 luo2 gong1 。
- xian1 dao4 xuan2 yuan1 di3 ， tou1 chuan1 dai4 mao4 long2 。 guan3 wa2 chao2 jing4 wan3 ， tai4 ye4 xiao3 bing1 rong2 。
- liao2 zhai1 fang1 qing2 bian4 ， sou1 qiu2 hao3 chu4 zhong1 。 jiu3 xiao1 hun2 ke3 ge1 ， wan4 xing4 shang4 chong1 chong1 。
- zhou4 lou4 pin2 jia1 jian4 ， xiao1 hui1 yu4 ban4 gong1 。 qu1 ling4 san1 dian4 chu1 ， qi3 yu3 bai3 man2 tong2 。
- zhi2 zi4 fang1 hu2 dao3 ， xie2 lin2 jue2 mo4 rong2 。 nan2 xun2 ai4 zhu1 shu4 ， xi1 zhuan3 li4 kong1 tong2 。
- du4 ling3 mei2 gan1 che4 ， qian2 quan2 mai4 an4 hong2 。 you1 you1 pu4 sai1 cao3 ， ran3 ran3 zhu4 jiang1 feng1 。
- can2 yi4 tou2 kuang1 qie4 ， yun2 cui1 he2 𦰏 weng1 。 ji4 zheng1 nan2 fa1 di4 ， reng2 song4 lan3 gui1 hong2 。
- yue1 lüe4 huan2 qu1 yu3 ， yin1 qin2 qi3 hao4 feng1 。 hua4 shan1 qing1 dai4 pu1 ， wei4 shui3 bi4 sha1 meng2 。
- su4 lu4 qing1 yu2 ai3 ， qing2 yan1 sai1 jiong3 kong1 。 yan4 chao2 cai2 dian3 zhui4 ， ying1 she2 zui4 xing1 cong4 。
- ni4 fen3 li2 yuan2 bai2 ， yan1 zhi1 tao2 jing4 hong2 。 yu4 jin1 chui2 nen4 liu3 ， an3 hua4 wei3 gao1 long2 。
- di4 jia3 men2 lan2 da4 ， tian1 kai1 jin4 ye4 chong2 。 ceng2 tai2 zhang1 wu3 feng4 ， ge2 dao4 jia4 fei1 hong2 。
- qu1 nie4 tiao2 shen2 hua4 ， yuan1 luan2 jie2 zhi4 zhong1 。 ge1 zhong1 qi2 xi1 yan4 ， che1 fu2 jiang3 yong1 gong1 。
- jun4 zao4 xin1 shi2 yong4 ， lü2 yan2 he4 sui4 feng1 。 chang4 lou2 zhuang1 z 8 tong2 ， nong2 ye3 lü4 peng2 peng2 。
- gui4 zhu3 jiao1 jin1 sheng4 ， hao2 jia1 shi4 lai4 xiong2 。 pian1 zhan1 da3 qiu2 cai3 ， pin2 de2 zhu4 qian2 tong2 。
- zhuan1 sha1 qin2 yang2 ruo4 ， shu1 en1 she4 deng4 tong1 。 nü3 sun1 xin1 zai4 nei4 ， ying1 zhi4 jin4 feng1 gong1 。
- you2 yan3 guan1 xin1 le4 ， shi1 shu1 dui4 mian4 long2 。 pan2 yan2 rao2 yi4 wei4 ， yin1 yue4 chi4 yong1 gong1 。
- jiu3 ai4 you2 yi1 qian3 ， bei1 kua1 ma3 nao3 hong1 。 tiao1 huan2 yu4 chai1 ji4 ， ci4 xiu4 bao3 zhuang1 long3 。
- qi3 chi3 cheng2 bian1 bei4 ， tan2 si1 dong4 xiao1 cong1 。 zui4 yuan2 shuang1 mei4 ye4 ， bo1 yi4 liang3 ming2 tong2 。
- dan4 shang3 huan1 wu2 ji2 ， na4 zhi1 hen4 yi4 chong1 。 dong4 fang2 xian2 yao3 tiao3 ， ting2 yuan4 du2 cong1 long2 。
- xie4 qi4 ying2 can2 xu4 ， ban1 chuang1 wang3 shu3 chong2 。 wang4 fu1 shen1 hua4 shi2 ， wei4 bo2 shou3 ru2 peng2 。
- gu4 wo3 chen2 you1 shi4 ， qi2 ta1 lao3 bing4 cong1 。 jing4 jie1 cheng2 kuang4 dang4 ， chu1 ri4 jie1 tong2 long2 。
- yin3 bai4 fei4 chang2 ke3 ， hun2 jing1 er3 geng4 cong1 。 xu1 feng2 hao3 yang2 yan4 ， qi2 na4 ku3 hun1 meng3 。
- mian3 mian3 hai2 yi2 bu4 ， chi2 yi2 you4 sheng3 gong1 。 yong1 jiang1 pi2 cui4 zhi4 ， man4 zou3 juan4 lei2 tong2 。
- ji4 yue4 hang2 dang0 mu4 ， liang2 chen2 zuo4 tan4 qiong2 。 jin4 bei1 fen2 jie4 zi3 ， lu3 yuan4 yu4 yi2 tong2 。
- sui4 gai3 xian1 yan2 huo3 ， yin1 fan2 an3 dan4 tong2 。 rui4 yun2 di1 g 7 tong2 ， xiang1 yu3 run4 meng2 meng2 。
- yao4 gai4 fen1 ke1 shu4 ， li2 zai1 bei4 you4 chong1 。 zhong3 sha1 lian2 jian4 ye4 ， hu4 sun3 ji4 cheng2 tong3 。
- you3 meng4 duo1 wei4 die2 ， yin1 sou1 ding4 zuo4 xiong2 。 piao1 chen2 sui2 huai4 jie4 ， rong2 mao4 wei3 cang1 qiong2 。
- zhen4 dong4 feng1 qian1 bian4 ， qing2 he2 he4 yi4 chong1 。 ding1 ning2 qian1 fang1 lü3 ， xu1 shi2 wei4 kai1 cong2 。

## 注释

## 译文

## 赏析
