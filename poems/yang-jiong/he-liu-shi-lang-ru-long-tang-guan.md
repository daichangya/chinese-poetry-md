---
id: yang-jiong-he-liu-shi-lang-ru-long-tang-guan
title: 和刘侍郎入隆唐观
titlePinyin: he2 liu2 shi4 lang2 ru4 long2 tang2 guan1
titleSlug: he-liu-shi-lang-ru-long-tang-guan
author: 杨炯
authorPinyin: yang2 jiong3
authorSlug: yang-jiong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 福地阴阳合，仙都日月开。山川临四险，城树隐三台。
- 伏槛排云出，飞轩绕涧回。参差凌倒影，潇洒轶浮埃。
- 百果珠为实，群峰锦作苔。悬萝暗疑雾，瀑布响成雷。
- 方士烧丹液，真人泛玉杯。还如问桃水，更似得蓬莱。
- 汉帝求仙日，相如作赋才。自然金石奏，何必上天台。

## 拼音
- fu2 di4 yin1 yang2 he2 ， xian1 dou1 ri4 yue4 kai1 。 shan1 chuan1 lin2 si4 xian3 ， cheng2 shu4 yin3 san1 tai2 。
- fu2 kan3 pai2 yun2 chu1 ， fei1 xuan1 rao4 jian4 hui2 。 cen1 ci1 ling2 dao3 ying3 ， xiao1 sa3 yi4 fu2 ai1 。
- bai3 guo3 zhu1 wei4 shi2 ， qun2 feng1 jin3 zuo4 tai2 。 xuan2 luo2 an4 yi2 wu4 ， pu4 bu4 xiang3 cheng2 lei2 。
- fang1 shi4 shao1 dan1 ye4 ， zhen1 ren2 fan4 yu4 bei1 。 hai2 ru2 wen4 tao2 shui3 ， geng4 si4 de2 peng2 lai2 。
- han4 di4 qiu2 xian1 ri4 ， xiang1 ru2 zuo4 fu4 cai2 。 zi4 ran2 jin1 shi2 zou4 ， he2 bi4 shang4 tian1 tai2 。

## 注释

## 译文

## 赏析
