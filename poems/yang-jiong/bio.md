---
title: 杨炯
---
杨炯，华阴人，幼聪敏博学，善属文。年十一，举神童，授校书郎，为崇文馆学士，迁詹事司直，恃才简倨，人不容之。武后时，左转梓州司法参军，秩满，迁婺州盈川令，卒于官。中宗即位，以旧僚赠著作郎。炯闻时人以四杰称，乃自言曰：“吾愧在卢前，耻居王后。”张说曰：“杨盈川文思如悬河注水，酌之不竭，既优于卢，亦不减王也。”有盈川集三十卷，今存诗一卷。
