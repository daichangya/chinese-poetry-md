---
id: shi-wei-yi-song-fu-cang-zhu-gui-jiang-xi
title: 送孚藏主归江西
titlePinyin: song4 fu2 cang2 zhu3 gui1 jiang1 xi1
titleSlug: song-fu-cang-zhu-gui-jiang-xi
author: 释惟一
authorPinyin: shi4 wei2 yi1
authorSlug: shi-wei-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云卧胸中蟠万卷，舌端笔端皆具眼。
- 评今论古知几何，寥寥百年骨不冷。
- 有孙挺特尤掀腾，富有蕴藉如弗能。
- 韬光铲彩事枯硬，不学乃翁牵葛藤。
- 壁立万仞出一语，佛祖应无启口处。
- 有时一默渊且深，尽大地人难指注。
- 脚尖踢倒凌霄峰，挥剑活屠潭底龙。
- 三条椽下四世界，破蒲团边兜率宫。
- 秋风忽起故山兴，归本无归语何剩。
- 江湖斫额应望君，莫作秤锤落深井。

## 拼音
- yun2 wo4 xiong1 zhong1 pan2 wan4 juan4 ， she2 duan1 bi3 duan1 jie1 ju4 yan3 。
- ping2 jin1 lun4 gu3 zhi1 ji3 he2 ， liao2 liao2 bai3 nian2 gu3 bu4 leng3 。
- you3 sun1 ting3 te4 you2 xian1 teng2 ， fu4 you3 yun4 jie4 ru2 fu2 neng2 。
- tao1 guang1 chan3 cai3 shi4 ku1 ying4 ， bu4 xue2 nai3 weng1 qian1 ge2 teng2 。
- bi4 li4 wan4 ren4 chu1 yi4 yu3 ， fo2 zu3 ying4 wu2 qi3 kou3 chu4 。
- you3 shi2 yi2 mo4 yuan1 qie3 shen1 ， jin4 da4 di4 ren2 nan2 zhi3 zhu4 。
- jiao3 jian1 ti1 dao3 ling2 xiao1 feng1 ， hui1 jian4 huo2 tu2 tan2 di3 long2 。
- san1 tiao2 chuan2 xia4 si4 shi4 jie4 ， po4 pu2 tuan2 bian1 dou1 lü4 gong1 。
- qiu1 feng1 hu1 qi3 gu4 shan1 xing1 ， gui1 ben3 wu2 gui1 yu3 he2 sheng4 。
- jiang1 hu2 zhuo2 e2 ying4 wang4 jun1 ， mo4 zuo4 cheng4 chui2 luo4 shen1 jing3 。

## 注释

## 译文

## 赏析
