---
id: shi-wei-yi-jiang-fu-xue-feng-shi-gui-shang-ren
title: 将赴雪峰示圭上人
titlePinyin: jiang1 fu4 xue3 feng1 shi4 gui1 shang4 ren2
titleSlug: jiang-fu-xue-feng-shi-gui-shang-ren
author: 释惟一
authorPinyin: shi4 wei2 yi1
authorSlug: shi-wei-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上人辞我去行脚，我亦早晚行脚去。
- 天涯海角或重逢，钵饭茎虀又相聚。
- 自笑年登六十七，眼昏耳聩脚无力。
- 触事无能只面墙，百千追悔有何益。
- 少壮学道宜加鞭，危亡不顾勇直前。
- 如一人与万人敌，破坚挫锐成万全。
- 放牛归马群务息，好是太平无事日。
- 塞北归鸿截雾飞，江南野水连天碧。

## 拼音
- shang4 ren2 ci2 wo3 qu4 xing2 jiao3 ， wo3 yi4 zao3 wan3 xing2 jiao3 qu4 。
- tian1 ya2 hai3 jiao3 huo4 chong2 feng2 ， bo1 fan4 jing1 ji1 you4 xiang1 ju4 。
- zi4 xiao4 nian2 deng1 liu4 shi2 qi1 ， yan3 hun1 er3 kui4 jiao3 wu2 li4 。
- chu4 shi4 wu2 neng2 zhi1 mian4 qiang2 ， bai3 qian1 zhui1 hui3 you3 he2 yi4 。
- shao4 zhuang4 xue2 dao4 yi2 jia1 bian1 ， wei1 wang2 bu2 gu4 yong3 zhi2 qian2 。
- ru2 yi1 ren2 yu3 wan4 ren2 di2 ， po4 jian1 cuo4 rui4 cheng2 wan4 quan2 。
- fang4 niu2 gui1 ma3 qun2 wu4 xi1 ， hao3 shi4 tai4 ping2 wu2 shi4 ri4 。
- sai4 bei3 gui1 hong2 jie2 wu4 fei1 ， jiang1 nan2 ye3 shui3 lian2 tian1 bi4 。

## 注释

## 译文

## 赏析
