---
id: wu-yun-chou-ye-xian-liu-ming-fu-bi-di-lu-shan-yan-huai-yi-zheng-lu-shi-kun-ji-g-640051d4
title: 酬叶县刘明府避地庐山言怀诒郑录事昆季苟尊师兼见赠之
titlePinyin: chou2 ye4 xian4 liu2 ming2 fu3 bi4 di4 lu2 shan1 yan2 huai2 yi2 zheng4 lu4 shi4 kun1 ji4 gou3 zun1 shi1 jian1 jian4 zeng4 zhi1
titleSlug: chou-ye-xian-liu-ming-fu-bi-di-lu-shan-yan-huai-yi-zheng-lu-shi-kun-ji-g-640051d4
author: 吴筠
authorPinyin: wu2 yun2
authorSlug: wu-yun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 明哲良罕遇，遇君辄思齐。挺生著天爵，自可析人珪。
- 河洛初沸腾，方期扫虹霓。时命竟未合，安能亲鼓鼙。
- 从此罢飞凫，投簪辞割鸡。驱车适南土，忠孝两不暌。
- 庐岳镇江介，于焉惬林栖。入门披彩服，出谷杖红藜。
- 隐令旧闾里，而今复成跻。郑公解簪绂，华萼曜松溪。
- 贤哉苟征君，灭迹为圃畦。顾已成非薄，忝兹忘筌蹄。
- 相观对绿樽，逸思凌丹梯。道泰我长往，时清君勿迷。
- 王孙且无归，芳草正萋萋。

## 拼音
- ming2 zhe2 liang2 han3 yu4 ， yu4 jun1 zhe2 si1 qi2 。 ting3 sheng1 zhu4 tian1 jue2 ， zi4 ke3 xi1 ren2 gui1 。
- he2 luo4 chu1 fei4 teng2 ， fang1 qi1 sao3 hong2 ni2 。 shi2 ming4 jing4 wei4 he2 ， an1 neng2 qin1 gu3 pi2 。
- cong2 ci3 ba4 fei1 fu2 ， tou2 zan1 ci2 ge1 ji1 。 qu1 che1 shi4 nan2 tu3 ， zhong1 xiao4 liang3 bu4 kui2 。
- lu2 yue4 zhen4 jiang1 jie4 ， yu2 yan1 qie4 lin2 qi1 。 ru4 men2 pi1 cai3 fu2 ， chu1 gu3 zhang4 hong2 li2 。
- yin3 ling4 jiu4 lü2 li3 ， er2 jin1 fu4 cheng2 ji1 。 zheng4 gong1 jie3 zan1 fu2 ， hua2 e4 yao4 song1 xi1 。
- xian2 zai1 gou3 zheng1 jun1 ， mie4 ji4 wei4 pu3 qi2 。 gu4 yi3 cheng2 fei1 bao2 ， tian3 zi1 wang4 quan2 ti2 。
- xiang1 guan1 dui4 lü4 zun1 ， yi4 si1 ling2 dan1 ti1 。 dao4 tai4 wo3 chang2 wang3 ， shi2 qing1 jun1 wu4 mi2 。
- wang2 sun1 qie3 wu2 gui1 ， fang1 cao3 zheng4 qi1 qi1 。

## 注释

## 译文

## 赏析
