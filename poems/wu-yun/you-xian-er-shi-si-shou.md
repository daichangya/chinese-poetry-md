---
id: wu-yun-you-xian-er-shi-si-shou
title: 游仙二十四首
titlePinyin: you2 xian1 er4 shi2 si4 shou3
titleSlug: you-xian-er-shi-si-shou
author: 吴筠
authorPinyin: wu2 yun2
authorSlug: wu-yun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 启册观往载，摇怀考今情。终古已寂寂，举世何营营。
- 悟彼众仙妙，超然含至精。凝神契冲玄，化服凌太清。
- 心同宇宙广，体合云霞轻。翔风吹羽盖，庆霄拂霓旌。
- 龙驾朝紫微，后天保令名。岂如寰中士，轩冕矜暂荣。
- 鸾凤栖瑶林，雕鹗集平楚。饮啄本殊好，翱翔终异所。
- 吾方遗喧嚣，立节慕高举。解兹区中恋，结彼霄外侣。
- 谁谓天路遐，感通自无阻。
- 湣俗从迁谢，寻仙去沦没。三元有真人，与我生道骨。
- 凌晨吸丹景，入夜饮黄月。百关弥调畅，方寸益清越。
- 栖神合虚无，洞览周恍惚。不觉随玉皇，焚香诣金阙。
- 西龟初定箓，东华已校名。三官无遗谴，七祖升云輧。
- 体妙尘累隔，心微玄化并。一朝出天地，亿载犹童婴。
- 使我齐浩劫，萧萧宴玉清。
- 怡神在灵府，皎皎含清澄。仙经不吾欺，轻举信有征。
- 畴昔希道念，而今果天矜。岂非阴功著，乃致白日升。
- 焉用过洞府，吾其越朱陵。
- 高真诚寥邈，道合不我遗。孰谓姑射远，神人可同嬉。
- 结驾从之游，飘飘出天垂。不理人自化，神凝物无疵。
- 因知至精感，足以和四时。
- 碧海广无际，三山高不极。金台罗中天，羽客恣游息。
- 霞液朝可饮，虹芝晚堪食。啸歌自忘心，腾举宁假翼。
- 保寿同三光，安能纪千亿。
- 将过太帝宫，暂诣扶桑处。真童已相迓，为我清宿雾。
- 海若宁洪涛，羲和止奔驭。五云结层阁，八景动飞舆。
- 青霞正可挹，丹椹时一遇。留我宴玉堂，归轩不令遽。
- 欲超洞阳界，试鉴丹极表。赤帝跃火龙，炎官控朱鸟。
- 导我升绛府，长驱出天杪。阳灵赫重晖，四达何皎皎。
- 为尔流飘风，群生遂无夭。
- 予因诣金母，飞盖超西极。遂入素中天，停轮太蒙侧。
- 若华拂流影，不使白日匿。倾曦复亭午，六合无暝色。
- 道化随感迁，此理谁能测。
- 九龙何蜿蜿，载我升云纲。临睨怀旧国，风尘混苍茫。
- 依依远人寰，去去迩帝乡。上超星辰纪，下视日月光。
- 倏已过太微，天居焕煌煌。
- 停骖太仪侧，整服金阙前。肃肃承上帝，锵锵会群仙。
- 鸿炉发灵香，广庑张钧天。玉醴洽中座，霞膏充四筵。
- 良期无终极，俯仰移亿年。
- 峻朗妙门辟，澄微真鉴通。琼林九霞上，金阁三天中。
- 飞虬跃庆云，翔鹤抟灵风。郁彼玉京会，仙期六合同。
- 予升至阳元，欲憩明霞馆。飘飘琼轮举，晔晔金景散。
- 结虚成万有，高妙咸可玩。玉山郁嵯峨，琅海杳无岸。
- 暂赏过千椿，遐龄谁复算。
- 招携紫阳友，合宴玉清台。排景羽衣振，浮空云驾来。
- 灵幡七曜动，琼障九光开。凤舞龙璈奏，虬轩殊未回。
- 高升紫极上，宴此玄都岑。玉藻散奇香，琼柯流雅音。
- 灵风生太漠，习习吹人襟。体混希微广，神凝空洞深。
- 萧然宇宙外，自得乾坤心。
- 晨登千仞岭，俯瞰四人居。原野间城邑，山河分里闾。
- 眇彼埃尘中，争奔声利途。百龄宠辱尽，万事皆为虚。
- 自昔无成功，安能与尔俱。将期驾云景，超迹升天衢。
- 骨炼体弥清，鉴明尘已绝。恬夷宇宙泰，焕朗天光彻。
- 羽服参烟霄，童颜皎冰雪。隐符千魔骇，鸣玉万帝悦。
- 遂使区宇中，祅气永沦灭。
- 朝逾弱水北，夕憩钟山顶。颛顼清玄宫，禺强扫幽境。
- 烛龙发神曜，阴野弥焕炳。导达三气和，驱除六天静。
- 玉楼互相晖，烟客何秀颖。一举流霞津，千年在俄顷。
- 扬盖造辰极，乘烟游阆风。上元降玉闼，王母开琳宫。
- 天人何济济，高会碧堂中。列侍奏云歌，真音满太空。
- 千年紫柰熟，四劫灵瓜丰。斯乐异荒宴，陶陶殊未终。
- 整驾辞五岳，排烟凌九霄。纷然太虚中，羽旆更相招。
- 且盼蓬壶近，谁言昆阆遥。悠悠竟安适，仰赴三天朝。
- 予招三清友，迥出九天上。挠挑绝漠中，差池遥相望。
- 大空含常明，八外无隐障。鸾凤有逸翮，泠然恣飘飏。
- 寥寥唯玄虚，至乐在神王。
- 纵身太霞上，眇眇虚中浮。八威先启行，五老同我游。
- 灵景何灼灼，祥风正寥寥。啸歌振长空，逸响清且柔。
- 遨嬉无迹赏，顾眄皆真俦。不疾而自速，万天俄已周。
- 返视太初先，与道冥至一。空洞凝真精，乃为虚中实。
- 变通有常性，合散无定质。不行迅飞电，隐曜光白日。
- 玄栖忘玄深，无得固无失。

## 拼音
- qi3 ce4 guan1 wang3 zai3 ， yao2 huai2 kao3 jin1 qing2 。 zhong1 gu3 yi3 ji4 ji4 ， ju3 shi4 he2 ying2 ying2 。
- wu4 bi3 zhong4 xian1 miao4 ， chao1 ran2 han2 zhi4 jing1 。 ning2 shen2 qi4 chong1 xuan2 ， hua4 fu2 ling2 tai4 qing1 。
- xin1 tong2 yu3 zhou4 guang3 ， ti3 he2 yun2 xia2 qing1 。 xiang2 feng1 chui1 yu3 gai4 ， qing4 xiao1 fu2 ni2 jing1 。
- long2 jia4 chao2 zi3 wei1 ， hou4 tian1 bao3 ling4 ming2 。 qi3 ru2 huan2 zhong1 shi4 ， xuan1 mian3 jin1 zan4 rong2 。
- luan2 feng4 qi1 yao2 lin2 ， diao1 e4 ji2 ping2 chu3 。 yin3 zhuo2 ben3 shu1 hao3 ， ao2 xiang2 zhong1 yi4 suo3 。
- wu2 fang1 yi2 xuan1 ao2 ， li4 jie2 mu4 gao1 ju3 。 jie3 zi1 qu1 zhong1 lian4 ， jie2 bi3 xiao1 wai4 lü3 。
- shui2 wei4 tian1 lu4 xia2 ， gan3 tong1 zi4 wu2 zu3 。
- min3 su2 cong2 qian1 xie4 ， xun2 xian1 qu4 lun2 mei2 。 san1 yuan2 you3 zhen1 ren2 ， yu3 wo3 sheng1 dao4 gu3 。
- ling2 chen2 xi1 dan1 jing3 ， ru4 ye4 yin3 huang2 yue4 。 bai3 guan1 mi2 tiao2 chang4 ， fang1 cun4 yi4 qing1 yue4 。
- qi1 shen2 he2 xu1 wu2 ， dong4 lan3 zhou1 huang3 hu1 。 bu4 jue2 sui2 yu4 huang2 ， fen2 xiang1 yi4 jin1 que1 。
- xi1 gui1 chu1 ding4 lu4 ， dong1 hua2 yi3 xiao4 ming2 。 san1 guan1 wu2 yi2 qian3 ， qi1 zu3 sheng1 yun2 ping2 。
- ti3 miao4 chen2 lei4 ge2 ， xin1 wei1 xuan2 hua4 bing4 。 yi4 chao2 chu1 tian1 di4 ， yi4 zai3 you2 tong2 ying1 。
- shi3 wo3 qi2 hao4 jie2 ， xiao1 xiao1 yan4 yu4 qing1 。
- yi2 shen2 zai4 ling2 fu3 ， jiao3 jiao3 han2 qing1 cheng2 。 xian1 jing1 bu4 wu2 qi1 ， qing1 ju3 xin4 you3 zheng1 。
- chou2 xi1 xi1 dao4 nian4 ， er2 jin1 guo3 tian1 jin1 。 qi3 fei1 yin1 gong1 zhu4 ， nai3 zhi4 bai2 ri4 sheng1 。
- yan1 yong4 guo4 dong4 fu3 ， wu2 qi2 yue4 zhu1 ling2 。
- gao1 zhen1 cheng2 liao2 miao3 ， dao4 he2 bu4 wo3 yi2 。 shu2 wei4 gu1 she4 yuan3 ， shen2 ren2 ke3 tong2 xi1 。
- jie2 jia4 cong2 zhi1 you2 ， piao1 piao1 chu1 tian1 chui2 。 bu4 li3 ren2 zi4 hua4 ， shen2 ning2 wu4 wu2 ci1 。
- yin1 zhi1 zhi4 jing1 gan3 ， zu2 yi3 he2 si4 shi2 。
- bi4 hai3 guang3 wu2 ji4 ， san1 shan1 gao1 bu4 ji2 。 jin1 tai2 luo2 zhong1 tian1 ， yu3 ke4 zi4 you2 xi1 。
- xia2 ye4 chao2 ke3 yin3 ， hong2 zhi1 wan3 kan1 shi2 。 xiao4 ge1 zi4 wang4 xin1 ， teng2 ju3 ning2 jia3 yi4 。
- bao3 shou4 tong2 san1 guang1 ， an1 neng2 ji4 qian1 yi4 。
- jiang1 guo4 tai4 di4 gong1 ， zan4 yi4 fu2 sang1 chu4 。 zhen1 tong2 yi3 xiang1 ya4 ， wei4 wo3 qing1 su4 wu4 。
- hai3 ruo4 ning2 hong2 tao1 ， xi1 he2 zhi3 ben1 yu4 。 wu3 yun2 jie2 ceng2 ge2 ， ba1 jing3 dong4 fei1 yu2 。
- qing1 xia2 zheng4 ke3 yi4 ， dan1 shen4 shi2 yi2 yu4 。 liu2 wo3 yan4 yu4 tang2 ， gui1 xuan1 bu2 ling4 ju4 。
- yu4 chao1 dong4 yang2 jie4 ， shi4 jian4 dan1 ji2 biao3 。 chi4 di4 yue4 huo3 long2 ， yan2 guan1 kong4 zhu1 niao3 。
- dao3 wo3 sheng1 jiang4 fu3 ， chang2 qu1 chu1 tian1 miao3 。 yang2 ling2 he4 zhong4 hui1 ， si4 da2 he2 jiao3 jiao3 。
- wei4 er3 liu2 piao1 feng1 ， qun2 sheng1 sui4 wu2 yao1 。
- yu3 yin1 yi4 jin1 mu3 ， fei1 gai4 chao1 xi1 ji2 。 sui4 ru4 su4 zhong1 tian1 ， ting2 lun2 tai4 meng2 ce4 。
- ruo4 hua2 fu2 liu2 ying3 ， bu4 shi3 bai2 ri4 ni4 。 qing1 xi1 fu4 ting2 wu3 ， liu4 he2 wu2 ming2 se4 。
- dao4 hua4 sui2 gan3 qian1 ， ci3 li3 shui2 neng2 ce4 。
- jiu3 long2 he2 wan1 wan1 ， zai3 wo3 sheng1 yun2 gang1 。 lin2 ni4 huai2 jiu4 guo2 ， feng1 chen2 hun4 cang1 mang2 。
- yi1 yi1 yuan3 ren2 huan2 ， qu4 qu4 er3 di4 xiang1 。 shang4 chao1 xing1 chen2 ji4 ， xia4 shi4 ri4 yue4 guang1 。
- shu1 yi3 guo4 tai4 wei1 ， tian1 ju1 huan4 huang2 huang2 。
- ting2 can1 tai4 yi2 ce4 ， zheng3 fu2 jin1 que1 qian2 。 su4 su4 cheng2 shang4 di4 ， qiang1 qiang1 hui4 qun2 xian1 。
- hong2 lu2 fa1 ling2 xiang1 ， guang3 wu3 zhang1 jun1 tian1 。 yu4 li3 qia4 zhong1 zuo4 ， xia2 gao1 chong1 si4 yan2 。
- liang2 qi1 wu2 zhong1 ji2 ， fu3 yang3 yi2 yi4 nian2 。
- jun4 lang3 miao4 men2 pi4 ， cheng2 wei1 zhen1 jian4 tong1 。 qiong2 lin2 jiu3 xia2 shang4 ， jin1 ge2 san1 tian1 zhong1 。
- fei1 qiu2 yue4 qing4 yun2 ， xiang2 he4 tuan2 ling2 feng1 。 yu4 bi3 yu4 jing1 hui4 ， xian1 qi1 liu4 he2 tong0 。
- yu3 sheng1 zhi4 yang2 yuan2 ， yu4 qi4 ming2 xia2 guan3 。 piao1 piao1 qiong2 lun2 ju3 ， ye4 ye4 jin1 jing3 san4 。
- jie2 xu1 cheng2 wan4 you3 ， gao1 miao4 xian2 ke3 wan2 。 yu4 shan1 yu4 cuo2 e2 ， lang2 hai3 yao3 wu2 an4 。
- zan4 shang3 guo4 qian1 chun1 ， xia2 ling2 shui2 fu4 suan4 。
- zhao1 xie2 zi3 yang2 you3 ， he2 yan4 yu4 qing1 tai2 。 pai2 jing3 yu3 yi1 zhen4 ， fu2 kong1 yun2 jia4 lai2 。
- ling2 fan1 qi1 yao4 dong4 ， qiong2 zhang4 jiu3 guang1 kai1 。 feng4 wu3 long2 ao2 zou4 ， qiu2 xuan1 shu1 wei4 hui2 。
- gao1 sheng1 zi3 ji2 shang4 ， yan4 ci3 xuan2 dou1 cen2 。 yu4 zao3 san4 qi2 xiang1 ， qiong2 ke1 liu2 ya3 yin1 。
- ling2 feng1 sheng1 tai4 mo4 ， xi2 xi2 chui1 ren2 jin1 。 ti3 hun4 xi1 wei1 guang3 ， shen2 ning2 kong1 dong4 shen1 。
- xiao1 ran2 yu3 zhou4 wai4 ， zi4 de2 qian2 kun1 xin1 。
- chen2 deng1 qian1 ren4 ling3 ， fu3 kan4 si4 ren2 ju1 。 yuan2 ye3 jian1 cheng2 yi4 ， shan1 he2 fen1 li3 lü2 。
- miao3 bi3 ai1 chen2 zhong1 ， zheng1 ben1 sheng1 li4 tu2 。 bai3 ling2 chong3 ru3 jin4 ， wan4 shi4 jie1 wei4 xu1 。
- zi4 xi1 wu2 cheng2 gong1 ， an1 neng2 yu3 er3 ju4 。 jiang1 qi1 jia4 yun2 jing3 ， chao1 ji4 sheng1 tian1 qu2 。
- gu3 lian4 ti3 mi2 qing1 ， jian4 ming2 chen2 yi3 jue2 。 tian2 yi2 yu3 zhou4 tai4 ， huan4 lang3 tian1 guang1 che4 。
- yu3 fu2 can1 yan1 xiao1 ， tong2 yan2 jiao3 bing1 xue3 。 yin3 fu2 qian1 mo2 hai4 ， ming2 yu4 wan4 di4 yue4 。
- sui4 shi3 qu1 yu3 zhong1 ， yao1 qi4 yong3 lun2 mie4 。
- chao2 yu2 ruo4 shui3 bei3 ， xi1 qi4 zhong1 shan1 ding3 。 zhuan1 xu1 qing1 xuan2 gong1 ， yu2 qiang2 sao3 you1 jing4 。
- zhu2 long2 fa1 shen2 yao4 ， yin1 ye3 mi2 huan4 bing3 。 dao3 da2 san1 qi4 he2 ， qu1 chu2 liu4 tian1 jing4 。
- yu4 lou2 hu4 xiang1 hui1 ， yan1 ke4 he2 xiu4 ying3 。 yi4 ju3 liu2 xia2 jin1 ， qian1 nian2 zai4 e2 qing3 。
- yang2 gai4 zao4 chen2 ji2 ， cheng2 yan1 you2 lang2 feng1 。 shang4 yuan2 jiang4 yu4 ta4 ， wang2 mu3 kai1 lin2 gong1 。
- tian1 ren2 he2 ji4 ji4 ， gao1 hui4 bi4 tang2 zhong1 。 lie4 shi4 zou4 yun2 ge1 ， zhen1 yin1 man3 tai4 kong1 。
- qian1 nian2 zi3 nai4 shu2 ， si4 jie2 ling2 gua1 feng1 。 si1 le4 yi4 huang1 yan4 ， tao2 tao2 shu1 wei4 zhong1 。
- zheng3 jia4 ci2 wu3 yue4 ， pai2 yan1 ling2 jiu3 xiao1 。 fen1 ran2 tai4 xu1 zhong1 ， yu3 pei4 geng4 xiang1 zhao1 。
- qie3 pan4 peng2 hu2 jin4 ， shui2 yan2 kun1 lang2 yao2 。 you1 you1 jing4 an1 shi4 ， yang3 fu4 san1 tian1 chao2 。
- yu3 zhao1 san1 qing1 you3 ， jiong3 chu1 jiu3 tian1 shang4 。 nao2 tiao1 jue2 mo4 zhong1 ， cha1 chi2 yao2 xiang1 wang4 。
- da4 kong1 han2 chang2 ming2 ， ba1 wai4 wu2 yin3 zhang4 。 luan2 feng4 you3 yi4 he2 ， ling2 ran2 zi4 piao1 yang2 。
- liao2 liao2 wei2 xuan2 xu1 ， zhi4 le4 zai4 shen2 wang2 。
- zong4 shen1 tai4 xia2 shang4 ， miao3 miao3 xu1 zhong1 fu2 。 ba1 wei1 xian1 qi3 xing2 ， wu3 lao3 tong2 wo3 you2 。
- ling2 jing3 he2 zhuo2 zhuo2 ， xiang2 feng1 zheng4 liao2 liao2 。 xiao4 ge1 zhen4 chang2 kong1 ， yi4 xiang3 qing1 qie3 rou2 。
- ao2 xi1 wu2 ji4 shang3 ， gu4 mian3 jie1 zhen1 chou2 。 bu4 ji2 er2 zi4 su4 ， wan4 tian1 e2 yi3 zhou1 。
- fan3 shi4 tai4 chu1 xian1 ， yu3 dao4 ming2 zhi4 yi1 。 kong1 dong4 ning2 zhen1 jing1 ， nai3 wei4 xu1 zhong1 shi2 。
- bian4 tong1 you3 chang2 xing4 ， he2 san4 wu2 ding4 zhi4 。 bu4 xing2 xun4 fei1 dian4 ， yin3 yao4 guang1 bai2 ri4 。
- xuan2 qi1 wang4 xuan2 shen1 ， wu2 de2 gu4 wu2 shi1 。

## 注释

## 译文

## 赏析
