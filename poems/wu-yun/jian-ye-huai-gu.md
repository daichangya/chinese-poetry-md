---
id: wu-yun-jian-ye-huai-gu
title: 建业怀古
titlePinyin: jian4 ye4 huai2 gu3
titleSlug: jian-ye-huai-gu
author: 吴筠
authorPinyin: wu2 yun2
authorSlug: wu-yun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 炎精既失御，宇内为三分。吴王霸荆越，建都长江滨。
- 爰资股肱力，以静淮海民。魏后欲济师，临流遽旋军。
- 岂惟限天堑，所忌在有人。惜哉归命侯，淫虐败前勋。
- 衔璧入洛阳，委躬为晋臣。无何复宗社，为尔含悲辛。
- 俄及永嘉末，中原塞胡尘。五马浮渡江，一龙跃天津。
- 此时成大业，实赖贤缙绅。辟土虽未远，规模亦振振。
- 谢公佐王室，仗节扫伪秦。谁为吴兵孱，用之在有伦。
- 荏苒宋齐末，斯须变梁陈。绵历已六代，兴亡互纷纶。
- 在德不在险，成败良有因。高堞复于隍，广殿摧于榛。
- 王风久泯灭，胜气犹氤氲。皇家一区域，玄化通无垠。
- 常言宇宙泰，忽遘云雷屯。极目梁宋郊，茫茫晦妖氛。
- 安得倚天剑，斩兹横海鳞。徘徊江山暮，感激为谁申。

## 拼音
- yan2 jing1 ji4 shi1 yu4 ， yu3 nei4 wei4 san1 fen1 。 wu2 wang2 ba4 jing1 yue4 ， jian4 du1 chang2 jiang1 bin1 。
- yuan2 zi1 gu3 gong1 li4 ， yi3 jing4 huai2 hai3 min2 。 wei4 hou4 yu4 ji4 shi1 ， lin2 liu2 ju4 xuan2 jun1 。
- qi3 wei2 xian4 tian1 qian4 ， suo3 ji4 zai4 you3 ren2 。 xi1 zai1 gui1 ming4 hou2 ， yin2 nüe4 bai4 qian2 xun1 。
- xian2 bi4 ru4 luo4 yang2 ， wei3 gong1 wei4 jin4 chen2 。 wu2 he2 fu4 zong1 she4 ， wei4 er3 han2 bei1 xin1 。
- e2 ji2 yong3 jia1 mo4 ， zhong1 yuan2 sai1 hu2 chen2 。 wu3 ma3 fu2 du4 jiang1 ， yi4 long2 yue4 tian1 jin1 。
- ci3 shi2 cheng2 da4 ye4 ， shi2 lai4 xian2 jin4 shen1 。 pi4 tu3 sui1 wei4 yuan3 ， gui1 mo2 yi4 zhen4 zhen4 。
- xie4 gong1 zuo3 wang2 shi4 ， zhang4 jie2 sao3 wei3 qin2 。 shui2 wei4 wu2 bing1 chan2 ， yong4 zhi1 zai4 you3 lun2 。
- ren3 ran3 song4 qi2 mo4 ， si1 xu1 bian4 liang2 chen2 。 mian2 li4 yi3 liu4 dai4 ， xing1 wang2 hu4 fen1 lun2 。
- zai4 de2 bu2 zai4 xian3 ， cheng2 bai4 liang2 you3 yin1 。 gao1 die2 fu4 yu2 huang2 ， guang3 dian4 cui1 yu2 zhen1 。
- wang2 feng1 jiu3 min3 mie4 ， sheng4 qi4 you2 yin1 yun1 。 huang2 jia1 yi4 qu1 yu4 ， xuan2 hua4 tong1 wu2 yin2 。
- chang2 yan2 yu3 zhou4 tai4 ， hu1 gou4 yun2 lei2 tun2 。 ji2 mu4 liang2 song4 jiao1 ， mang2 mang2 hui4 yao1 fen1 。
- an1 de2 yi3 tian1 jian4 ， zhan3 zi1 heng2 hai3 lin2 。 pai2 huai2 jiang1 shan1 mu4 ， gan3 ji1 wei4 shui2 shen1 。

## 注释

## 译文

## 赏析
