---
id: wu-yun-lan-gu-shi-si-shou-san
title: 览古十四首 三
titlePinyin: lan3 gu3 shi2 si4 shou3   san1
titleSlug: lan-gu-shi-si-shou-san
author: 吴筠
authorPinyin: wu2 yun2
authorSlug: wu-yun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 栋宇代巢穴，其来自三皇。
- 迹生固为累，经始增百王。
- 瑶台既灭夏，琼室复陨汤。
- 覆车世不悟，秦氏兴阿房。
- 继踵迷反正，汉家崇建章。
- 力役弊万人，瓌奇殚八方。
- 徇志仍未极，促龄已云亡。
- 侈靡竟何在，荆榛生庙堂。

## 拼音
- dong4 yu3 dai4 chao2 xue2 ， qi2 lai2 zi4 san1 huang2 。
- ji4 sheng1 gu4 wei4 lei4 ， jing1 shi3 zeng1 bai3 wang2 。
- yao2 tai2 ji4 mie4 xia4 ， qiong2 shi4 fu4 yun3 tang1 。
- fu4 che1 shi4 bu2 wu4 ， qin2 shi4 xing1 a1 fang2 。
- ji4 zhong3 mi2 fan3 zheng4 ， han4 jia1 chong2 jian4 zhang1 。
- li4 yi4 bi4 wan4 ren2 ， gui1 qi2 dan1 ba1 fang1 。
- xun4 zhi4 reng2 wei4 ji2 ， cu4 ling2 yi3 yun2 wang2 。
- chi3 mi2 jing4 he2 zai4 ， jing1 zhen1 sheng1 miao4 tang2 。

## 注释

## 译文

## 赏析
