---
id: wu-yun-you-xian-er-shi-si-shou-er
title: 游仙二十四首 二
titlePinyin: you2 xian1 er4 shi2 si4 shou3   er4
titleSlug: you-xian-er-shi-si-shou-er
author: 吴筠
authorPinyin: wu2 yun2
authorSlug: wu-yun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 鸾凤栖瑶林，雕鹗集平楚。
- 饮啄本殊好，翺翔终异所。
- 吾方遗諠嚣，立节慕高举。
- 解兹区中恋，结彼霄外侣。
- 谁谓天路遐，感通自无阻。

## 拼音
- luan2 feng4 qi1 yao2 lin2 ， diao1 e4 ji2 ping2 chu3 。
- yin3 zhuo2 ben3 shu1 hao3 ， ao2 xiang2 zhong1 yi4 suo3 。
- wu2 fang1 yi2 xuan1 ao2 ， li4 jie2 mu4 gao1 ju3 。
- jie3 zi1 qu1 zhong1 lian4 ， jie2 bi3 xiao1 wai4 lü3 。
- shui2 wei4 tian1 lu4 xia2 ， gan3 tong1 zi4 wu2 zu3 。

## 注释

## 译文

## 赏析
