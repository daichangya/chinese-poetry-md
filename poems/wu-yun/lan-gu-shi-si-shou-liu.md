---
id: wu-yun-lan-gu-shi-si-shou-liu
title: 览古十四首 六
titlePinyin: lan3 gu3 shi2 si4 shou3   liu4
titleSlug: lan-gu-shi-si-shou-liu
author: 吴筠
authorPinyin: wu2 yun2
authorSlug: wu-yun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 尝稽真仙道，清寂祛众烦。
- 秦皇及汉武，焉得游其藩。
- 情扰万机屑，位骄四海尊。
- 既欲先宇宙，仍规后乾坤。
- 崇高与久远，物莫能两存。
- 矧乃恣所欲，荒淫伐灵根。
- 金膏恃延期，玉色复动魂。
- 征战穷外域，杀伤被中原。
- 天鉴谅难诬，神理不可谖。
- 安期返蓬莱，王母还昆仑。
- 异术终莫告，悲哉竟何言。

## 拼音
- chang2 ji1 zhen1 xian1 dao4 ， qing1 ji4 qu1 zhong4 fan2 。
- qin2 huang2 ji2 han4 wu3 ， yan1 de2 you2 qi2 fan1 。
- qing2 rao3 wan4 ji1 xie4 ， wei4 jiao1 si4 hai3 zun1 。
- ji4 yu4 xian1 yu3 zhou4 ， reng2 gui1 hou4 qian2 kun1 。
- chong2 gao1 yu3 jiu3 yuan3 ， wu4 mo4 neng2 liang3 cun2 。
- shen3 nai3 zi4 suo3 yu4 ， huang1 yin2 fa2 ling2 gen1 。
- jin1 gao1 shi4 yan2 qi1 ， yu4 se4 fu4 dong4 hun2 。
- zheng1 zhan4 qiong2 wai4 yu4 ， sha1 shang1 bei4 zhong1 yuan2 。
- tian1 jian4 liang4 nan2 wu1 ， shen2 li3 bu4 ke3 xuan1 。
- an1 qi1 fan3 peng2 lai2 ， wang2 mu3 hai2 kun1 lun2 。
- yi4 shu4 zhong1 mo4 gao4 ， bei1 zai1 jing4 he2 yan2 。

## 注释

## 译文

## 赏析
