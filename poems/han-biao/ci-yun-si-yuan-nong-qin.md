---
id: han-biao-ci-yun-si-yuan-nong-qin
title: 次韵斯远弄琴
titlePinyin: ci4 yun4 si1 yuan3 nong4 qin2
titleSlug: ci-yun-si-yuan-nong-qin
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 开门有诗来，殷若金石声。
- 虚堂坐以咏，澹与秋气清。
- 岂无如此句，岂有如此情。
- 怀哉我所尚，求田乃归耕。
- 时乎发鸣弹，浩浩非营营。
- 大音知者希，既和应且平。
- 枫林月在户，寒影膝上横。
- 想当三叹后，却手复起行。
- 华发老相看，百事皆已经。

## 拼音
- kai1 men2 you3 shi1 lai2 ， yin1 ruo4 jin1 shi2 sheng1 。
- xu1 tang2 zuo4 yi3 yong3 ， dan4 yu3 qiu1 qi4 qing1 。
- qi3 wu2 ru2 ci3 ju4 ， qi3 you3 ru2 ci3 qing2 。
- huai2 zai1 wo3 suo3 shang4 ， qiu2 tian2 nai3 gui1 geng1 。
- shi2 hu1 fa1 ming2 tan2 ， hao4 hao4 fei1 ying2 ying2 。
- da4 yin1 zhi1 zhe3 xi1 ， ji4 he2 ying4 qie3 ping2 。
- feng1 lin2 yue4 zai4 hu4 ， han2 ying3 xi1 shang4 heng2 。
- xiang3 dang1 san1 tan4 hou4 ， que4 shou3 fu4 qi3 xing2 。
- hua2 fa4 lao3 xiang1 kan4 ， bai3 shi4 jie1 yi3 jing1 。

## 注释

## 译文

## 赏析
