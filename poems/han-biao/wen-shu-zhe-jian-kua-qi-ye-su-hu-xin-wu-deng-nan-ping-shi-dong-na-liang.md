---
id: han-biao-wen-shu-zhe-jian-kua-qi-ye-su-hu-xin-wu-deng-nan-ping-shi-dong-na-liang
title: 文叔折柬夸其夜宿湖心午登南屏石洞纳凉
titlePinyin: wen2 shu1 zhe2 jian3 kua1 qi2 ye4 su4 hu2 xin1 wu3 deng1 nan2 ping2 shi2 dong4 na4 liang2
titleSlug: wen-shu-zhe-jian-kua-qi-ye-su-hu-xin-wu-deng-nan-ping-shi-dong-na-liang
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 落残明月照湖心，小艇扬波荷气深。
- 谁能一枕华胥梦，占得其清无暑侵。
- 长飚撼石应真洞，净慈高绝南山阴。
- 斋盂茗椀复宴坐，了义不必开禅林。
- 老身执热困尘屋，偪塞嘈杂蹏足音。
- 栎庵受用乃如此，斫额望之聊自吟。

## 拼音
- luo4 can2 ming2 yue4 zhao4 hu2 xin1 ， xiao3 ting3 yang2 bo1 he2 qi4 shen1 。
- shui2 neng2 yi4 zhen3 hua2 xu1 meng4 ， zhan4 de2 qi2 qing1 wu2 shu3 qin1 。
- chang2 biao1 han4 shi2 ying4 zhen1 dong4 ， jing4 ci2 gao1 jue2 nan2 shan1 yin1 。
- zhai1 yu2 ming2 wan3 fu4 yan4 zuo4 ， liao3 yi4 bu2 bi4 kai1 chan2 lin2 。
- lao3 shen1 zhi2 re4 kun4 chen2 wu1 ， bi1 sai1 cao2 za2 ti2 zu2 yin1 。
- li4 an1 shou4 yong4 nai3 ru2 ci3 ， zhuo2 e2 wang4 zhi1 liao2 zi4 yin2 。

## 注释

## 译文

## 赏析
