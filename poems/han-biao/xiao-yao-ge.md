---
id: han-biao-xiao-yao-ge
title: 逍遥阁
titlePinyin: xiao1 yao2 ge2
titleSlug: xiao-yao-ge
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翁家烂柯桥，游戏钱塘欤。
- 昔贤有乐地，天与此屋庐。
- 依依巷陌间，将鹤倒骑馿。
- 流传得佳声，是时当国初。
- 四方次第平，降王亦诛鉏。
- 朝野多豪英，仲先颇知渠。
- 相邀一夜话，华山图匪虚。
- 此州真可人，林逋复来居。
- 一湖浸孤山，相望诚有余。
- 人生百年尔，贵贱空乘除。
- 尚友千载上，是心良晏如。
- 有手可持酒，有眼可诵书。
- 结阁老树高，扁榜聊自舒。
- 方今开禧年，吴越都乘舆。
- 我遯楚溪口，因名倍踌躇。
- 既同逍遥吟，又且思庄樗。

## 拼音
- weng1 jia1 lan4 ke1 qiao2 ， you2 xi4 qian2 tang2 yu2 。
- xi1 xian2 you3 le4 di4 ， tian1 yu3 ci3 wu1 lu2 。
- yi1 yi1 xiang4 mo4 jian1 ， jiang1 he4 dao3 qi2 lu2 。
- liu2 chuan2 de2 jia1 sheng1 ， shi4 shi2 dang1 guo2 chu1 。
- si4 fang1 ci4 di4 ping2 ， jiang4 wang2 yi4 zhu1 chu2 。
- chao2 ye3 duo1 hao2 ying1 ， zhong4 xian1 po1 zhi1 qu2 。
- xiang1 yao1 yi2 ye4 hua4 ， hua4 shan1 tu2 fei3 xu1 。
- ci3 zhou1 zhen1 ke3 ren2 ， lin2 bu1 fu4 lai2 ju1 。
- yi4 hu2 jin4 gu1 shan1 ， xiang1 wang4 cheng2 you3 yu2 。
- ren2 sheng1 bai3 nian2 er3 ， gui4 jian4 kong1 cheng2 chu2 。
- shang4 you3 qian1 zai3 shang4 ， shi4 xin1 liang2 yan4 ru2 。
- you3 shou3 ke3 chi2 jiu3 ， you3 yan3 ke3 song4 shu1 。
- jie2 ge2 lao3 shu4 gao1 ， bian3 bang3 liao2 zi4 shu1 。
- fang1 jin1 kai1 xi3 nian2 ， wu2 yue4 dou1 cheng2 yu2 。
- wo3 dun4 chu3 xi1 kou3 ， yin1 ming2 bei4 chou2 chu2 。
- ji4 tong2 xiao1 yao2 yin2 ， you4 qie3 si1 zhuang1 chu1 。

## 注释

## 译文

## 赏析
