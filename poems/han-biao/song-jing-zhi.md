---
id: han-biao-song-jing-zhi
title: 送敬之
titlePinyin: song4 jing4 zhi1
titleSlug: song-jing-zhi
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一笑招真岩，屈指如昨日。
- 梅雨打溪船，回路顿萧瑟。
- 岂知数载后，相逢仕涂出。
- 复是暮春时，薰风转吕律。
- 武夷山甚高，千丈耸崷嵂。
- 昧者信谁知，见者多自失。
- 名父难为子，世论莫深诘。
- 要使学力健，用则定爵秩。
- 我亦理征帆，相将坐林密。
- 先乃送君归，斑衣入堂室。
- 从容奉亲欢，岂但文度膝。

## 拼音
- yi2 xiao4 zhao1 zhen1 yan2 ， qu1 zhi3 ru2 zuo2 ri4 。
- mei2 yu3 da3 xi1 chuan2 ， hui2 lu4 dun4 xiao1 se4 。
- qi3 zhi1 shu4 zai3 hou4 ， xiang1 feng2 shi4 tu2 chu1 。
- fu4 shi4 mu4 chun1 shi2 ， xun1 feng1 zhuan3 lü3 lü4 。
- wu3 yi2 shan1 shen4 gao1 ， qian1 zhang4 song3 qiu2 lü4 。
- mei4 zhe3 xin4 shui2 zhi1 ， jian4 zhe3 duo1 zi4 shi1 。
- ming2 fu4 nan2 wei2 zi3 ， shi4 lun4 mo4 shen1 jie2 。
- yao4 shi3 xue2 li4 jian4 ， yong4 ze2 ding4 jue2 zhi4 。
- wo3 yi4 li3 zheng1 fan1 ， xiang1 jiang1 zuo4 lin2 mi4 。
- xian1 nai3 song4 jun1 gui1 ， ban1 yi1 ru4 tang2 shi4 。
- cong2 rong2 feng4 qin1 huan1 ， qi3 dan4 wen2 du4 xi1 。

## 注释

## 译文

## 赏析
