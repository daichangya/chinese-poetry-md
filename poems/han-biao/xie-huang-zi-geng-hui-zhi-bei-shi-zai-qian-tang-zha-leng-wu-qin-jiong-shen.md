---
id: han-biao-xie-huang-zi-geng-hui-zhi-bei-shi-zai-qian-tang-zha-leng-wu-qin-jiong-shen
title: 谢黄子耕惠纸被时在钱塘乍冷无衾窘甚
titlePinyin: xie4 huang2 zi3 geng1 hui4 zhi3 bei4 shi2 zai4 qian2 tang2 zha4 leng3 wu2 qin1 jiong3 shen4
titleSlug: xie-huang-zi-geng-hui-zhi-bei-shi-zai-qian-tang-zha-leng-wu-qin-jiong-shen
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西江寒籐濯清冰，捣成楮衾起霜棱。
- 朱门鼎食笑弗顾，只有蕙帐眠山僧。
- 精致不数毡毯厚，洁净未必绫锦能。
- 御冬气清神煜煜，煖老体轻梦腾腾。
- 幽人玩之喜欲舞，可与饮水同曲肱。
- 江夏无双知此意，又见寒来祇布被。
- 吴山客舍久穷愁，帝城贵家谁顾视。
- 急呼大儿开箧箱，取以赠吾真雅遗。
- 拂拭床间时自思，展转枕边诚有愧。
- 当如此衾坚且白，身外轻肥皆弃置。

## 拼音
- xi1 jiang1 han2 teng2 zhuo2 qing1 bing1 ， dao3 cheng2 chu3 qin1 qi3 shuang1 leng2 。
- zhu1 men2 ding3 shi2 xiao4 fu2 gu4 ， zhi3 you3 hui4 zhang4 mian2 shan1 seng1 。
- jing1 zhi4 bu2 shu4 zhan1 tan3 hou4 ， jie2 jing4 wei4 bi4 ling2 jin3 neng2 。
- yu4 dong1 qi4 qing1 shen2 yu4 yu4 ， xuan1 lao3 ti3 qing1 meng4 teng2 teng2 。
- you1 ren2 wan2 zhi1 xi3 yu4 wu3 ， ke3 yu3 yin3 shui3 tong2 qu1 gong1 。
- jiang1 xia4 wu2 shuang1 zhi1 ci3 yi4 ， you4 jian4 han2 lai2 qi2 bu4 bei4 。
- wu2 shan1 ke4 she4 jiu3 qiong2 chou2 ， di4 cheng2 gui4 jia1 shui2 gu4 shi4 。
- ji2 hu1 da4 er2 kai1 qie4 xiang1 ， qu3 yi3 zeng4 wu2 zhen1 ya3 yi2 。
- fu2 shi4 chuang2 jian1 shi2 zi4 si1 ， zhan3 zhuan3 zhen3 bian1 cheng2 you3 kui4 。
- dang1 ru2 ci3 qin1 jian1 qie3 bai2 ， shen1 wai4 qing1 fei2 jie1 qi4 zhi4 。

## 注释

## 译文

## 赏析
