---
id: han-biao-shu-jiang-bai-shi-xi-you-shi-hou
title: 书姜白石昔游诗后
titlePinyin: shu1 jiang1 bai2 shi2 xi1 you2 shi1 hou4
titleSlug: shu-jiang-bai-shi-xi-you-shi-hou
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生未踏洞庭野，亦不曾登南岳峰。
- 因君谈旧游，恍如常相从。
- 江淮历历转湘浦，裘马意气传边烽。
- 吾尝泛大江，祇见匡庐松。
- 乘风醉卧帆影底，高浪直溅岚光浓。
- 日暮泊船时，是时方严冬。
- 雪花压船船背重，缆摇舵鼓声如钟。
- 当年意浅语不到，无句可写波涛舂。
- 君诗乃如许，景物不易供。
- 尽归一毫端，状出三飞龙。
- 人间胜处贵著眼，虽有此兴无由逢。
- 钱唐山水亦自好，奈何薄宦难从容。
- 南高北高一千丈，潮头日夜鸣灵踪。
- 应有隠者为识赏，青鞋布袜扶杖筇。
- 君无诧彼我愧此，急还诗卷心徒忪。

## 拼音
- ping2 sheng1 wei4 ta4 dong4 ting2 ye3 ， yi4 bu4 ceng2 deng1 nan2 yue4 feng1 。
- yin1 jun1 tan2 jiu4 you2 ， huang3 ru2 chang2 xiang1 cong2 。
- jiang1 huai2 li4 li4 zhuan3 xiang1 pu3 ， qiu2 ma3 yi4 qi4 chuan2 bian1 feng1 。
- wu2 chang2 fan4 da4 jiang1 ， qi2 jian4 kuang1 lu2 song1 。
- cheng2 feng1 zui4 wo4 fan1 ying3 di3 ， gao1 lang4 zhi2 jian4 lan2 guang1 nong2 。
- ri4 mu4 bo2 chuan2 shi2 ， shi4 shi2 fang1 yan2 dong1 。
- xue3 hua1 ya1 chuan2 chuan2 bei4 zhong4 ， lan3 yao2 duo4 gu3 sheng1 ru2 zhong1 。
- dang1 nian2 yi4 qian3 yu3 bu2 dao4 ， wu2 ju4 ke3 xie3 bo1 tao1 chong1 。
- jun1 shi1 nai3 ru2 xu3 ， jing3 wu4 bu2 yi4 gong4 。
- jin4 gui1 yi1 hao2 duan1 ， zhuang4 chu1 san1 fei1 long2 。
- ren2 jian1 sheng4 chu4 gui4 zhu4 yan3 ， sui1 you3 ci3 xing1 wu2 you2 feng2 。
- qian2 tang2 shan1 shui3 yi4 zi4 hao3 ， nai4 he2 bao2 huan4 nan2 cong2 rong2 。
- nan2 gao1 bei3 gao1 yi4 qian1 zhang4 ， chao2 tou2 ri4 ye4 ming2 ling2 zong1 。
- ying1 you3 yin3 zhe3 wei4 shi2 shang3 ， qing1 xie2 bu4 wa4 fu2 zhang4 qiong2 。
- jun1 wu2 cha4 bi3 wo3 kui4 ci3 ， ji2 hai2 shi1 juan4 xin1 tu2 song1 。

## 注释

## 译文

## 赏析
