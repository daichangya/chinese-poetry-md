---
id: han-biao-chang-fu-song-song-xi-cha-gai-yun-de-zhi-chao-zhang
title: 昌甫送松溪茶盖云得之晁丈
titlePinyin: chang1 fu3 song4 song1 xi1 cha2 gai4 yun2 de2 zhi1 chao2 zhang4
titleSlug: chang-fu-song-song-xi-cha-gai-yun-de-zhi-chao-zhang
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 章泉寄我松溪茶，北苑双井未足夸。
- 盖以人胜茶亦胜，况复二老文章家。
- 松溪主人未识面，每乡往之而咨嗟。
- 想见读书坐清昼，薰风两鬓生霜华。
- 赵晁婣睦久同志，近知往诣情愈嘉。
- 慇懃包裹得此茗，归来奚忍自啜耶。
- 怜我于晁颇臭味，一旦拜此忻无涯。
- 亟呼童奴取活水，烹煎试起琼玉花。
- 不但爱此琼玉花，茶因人胜无以加。

## 拼音
- zhang1 quan2 ji4 wo3 song1 xi1 cha2 ， bei3 yuan4 shuang1 jing3 wei4 zu2 kua1 。
- gai4 yi3 ren2 sheng4 cha2 yi4 sheng4 ， kuang4 fu4 er4 lao3 wen2 zhang1 jia1 。
- song1 xi1 zhu3 ren2 wei4 shi2 mian4 ， mei3 xiang1 wang3 zhi1 er2 zi1 jie1 。
- xiang3 jian4 du2 shu1 zuo4 qing1 zhou4 ， xun1 feng1 liang3 bin4 sheng1 shuang1 hua2 。
- zhao4 chao2 yin1 mu4 jiu3 tong2 zhi4 ， jin4 zhi1 wang3 yi4 qing2 yu4 jia1 。
- yin1 qin2 bao1 guo3 de2 ci3 ming2 ， gui1 lai2 xi1 ren3 zi4 chuo4 ye1 。
- lian2 wo3 yu2 chao2 po1 chou4 wei4 ， yi2 dan4 bai4 ci3 xin1 wu2 ya2 。
- ji2 hu1 tong2 nu2 qu3 huo2 shui3 ， peng1 jian1 shi4 qi3 qiong2 yu4 hua1 。
- bu2 dan4 ai4 ci3 qiong2 yu4 hua1 ， cha2 yin1 ren2 sheng4 wu2 yi3 jia1 。

## 注释

## 译文

## 赏析
