---
id: han-biao-zeng-zhao-jing-bo
title: 赠赵景伯
titlePinyin: zeng4 zhao4 jing3 bo2
titleSlug: zeng-zhao-jing-bo
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀道一琴鹤，高斋二百年。
- 中原之文物，谏疏庆历传。
- 政涂竟以归，虚白更安禅。
- 呜呼清风长，不与时俗迁。
- 每行大夫墟，踌躇倍依然。
- 或逢其耳孙，此意庶可宣。
- 敢论家世旧，岂但婣戚联。
- 只今我衰微，青衫空裹缠。
- 忧家复忧国，和战何其偏。
- 世臣匪乔木，休戚实共焉。
- 君从郑庄来，邂逅惊四筵。
- 到我南溪上，访我南涧边。
- 饮我一两杯，和我三四篇。
- 扶摇手中笔，湛如朱丝弦。
- 公侯必复始，爱直尔青毡。
- 要知先贤后，瓜瓞自緜緜。
- 子产晋叔向，信矣仇池仙。

## 拼音
- shu3 dao4 yi4 qin2 he4 ， gao1 zhai1 er4 bai3 nian2 。
- zhong1 yuan2 zhi1 wen2 wu4 ， jian4 shu1 qing4 li4 chuan2 。
- zheng4 tu2 jing4 yi3 gui1 ， xu1 bai2 geng4 an1 chan2 。
- wu1 hu1 qing1 feng1 chang2 ， bu4 yu3 shi2 su2 qian1 。
- mei3 xing2 dai4 fu0 xu1 ， chou2 chu2 bei4 yi1 ran2 。
- huo4 feng2 qi2 er3 sun1 ， ci3 yi4 shu4 ke3 xuan1 。
- gan3 lun4 jia1 shi4 jiu4 ， qi3 dan4 yin1 qi1 lian2 。
- zhi1 jin1 wo3 shuai1 wei1 ， qing1 shan1 kong1 guo3 chan2 。
- you1 jia1 fu4 you1 guo2 ， he2 zhan4 he2 qi2 pian1 。
- shi4 chen2 fei3 qiao2 mu4 ， xiu1 qi1 shi2 gong4 yan1 。
- jun1 cong2 zheng4 zhuang1 lai2 ， xie4 hou4 jing1 si4 yan2 。
- dao4 wo3 nan2 xi1 shang4 ， fang3 wo3 nan2 jian4 bian1 。
- yin3 wo3 yi4 liang3 bei1 ， he2 wo3 san1 si4 pian1 。
- fu2 yao2 shou3 zhong1 bi3 ， zhan4 ru2 zhu1 si1 xian2 。
- gong1 hou2 bi4 fu4 shi3 ， ai4 zhi2 er3 qing1 zhan1 。
- yao4 zhi1 xian1 xian2 hou4 ， gua1 die2 zi4 mian2 mian2 。
- zi3 chan3 jin4 shu1 xiang4 ， xin4 yi3 chou2 chi2 xian1 。

## 注释

## 译文

## 赏析
