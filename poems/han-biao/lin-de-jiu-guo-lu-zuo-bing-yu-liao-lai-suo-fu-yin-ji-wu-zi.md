---
id: han-biao-lin-de-jiu-guo-lu-zuo-bing-yu-liao-lai-suo-fu-yin-ji-wu-zi
title: 林德九国录作冰玉寮来索赋因寄五字
titlePinyin: lin2 de2 jiu3 guo2 lu4 zuo4 bing1 yu4 liao2 lai2 suo3 fu4 yin1 ji4 wu3 zi4
titleSlug: lin-de-jiu-guo-lu-zuo-bing-yu-liao-lai-suo-fu-yin-ji-wu-zi
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仇池苏仙语，发挥我孤山。
- 孤山有何佳，林逋庐其间。
- 风高气化远，庸贩亦班班。
- 是荣人爵欤，百世不可攀。
- 沉冥惬幽性，道胜无戚颜。
- 至今西湖西，眇弥尚沧湾。
- 谁夫仕吴京，敛焉心肯闲。
- 吟讽彼一诗，静视触与蛮。
- 斋房如僧寮，热客自尘寰。
- 出处贵君子，安时谅非艰。

## 拼音
- chou2 chi2 su1 xian1 yu3 ， fa1 hui1 wo3 gu1 shan1 。
- gu1 shan1 you3 he2 jia1 ， lin2 bu1 lu2 qi2 jian1 。
- feng1 gao1 qi4 hua4 yuan3 ， yong1 fan4 yi4 ban1 ban1 。
- shi4 rong2 ren2 jue2 yu2 ， bai3 shi4 bu4 ke3 pan1 。
- chen2 ming2 qie4 you1 xing4 ， dao4 sheng4 wu2 qi1 yan2 。
- zhi4 jin1 xi1 hu2 xi1 ， miao3 mi2 shang4 cang1 wan1 。
- shui2 fu1 shi4 wu2 jing1 ， lian3 yan1 xin1 ken3 xian2 。
- yin2 feng3 bi3 yi4 shi1 ， jing4 shi4 chu4 yu3 man2 。
- zhai1 fang2 ru2 seng1 liao2 ， re4 ke4 zi4 chen2 huan2 。
- chu1 chu4 gui4 jun1 zi3 ， an1 shi2 liang4 fei1 jian1 。

## 注释

## 译文

## 赏析
