---
id: han-biao-yan-zhang-tai-bo-jian-yi-gu-ju-ci-yun-wei-da
title: 严丈泰伯见贻古句次韵为答
titlePinyin: yan2 zhang4 tai4 bo2 jian4 yi2 gu3 ju4 ci4 yun4 wei4 da2
titleSlug: yan-zhang-tai-bo-jian-yi-gu-ju-ci-yun-wei-da
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 意行无东西，偶成一段奇。
- 寻山得幽伴，遂尔相娱嬉。
- 水涉渔梁窄，山循鸟道危。
- 每慙衣上尘，素染已如淄。
- 新安山水邦，寺屋多断碑。
- 摩挲青莓苔，往往识岁时。
- 所贵眼界阔，岂畏足力疲。
- 榜舟或扶舆，上下适其宜。
- 吊古践陈迹，怀贤理前规。
- 吕侯读书堂，遗祀留丰姿。
- 恨生异代深，遐躅无由随。
- 寂寥付短篇，酩酊持屈巵。
- 是日颇款曲，有时还切偲。
- 虽云各笑语，卒复度礼仪。
- 英英钓濑仙，其学夙素知。
- 譬彼巨渊薮，蟠伏豹与螭。
- 一旦奋迅去，谁复维絷之。
- 观乎律调雅，益悼余子卑。
- 示我千百年，匪特用自怡。
- 传玩入铃斋，使君亦伸眉。
- 由来绝俗士，定有惊人诗。
- 激烈薄层穹，豁达开晴曦。
- 况同陟山颠，又已还水涯。
- 物色既甚富，身世真若遗。
- 昨非兴寄清，曷浣穷陋悲。
- 白雪本寡和，载赓思尤迟。

## 拼音
- yi4 xing2 wu2 dong1 xi1 ， ou3 cheng2 yi2 duan4 qi2 。
- xun2 shan1 de2 you1 ban4 ， sui4 er3 xiang1 yu2 xi1 。
- shui3 she4 yu2 liang2 zhai3 ， shan1 xun2 niao3 dao4 wei1 。
- mei3 can2 yi1 shang4 chen2 ， su4 ran3 yi3 ru2 zi1 。
- xin1 an1 shan1 shui3 bang1 ， si4 wu1 duo1 duan4 bei1 。
- mo2 suo1 qing1 mei2 tai2 ， wang3 wang3 shi2 sui4 shi2 。
- suo3 gui4 yan3 jie4 kuo4 ， qi3 wei4 zu2 li4 pi2 。
- bang3 zhou1 huo4 fu2 yu2 ， shang4 xia4 shi4 qi2 yi2 。
- diao4 gu3 jian4 chen2 ji4 ， huai2 xian2 li3 qian2 gui1 。
- lü3 hou2 du2 shu1 tang2 ， yi2 si4 liu2 feng1 zi1 。
- hen4 sheng1 yi4 dai4 shen1 ， xia2 zhu2 wu2 you2 sui2 。
- ji4 liao2 fu4 duan3 pian1 ， ming3 ding1 chi2 qu1 zhi1 。
- shi4 ri4 po1 kuan3 qu3 ， you3 shi2 hai2 qie4 cai1 。
- sui1 yun2 ge4 xiao4 yu3 ， zu2 fu4 du4 li3 yi2 。
- ying1 ying1 diao4 lai4 xian1 ， qi2 xue2 su4 su4 zhi1 。
- pi4 bi3 ju4 yuan1 sou3 ， pan2 fu2 bao4 yu3 chi1 。
- yi2 dan4 fen4 xun4 qu4 ， shui2 fu4 wei2 zhi2 zhi1 。
- guan1 hu1 lü4 tiao2 ya3 ， yi4 dao4 yu2 zi3 bei1 。
- shi4 wo3 qian1 bai3 nian2 ， fei3 te4 yong4 zi4 yi2 。
- chuan2 wan2 ru4 ling2 zhai1 ， shi3 jun1 yi4 shen1 mei2 。
- you2 lai2 jue2 su2 shi4 ， ding4 you3 jing1 ren2 shi1 。
- ji1 lie4 bao2 ceng2 qiong2 ， huo1 da2 kai1 qing2 xi1 。
- kuang4 tong2 zhi4 shan1 dian1 ， you4 yi3 hai2 shui3 ya2 。
- wu4 se4 ji4 shen4 fu4 ， shen1 shi4 zhen1 ruo4 yi2 。
- zuo2 fei1 xing1 ji4 qing1 ， he2 huan4 qiong2 lou4 bei1 。
- bai2 xue3 ben3 gua3 he2 ， zai3 geng1 si1 you2 chi2 。

## 注释

## 译文

## 赏析
