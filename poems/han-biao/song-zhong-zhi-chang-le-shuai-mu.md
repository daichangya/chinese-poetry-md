---
id: han-biao-song-zhong-zhi-chang-le-shuai-mu
title: 送仲至长乐帅幕
titlePinyin: song4 zhong4 zhi4 chang2 le4 shuai4 mu4
titleSlug: song-zhong-zhi-chang-le-shuai-mu
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文笔擅名第，当置台馆中。
- 不合大雅尚，天怒令诗穷。
- 昔年弄水亭，一见知不同。
- 继而灵山阳，示我所作工。
- 岂期江海上，浩然复相从。
- 小篇清且丽，大篇疏而通。
- 尚友梅都官，不但杨陆翁。
- 和平事淡泊，志意惊盲聋。
- 时时写几句，岂只凡马空。
- 又喜富收拾，锦绣纷青红。
- 决定得名世，挽回正始风。
- 岑岑闽岭山，连帅鼓角雄。
- 幕府少为贫，因与了事功。
- 地煖罕霜雪，榕阴荔枝丛。
- 不妨资食啖，闲游佛老宫。
- 万一遇真隠，识赏无匆匆。

## 拼音
- wen2 bi3 shan4 ming2 di4 ， dang1 zhi4 tai2 guan3 zhong1 。
- bu4 he2 da4 ya3 shang4 ， tian1 nu4 ling4 shi1 qiong2 。
- xi1 nian2 nong4 shui3 ting2 ， yi2 jian4 zhi1 bu4 tong2 。
- ji4 er2 ling2 shan1 yang2 ， shi4 wo3 suo3 zuo4 gong1 。
- qi3 qi1 jiang1 hai3 shang4 ， hao4 ran2 fu4 xiang1 cong2 。
- xiao3 pian1 qing1 qie3 li4 ， da4 pian1 shu1 er2 tong1 。
- shang4 you3 mei2 dou1 guan1 ， bu2 dan4 yang2 lu4 weng1 。
- he2 ping2 shi4 dan4 bo2 ， zhi4 yi4 jing1 mang2 long2 。
- shi2 shi2 xie3 ji3 ju4 ， qi3 zhi1 fan2 ma3 kong1 。
- you4 xi3 fu4 shou1 shi2 ， jin3 xiu4 fen1 qing1 hong2 。
- jue2 ding4 de2 ming2 shi4 ， wan3 hui2 zheng4 shi3 feng1 。
- cen2 cen2 min3 ling3 shan1 ， lian2 shuai4 gu3 jiao3 xiong2 。
- mu4 fu3 shao3 wei4 pin2 ， yin1 yu3 liao3 shi4 gong1 。
- di4 xuan1 han3 shuang1 xue3 ， rong2 yin1 li4 zhi1 cong2 。
- bu4 fang2 zi1 shi2 dan4 ， xian2 you2 fo2 lao3 gong1 。
- wan4 yi1 yu4 zhen1 yin3 ， shi2 shang3 wu2 cong1 cong1 。

## 注释

## 译文

## 赏析
