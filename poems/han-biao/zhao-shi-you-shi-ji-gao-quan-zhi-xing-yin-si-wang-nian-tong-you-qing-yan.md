---
id: han-biao-zhao-shi-you-shi-ji-gao-quan-zhi-xing-yin-si-wang-nian-tong-you-qing-yan
title: 赵十有诗及高泉之行因思往年同游青岩
titlePinyin: zhao4 shi2 you3 shi1 ji2 gao1 quan2 zhi1 xing2 yin1 si1 wang3 nian2 tong2 you2 qing1 yan2
titleSlug: zhao-shi-you-shi-ji-gao-quan-zhi-xing-yin-si-wang-nian-tong-you-qing-yan
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋花满青岩，禅榻如昨日。
- 举眼曾几何，岁月流电疾。
- 君其壮藻思，我已老蓬荜。
- 谁云彼高泉，春晚又能出。
- 寺底读叶碑，祠前看周笔。
- 夷犹慨以慷，缅邈咤而叱。
- 思君弟行役，应惜良会失。
- 朋从淫液之，于我岂固必。
- 旁观征逐间，往往诮游逸。
- 相望一樽酒，朱弦理青瑟。
- 坠绪或可寻，陈迹安可诘。
- 澒洞尘瞇人，荣名真虮虱。

## 拼音
- qiu1 hua1 man3 qing1 yan2 ， chan2 ta4 ru2 zuo2 ri4 。
- ju3 yan3 ceng2 ji3 he2 ， sui4 yue4 liu2 dian4 ji2 。
- jun1 qi2 zhuang4 zao3 si1 ， wo3 yi3 lao3 peng2 bi4 。
- shui2 yun2 bi3 gao1 quan2 ， chun1 wan3 you4 neng2 chu1 。
- si4 di3 du2 ye4 bei1 ， ci2 qian2 kan4 zhou1 bi3 。
- yi2 you2 kai3 yi3 kang1 ， mian3 miao3 zha4 er2 chi4 。
- si1 jun1 di4 xing2 yi4 ， ying4 xi1 liang2 hui4 shi1 。
- peng2 cong2 yin2 ye4 zhi1 ， yu2 wo3 qi3 gu4 bi4 。
- pang2 guan1 zheng1 zhu2 jian1 ， wang3 wang3 qiao4 you2 yi4 。
- xiang1 wang4 yi4 zun1 jiu3 ， zhu1 xian2 li3 qing1 se4 。
- zhui4 xu4 huo4 ke3 xun2 ， chen2 ji4 an1 ke3 jie2 。
- hong4 dong4 chen2 mi1 ren2 ， rong2 ming2 zhen1 ji3 shi1 。

## 注释

## 译文

## 赏析
