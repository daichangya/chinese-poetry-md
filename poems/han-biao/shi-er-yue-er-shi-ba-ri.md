---
id: han-biao-shi-er-yue-er-shi-ba-ri
title: 十二月二十八日
titlePinyin: shi2 er4 yue4 er4 shi2 ba1 ri4
titleSlug: shi-er-yue-er-shi-ba-ri
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寂寂园中林，脉脉林下泉。
- 萧闲岁云暮，老身欲何言。
- 不畏日月驶，但笑霜雪繁。
- 人生本非恶，往往迷宿愆。
- 昏明夜复旦，寒云满空山。
- 瓶储粟粒罄，交旧无往还。
- 尘埃岂不知，冠緌易牵缠。
- 五鼎食与烹，寸景能几年。
- 心境互生灭，雅俗相移迁。
- 危坐明檠灯，炉香更清然。

## 拼音
- ji4 ji4 yuan2 zhong1 lin2 ， mo4 mo4 lin2 xia4 quan2 。
- xiao1 xian2 sui4 yun2 mu4 ， lao3 shen1 yu4 he2 yan2 。
- bu2 wei4 ri4 yue4 shi3 ， dan4 xiao4 shuang1 xue3 fan2 。
- ren2 sheng1 ben3 fei1 e4 ， wang3 wang3 mi2 su4 qian1 。
- hun1 ming2 ye4 fu4 dan4 ， han2 yun2 man3 kong1 shan1 。
- ping2 chu3 su4 li4 qing4 ， jiao1 jiu4 wu2 wang3 hai2 。
- chen2 ai1 qi3 bu4 zhi1 ， guan1 rui2 yi4 qian1 chan2 。
- wu3 ding3 shi2 yu3 peng1 ， cun4 jing3 neng2 ji3 nian2 。
- xin1 jing4 hu4 sheng1 mie4 ， ya3 su2 xiang1 yi2 qian1 。
- wei1 zuo4 ming2 qing2 deng1 ， lu2 xiang1 geng4 qing1 ran2 。

## 注释

## 译文

## 赏析
