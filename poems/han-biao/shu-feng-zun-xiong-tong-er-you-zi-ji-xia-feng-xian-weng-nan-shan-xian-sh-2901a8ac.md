---
id: han-biao-shu-feng-zun-xiong-tong-er-you-zi-ji-xia-feng-xian-weng-nan-shan-xian-sh-2901a8ac
title: 叔逢尊兄同二犹子季夏奉先翁南山先生初忌祠事宿安固山房长姪赋诗和章盈握余时客峨下莫与省扫东望悲哽入秋廼能赓载随韵写情不敢自以为诗也
titlePinyin: shu1 feng2 zun1 xiong1 tong2 er4 you2 zi3 ji4 xia4 feng4 xian1 weng1 nan2 shan1 xian1 sheng1 chu1 ji4 ci2 shi4 su4 an1 gu4 shan1 fang2 chang2 zhi2 fu4 shi1 he2 zhang1 ying2 wo4 yu2 shi2 ke4 e2 xia4 mo4 yu3 sheng3 sao3 dong1 wang4 bei1 geng3 ru4 qiu1 nai3 neng2 geng1 zai3 sui2 yun4 xie3 qing2 bu4 gan3 zi4 yi3 wei2 shi1 ye3
titleSlug: shu-feng-zun-xiong-tong-er-you-zi-ji-xia-feng-xian-weng-nan-shan-xian-sh-2901a8ac
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诗筒南山来，缄题手亲揭。
- 三年蓼莪废，楚怆不堪说。
- 向来志显扬，岂不愿华烨。
- 自量分予薄，敛退畏官热。
- 所冀短日延，得奉兰羞洁。
- 物聚斯有散，中岂长盍盍。
- 吾翁烛此理，至言不苟发。
- 谓宜发老更，前后祝哽噎。
- 洞天俄趣还，玉锁一笑掣。
- 百年会归尽，九原疑可作。
- 伤心北冈松，长挂东岭月。
- 遥闻朱炜末，省扫俎豆列。
- 我独滞三峩，转烛半年别。
- 一生未禅悦，静虑已朝彻。
- 眷此顾复恩，追远倍凄切。
- 阿兄抱渊静，诸阮更姱节。
- 无忘溪翁铭，念念攸好德。
- 灵源濬演迆，可使中遏绝。
- 我虽懦不武，愤世能激烈。
- 庶无忝所生，愿赋濂溪拙。

## 拼音
- shi1 tong3 nan2 shan1 lai2 ， jian1 ti2 shou3 qin1 jie1 。
- san1 nian2 liao3 e2 fei4 ， chu3 chuang4 bu4 kan1 shuo1 。
- xiang4 lai2 zhi4 xian3 yang2 ， qi3 bu2 yuan4 hua2 ye4 。
- zi4 liang4 fen1 yu3 bao2 ， lian3 tui4 wei4 guan1 re4 。
- suo3 ji4 duan3 ri4 yan2 ， de2 feng4 lan2 xiu1 jie2 。
- wu4 ju4 si1 you3 san4 ， zhong1 qi3 chang2 he2 he2 。
- wu2 weng1 zhu2 ci3 li3 ， zhi4 yan2 bu4 gou3 fa1 。
- wei4 yi2 fa1 lao3 geng4 ， qian2 hou4 zhu4 geng3 ye1 。
- dong4 tian1 e2 qu4 hai2 ， yu4 suo3 yi2 xiao4 che4 。
- bai3 nian2 hui4 gui1 jin4 ， jiu3 yuan2 yi2 ke3 zuo4 。
- shang1 xin1 bei3 gang1 song1 ， chang2 gua4 dong1 ling3 yue4 。
- yao2 wen2 zhu1 wei3 mo4 ， sheng3 sao3 zu3 dou4 lie4 。
- wo3 du2 zhi4 san1 e2 ， zhuan3 zhu2 ban4 nian2 bie2 。
- yi4 sheng1 wei4 chan2 yue4 ， jing4 lü4 yi3 chao2 che4 。
- juan4 ci3 gu4 fu4 en1 ， zhui1 yuan3 bei4 qi1 qie4 。
- a1 xiong1 bao4 yuan1 jing4 ， zhu1 ruan3 geng4 kua1 jie2 。
- wu2 wang4 xi1 weng1 ming2 ， nian4 nian4 you1 hao3 de2 。
- ling2 yuan2 jun4 yan3 yi3 ， ke3 shi3 zhong1 e4 jue2 。
- wo3 sui1 nuo4 bu4 wu3 ， fen4 shi4 neng2 ji1 lie4 。
- shu4 wu2 tian3 suo3 sheng1 ， yuan4 fu4 lian2 xi1 zhuo1 。

## 注释

## 译文

## 赏析
