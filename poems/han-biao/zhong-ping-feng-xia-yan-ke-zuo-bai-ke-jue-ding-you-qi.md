---
id: han-biao-zhong-ping-feng-xia-yan-ke-zuo-bai-ke-jue-ding-you-qi
title: 中平峰下岩可坐百客绝顶尤奇
titlePinyin: zhong1 ping2 feng1 xia4 yan2 ke3 zuo4 bai3 ke4 jue2 ding3 you2 qi2
titleSlug: zhong-ping-feng-xia-yan-ke-zuo-bai-ke-jue-ding-you-qi
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 临水既凝𥩟，望崖试徘徊。
- 榜舟一以渡，露晞岚影开。
- 矫首与人居，直上无飞埃。
- 峭壁过鸟道，老树相萦回。
- 下访隠者庐，败堵留岩隈。
- 乱草蔽嵌空，停泉照崔嵬。
- 因知胜绝地，使我心悠哉。
- 誓当如庞老，举家为此来。

## 拼音
- lin2 shui3 ji4 ning2 𥩟 ， wang4 ya2 shi4 pai2 huai2 。
- bang3 zhou1 yi4 yi3 du4 ， lu4 xi1 lan2 ying3 kai1 。
- jiao3 shou3 yu3 ren2 ju1 ， zhi2 shang4 wu2 fei1 ai1 。
- qiao4 bi4 guo4 niao3 dao4 ， lao3 shu4 xiang1 ying2 hui2 。
- xia4 fang3 yin3 zhe3 lu2 ， bai4 du3 liu2 yan2 wei1 。
- luan4 cao3 bi4 qian4 kong1 ， ting2 quan2 zhao4 cui1 wei2 。
- yin1 zhi1 sheng4 jue2 di4 ， shi3 wo3 xin1 you1 zai1 。
- shi4 dang1 ru2 pang2 lao3 ， ju3 jia1 wei4 ci3 lai2 。

## 注释

## 译文

## 赏析
