---
id: han-biao-jian-zhong-zhi-tang-xia-dao-zhong-li-cheng
title: 柬仲至帑辖蹈中理丞
titlePinyin: jian3 zhong4 zhi4 tang3 xia2 dao3 zhong1 li3 cheng2
titleSlug: jian-zhong-zhi-tang-xia-dao-zhong-li-cheng
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三吴一都会，驾言舒我忧。
- 洞门俨雕戟，通术交华辀。
- 清晨皇居开，五云更飞浮。
- 阳光从东升，星月烂欲收。
- 垂绅奉明主，靡爵班彻侯。
- 上拟成康隆，下则臯夔俦。
- 弓矢既载櫜，礼乐次第修。
- 子惠四海民，庶几疮痍瘳。
- 眇欤虮虱臣，守藏独夷犹。
- 交旧未忍遗，乘轩为绸缪。
- 适歌慨以慷，鲁酒献且酬。
- 徂年倏已冬，秃发不满头。
- 如知山泽臞，昧昧徒好修。

## 拼音
- san1 wu2 yi4 dou1 hui4 ， jia4 yan2 shu1 wo3 you1 。
- dong4 men2 yan3 diao1 ji3 ， tong1 shu4 jiao1 hua2 zhou1 。
- qing1 chen2 huang2 ju1 kai1 ， wu3 yun2 geng4 fei1 fu2 。
- yang2 guang1 cong2 dong1 sheng1 ， xing1 yue4 lan4 yu4 shou1 。
- chui2 shen1 feng4 ming2 zhu3 ， mi2 jue2 ban1 che4 hou2 。
- shang4 ni3 cheng2 kang1 long2 ， xia4 ze2 gao1 kui2 chou2 。
- gong1 shi3 ji4 zai3 gao1 ， li3 yue4 ci4 di4 xiu1 。
- zi3 hui4 si4 hai3 min2 ， shu4 ji1 chuang1 yi2 chou1 。
- miao3 yu2 ji3 shi1 chen2 ， shou3 cang2 du2 yi2 you2 。
- jiao1 jiu4 wei4 ren3 yi2 ， cheng2 xuan1 wei4 chou2 mou2 。
- shi4 ge1 kai3 yi3 kang1 ， lu3 jiu3 xian4 qie3 chou2 。
- cu2 nian2 shu1 yi3 dong1 ， tu1 fa1 bu4 man3 tou2 。
- ru2 zhi1 shan1 ze2 qu2 ， mei4 mei4 tu2 hao3 xiu1 。

## 注释

## 译文

## 赏析
