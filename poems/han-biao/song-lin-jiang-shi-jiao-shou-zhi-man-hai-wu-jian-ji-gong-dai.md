---
id: han-biao-song-lin-jiang-shi-jiao-shou-zhi-man-hai-wu-jian-ji-gong-dai
title: 送临江时教授秩满还婺兼寄巩戴
titlePinyin: song4 lin2 jiang1 shi2 jiao4 shou4 zhi4 man3 hai2 wu4 jian1 ji4 gong3 dai4
titleSlug: song-lin-jiang-shi-jiao-shou-zhi-man-hai-wu-jian-ji-gong-dai
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岂无戴在伯，亦有巩仲至。
- 两贤夙所尚，离怀想憔悴。
- 吁嗟同窗录，英彦非一二。
- 或富于词章，或穷于道义。
- 因君肯相过，重之写吾记。
- 浮杨清江柁，乃泊高溪地。
- 停桡倚薰风，班荆坐萧寺。
- 匆匆复何言，但念宿昔事。
- 金华紫崔嵬，少小得嬉戏。
- 星回三十载，前哲日凋坠。
- 传闻筑新祠，翻覆堪涕泗。
- 只今台阁尊，源流庶可嗣。
- 君之内婣亲，伯长最风谊。
- 还乡一杯酒，多谢熟致意。
- 朝廷已更化，贤者必征汇。
- 速下七里滩，得时须得位。

## 拼音
- qi3 wu2 dai4 zai4 bo2 ， yi4 you3 gong3 zhong4 zhi4 。
- liang3 xian2 su4 suo3 shang4 ， li2 huai2 xiang3 qiao2 cui4 。
- xu1 jie1 tong2 chuang1 lu4 ， ying1 yan4 fei1 yi1 er4 。
- huo4 fu4 yu2 ci2 zhang1 ， huo4 qiong2 yu2 dao4 yi4 。
- yin1 jun1 ken3 xiang1 guo4 ， zhong4 zhi1 xie3 wu2 ji4 。
- fu2 yang2 qing1 jiang1 tuo2 ， nai3 bo2 gao1 xi1 di4 。
- ting2 rao2 yi3 xun1 feng1 ， ban1 jing1 zuo4 xiao1 si4 。
- cong1 cong1 fu4 he2 yan2 ， dan4 nian4 su4 xi1 shi4 。
- jin1 hua2 zi3 cui1 wei2 ， shao3 xiao3 de2 xi1 xi4 。
- xing1 hui2 san1 shi2 zai3 ， qian2 zhe2 ri4 diao1 zhui4 。
- chuan2 wen2 zhu4 xin1 ci2 ， fan1 fu4 kan1 ti4 si4 。
- zhi1 jin1 tai2 ge2 zun1 ， yuan2 liu2 shu4 ke3 si4 。
- jun1 zhi1 nei4 yin1 qin1 ， bo2 chang2 zui4 feng1 yi4 。
- huan2 xiang1 yi4 bei1 jiu3 ， duo1 xie4 shu2 zhi4 yi4 。
- chao2 ting2 yi3 geng4 hua4 ， xian2 zhe3 bi4 zheng1 hui4 。
- su4 xia4 qi1 li3 tan1 ， de2 shi2 xu1 de2 wei4 。

## 注释

## 译文

## 赏析
