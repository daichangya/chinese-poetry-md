---
id: han-biao-he-xiao-guan
title: 和校官
titlePinyin: he2 xiao4 guan1
titleSlug: he-xiao-guan
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 识赏调固佳，咏叹心愈转。
- 载吟复载啸，我亦为之衍。
- 至味寄和平，浮辞谢雕篆。
- 因思交断金，是必德胜琏。
- 方来二三友，往往钱万选。
- 主人好事者，托兴每不浅。
- 坐令浣花翁，索酒望云𪩘。
- 淋漓颠倒间，感旧或未免。
- 薰风吹壶觞，落日照盘馔。
- 沟流水声远，虑淡物自遣。

## 拼音
- shi2 shang3 tiao2 gu4 jia1 ， yong3 tan4 xin1 yu4 zhuan3 。
- zai3 yin2 fu4 zai3 xiao4 ， wo3 yi4 wei4 zhi1 yan3 。
- zhi4 wei4 ji4 he2 ping2 ， fu2 ci2 xie4 diao1 zhuan4 。
- yin1 si1 jiao1 duan4 jin1 ， shi4 bi4 de2 sheng4 lian3 。
- fang1 lai2 er4 san1 you3 ， wang3 wang3 qian2 wan4 xuan3 。
- zhu3 ren2 hao3 shi4 zhe3 ， tuo1 xing1 mei3 bu4 qian3 。
- zuo4 ling4 huan4 hua1 weng1 ， suo3 jiu3 wang4 yun2 yan3 。
- lin2 li2 dian1 dao3 jian1 ， gan3 jiu4 huo4 wei4 mian3 。
- xun1 feng1 chui1 hu2 shang1 ， luo4 ri4 zhao4 pan2 zhuan4 。
- gou1 liu2 shui3 sheng1 yuan3 ， lü4 dan4 wu4 zi4 qian3 。

## 注释

## 译文

## 赏析
