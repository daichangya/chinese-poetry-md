---
id: han-biao-wu-pan-guan-ye-ge-shi-shu-xian-gong-shen-qin-ci-yun-xie-zhi
title: 吴判官野阁诗述先公甚勤次韵谢之
titlePinyin: wu2 pan4 guan1 ye3 ge2 shi1 shu4 xian1 gong1 shen4 qin2 ci4 yun4 xie4 zhi1
titleSlug: wu-pan-guan-ye-ge-shi-shu-xian-gong-shen-qin-ci-yun-xie-zhi
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我登野阁思过庭，吻角欲语徒悲鸣。
- 丽谯西池水木秀，当年手种年年生。
- 五六十春几交印，幕画英游应接轫。
- 由来感旧谁发挥，龙光斗牛知令问。
- 诗来唤醒醉梦中，一日好事传江东。
- 吴公治行天下美，隠然盖本西汉风。
- 大抵轩窗数间屋，雅俗升沈堪踯躅。
- 光前绝后得名章，便觉流芳争诵读。
- 夕阳淡月色朦胧，想公退食书自工。
- 黄卷之间欠伸处，催煎茶椀呼家童。
- 妙声直启重玄钥，惠徼先君宁苟作。
- 其孤衰微但下拜，犹向霜天辱杯酌。

## 拼音
- wo3 deng1 ye3 ge2 si1 guo4 ting2 ， wen3 jiao3 yu4 yu3 tu2 bei1 ming2 。
- li4 qiao2 xi1 chi2 shui3 mu4 xiu4 ， dang1 nian2 shou3 zhong3 nian2 nian2 sheng1 。
- wu3 liu4 shi2 chun1 ji3 jiao1 yin4 ， mu4 hua4 ying1 you2 ying4 jie1 ren4 。
- you2 lai2 gan3 jiu4 shui2 fa1 hui1 ， long2 guang1 dou4 niu2 zhi1 ling4 wen4 。
- shi1 lai2 huan4 xing3 zui4 meng4 zhong1 ， yi2 ri4 hao3 shi4 chuan2 jiang1 dong1 。
- wu2 gong1 zhi4 xing2 tian1 xia4 mei3 ， yin3 ran2 gai4 ben3 xi1 han4 feng1 。
- da4 di3 xuan1 chuang1 shu4 jian1 wu1 ， ya3 su2 sheng1 shen3 kan1 zhi2 zhu2 。
- guang1 qian2 jue2 hou4 de2 ming2 zhang1 ， bian4 jue2 liu2 fang1 zheng1 song4 du2 。
- xi1 yang2 dan4 yue4 se4 meng2 long2 ， xiang3 gong1 tui4 shi2 shu1 zi4 gong1 。
- huang2 juan4 zhi1 jian1 qian4 shen1 chu4 ， cui1 jian1 cha2 wan3 hu1 jia1 tong2 。
- miao4 sheng1 zhi2 qi3 zhong4 xuan2 yao4 ， hui4 jiao3 xian1 jun1 ning2 gou3 zuo4 。
- qi2 gu1 shuai1 wei1 dan4 xia4 bai4 ， you2 xiang4 shuang1 tian1 ru3 bei1 zhuo2 。

## 注释

## 译文

## 赏析
