---
id: han-biao-ti-qian-tang-san-xian-tang
title: 题钱塘三贤堂
titlePinyin: ti2 qian2 tang2 san1 xian2 tang2
titleSlug: ti-qian-tang-san-xian-tang
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暑雨过林壑，青青发幽香。
- 徘徊湖水边，路转山横岗。
- 朱门严古祠，中有水仙王。
- 配食者谁子，三贤坐高堂。
- 当年处士庐，鬰然眇相望。
- 故侯白与苏，龙章照钱塘。
- 人生死即已，姓字何芬芳。
- 修名贵自立，隠德千古光。
- 文章发政事，百世胡能忘。
- 因看游鱼潜，更想冥鸿翔。
- 微官得休沐，况复五月凉。
- 兹游获胜践，不觉歌声长。

## 拼音
- shu3 yu3 guo4 lin2 he4 ， qing1 qing1 fa1 you1 xiang1 。
- pai2 huai2 hu2 shui3 bian1 ， lu4 zhuan3 shan1 heng2 gang3 。
- zhu1 men2 yan2 gu3 ci2 ， zhong1 you3 shui3 xian1 wang2 。
- pei4 shi2 zhe3 shui2 zi3 ， san1 xian2 zuo4 gao1 tang2 。
- dang1 nian2 chu3 shi4 lu2 ， yu4 ran2 miao3 xiang1 wang4 。
- gu4 hou2 bai2 yu3 su1 ， long2 zhang1 zhao4 qian2 tang2 。
- ren2 sheng1 si3 ji2 yi3 ， xing4 zi4 he2 fen1 fang1 。
- xiu1 ming2 gui4 zi4 li4 ， yin3 de2 qian1 gu3 guang1 。
- wen2 zhang1 fa1 zheng4 shi4 ， bai3 shi4 hu2 neng2 wang4 。
- yin1 kan4 you2 yu2 qian2 ， geng4 xiang3 ming2 hong2 xiang2 。
- wei1 guan1 de2 xiu1 mu4 ， kuang4 fu4 wu3 yue4 liang2 。
- zi1 you2 huo4 sheng4 jian4 ， bu4 jue2 ge1 sheng1 chang2 。

## 注释

## 译文

## 赏析
