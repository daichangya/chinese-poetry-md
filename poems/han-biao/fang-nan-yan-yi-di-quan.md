---
id: han-biao-fang-nan-yan-yi-di-quan
title: 访南岩一滴泉
titlePinyin: fang3 nan2 yan2 yi4 di1 quan2
titleSlug: fang-nan-yan-yi-di-quan
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 僧逃寺已摧，唯余旧堂殿。
- 颠倒但土木，仿佛昔所见。
- 山寒少阳燄，崖冷尽冰线。
- 曾无五六年，骤觉荒凉变。
- 遗基尚可登，一滴泉自溅。
- 忆昨淳熙秋，诸老所闲燕。
- 晦庵持节归，行李自畿甸。
- 来访吾翁庐，翁出成饮饯。
- 因约徐衡仲，西风过游衍。
- 辛师倏然至，载酒具殽膳。
- 四人语笑处，识者知叹羡。
- 摩挲题字在，苔藓忽侵徧。
- 壬寅到庚申，风景过如箭。
- 惊心半存没，历览步徐转。
- 回思劝耕地，尝著郡侯宴。
- 今亦不能来，草木漫葱蒨。
- 人间之废坏，物力费营缮。
- 不如姑付之，猿鸟自啼啭。

## 拼音
- seng1 tao2 si4 yi3 cui1 ， wei2 yu2 jiu4 tang2 dian4 。
- dian1 dao3 dan4 tu3 mu4 ， fang3 fu2 xi1 suo3 jian4 。
- shan1 han2 shao4 yang2 yan4 ， ya2 leng3 jin4 bing1 xian4 。
- ceng2 wu2 wu3 liu4 nian2 ， zhou4 jue2 huang1 liang2 bian4 。
- yi2 ji1 shang4 ke3 deng1 ， yi4 di1 quan2 zi4 jian4 。
- yi4 zuo2 chun2 xi1 qiu1 ， zhu1 lao3 suo3 xian2 yan4 。
- hui4 an1 chi2 jie2 gui1 ， xing2 li0 zi4 ji1 dian4 。
- lai2 fang3 wu2 weng1 lu2 ， weng1 chu1 cheng2 yin3 jian4 。
- yin1 yue1 xu2 heng2 zhong4 ， xi1 feng1 guo4 you2 yan3 。
- xin1 shi1 shu1 ran2 zhi4 ， zai3 jiu3 ju4 yao2 shan4 。
- si4 ren2 yu3 xiao4 chu4 ， shi2 zhe3 zhi1 tan4 xian4 。
- mo2 suo1 ti2 zi4 zai4 ， tai2 xian3 hu1 qin1 bian4 。
- ren2 yin2 dao4 geng1 shen1 ， feng1 jing3 guo4 ru2 jian4 。
- jing1 xin1 ban4 cun2 mei2 ， li4 lan3 bu4 xu2 zhuan3 。
- hui2 si1 quan4 geng1 di4 ， chang2 zhu4 jun4 hou2 yan4 。
- jin1 yi4 bu4 neng2 lai2 ， cao3 mu4 man4 cong1 qian4 。
- ren2 jian1 zhi1 fei4 huai4 ， wu4 li4 fei4 ying2 shan4 。
- bu4 ru2 gu1 fu4 zhi1 ， yuan2 niao3 zi4 ti2 zhuan4 。

## 注释

## 译文

## 赏析
