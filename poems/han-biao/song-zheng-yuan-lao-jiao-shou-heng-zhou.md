---
id: han-biao-song-zheng-yuan-lao-jiao-shou-heng-zhou
title: 送郑元老教授衡州
titlePinyin: song4 zheng4 yuan2 lao3 jiao4 shou4 heng2 zhou1
titleSlug: song-zheng-yuan-lao-jiao-shou-heng-zhou
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三代之学废，专门竞成家。
- 经隔千百年，孔庙徒奢夸。
- 我朝跨两汉，斯文惟有涯。
- 天下书院中，赐书几五车。
- 石鼓亦佳处，湘流带长沙。
- 衡山为其冲，南国无以加。
- 猗与庆历盛，风化浃迩遐。
- 州县俱养士，开设始足嘉。
- 或困举子习，沉思实堪嗟。
- 公卿比涂出，歆艳孰敢哗。
- 淳熙二三贤，使节连帅牙。
- 葺彼旧遗事，丘记镇淫哇。
- 青春复来守，讲道方萌芽。
- 古意忽不嗣，政治由隆污。
- 只今数间屋，定知未倾斜。
- 如君肯交我，分教且及瓜。
- 杳渺上重湖，霜风动梅花。
- 它乡莫回首，空使望眼赊。
- 岁月信逾速，人事纷攫拏。
- 勉勉俪前修，无缪毫厘差。

## 拼音
- san1 dai4 zhi1 xue2 fei4 ， zhuan1 men2 jing4 cheng2 jia1 。
- jing1 ge2 qian1 bai3 nian2 ， kong3 miao4 tu2 she1 kua1 。
- wo3 chao2 kua4 liang3 han4 ， si1 wen2 wei2 you3 ya2 。
- tian1 xia4 shu1 yuan4 zhong1 ， ci4 shu1 ji3 wu3 che1 。
- shi2 gu3 yi4 jia1 chu4 ， xiang1 liu2 dai4 chang2 sha1 。
- heng2 shan1 wei4 qi2 chong1 ， nan2 guo2 wu2 yi3 jia1 。
- yi1 yu3 qing4 li4 sheng4 ， feng1 hua4 jia1 er3 xia2 。
- zhou1 xian4 ju4 yang3 shi4 ， kai1 she4 shi3 zu2 jia1 。
- huo4 kun4 ju3 zi3 xi2 ， chen2 si1 shi2 kan1 jie1 。
- gong1 qing1 bi3 tu2 chu1 ， xin1 yan4 shu2 gan3 hua2 。
- chun2 xi1 er4 san1 xian2 ， shi3 jie2 lian2 shuai4 ya2 。
- qi4 bi3 jiu4 yi2 shi4 ， qiu1 ji4 zhen4 yin2 wa1 。
- qing1 chun1 fu4 lai2 shou3 ， jiang3 dao4 fang1 meng2 ya2 。
- gu3 yi4 hu1 bu2 si4 ， zheng4 zhi4 you2 long2 wu1 。
- zhi1 jin1 shu4 jian1 wu1 ， ding4 zhi1 wei4 qing1 xie2 。
- ru2 jun1 ken3 jiao1 wo3 ， fen1 jiao4 qie3 ji2 gua1 。
- yao3 miao3 shang4 zhong4 hu2 ， shuang1 feng1 dong4 mei2 hua1 。
- ta1 xiang1 mo4 hui2 shou3 ， kong1 shi3 wang4 yan3 she1 。
- sui4 yue4 xin4 yu2 su4 ， ren2 shi4 fen1 jue2 na2 。
- mian3 mian3 li4 qian2 xiu1 ， wu2 miu4 hao2 li2 cha4 。

## 注释

## 译文

## 赏析
