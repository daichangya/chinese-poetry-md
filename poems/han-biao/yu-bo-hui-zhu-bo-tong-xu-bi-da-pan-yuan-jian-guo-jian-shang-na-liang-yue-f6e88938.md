---
id: han-biao-yu-bo-hui-zhu-bo-tong-xu-bi-da-pan-yuan-jian-guo-jian-shang-na-liang-yue-f6e88938
title: 俞伯辉主簿同徐必大判院见过涧上纳凉约鲍南仲教授小酌次韵南仲所赋兼怀林德久国录陈敬甫学士
titlePinyin: yu2 bo2 hui1 zhu3 bo2 tong2 xu2 bi4 da4 pan4 yuan4 jian4 guo4 jian4 shang4 na4 liang2 yue1 bao4 nan2 zhong4 jiao4 shou4 xiao3 zhuo2 ci4 yun4 nan2 zhong4 suo3 fu4 jian1 huai2 lin2 de2 jiu3 guo2 lu4 chen2 jing4 fu3 xue2 shi4
titleSlug: yu-bo-hui-zhu-bo-tong-xu-bi-da-pan-yuan-jian-guo-jian-shang-na-liang-yue-f6e88938
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嘉禾古名郡，机云信奇士。
- 流风千载下，谁复数余子。
- 近年西畴仙，游戏在朝市。
- 文章陈仲弓，合著蓬莱里。
- 俱尝白鸥盟，恨别隔秋水。
- 君侯乃其朋，访我灵山底。
- 一见欲倾盖，青眼照窗几。
- 大抵交情深，不待早知己。
- 学殖岂枝叶，词林务根柢。
- 堂堂郡宾客，千里为之喜。
- 顾言老场屋，眄焉每甚愧。
- 衡门度长夏，风日忽清美。
- 怀贤思晤言，泉石满幽耳。
- 固多长者辙，爱闲谅无几。
- 传豅金闺路，剥啄快人意。
- 双谿南宫秀，留连今何似。
- 要是同襟期，此道亦难尔。
- 欢然君肯来，棋酒不能已。
- 诘朝得新篇，诵叹有真味。
- 载念平生亲，髣髴梦中记。

## 拼音
- jia1 he2 gu3 ming2 jun4 ， ji1 yun2 xin4 qi2 shi4 。
- liu2 feng1 qian1 zai3 xia4 ， shui2 fu4 shu4 yu2 zi3 。
- jin4 nian2 xi1 chou2 xian1 ， you2 xi4 zai4 chao2 shi4 。
- wen2 zhang1 chen2 zhong4 gong1 ， he2 zhu4 peng2 lai2 li3 。
- ju4 chang2 bai2 ou1 meng2 ， hen4 bie2 ge2 qiu1 shui3 。
- jun1 hou2 nai3 qi2 peng2 ， fang3 wo3 ling2 shan1 di3 。
- yi2 jian4 yu4 qing1 gai4 ， qing1 yan3 zhao4 chuang1 ji3 。
- da4 di3 jiao1 qing2 shen1 ， bu2 dai4 zao3 zhi1 ji3 。
- xue2 zhi2 qi3 zhi1 ye4 ， ci2 lin2 wu4 gen1 di3 。
- tang2 tang2 jun4 bin1 ke4 ， qian1 li3 wei4 zhi1 xi3 。
- gu4 yan2 lao3 chang3 wu1 ， mian3 yan1 mei3 shen4 kui4 。
- heng2 men2 du4 chang2 xia4 ， feng1 ri4 hu1 qing1 mei3 。
- huai2 xian2 si1 wu4 yan2 ， quan2 shi2 man3 you1 er3 。
- gu4 duo1 zhang3 zhe3 zhe2 ， ai4 xian2 liang4 wu2 ji3 。
- chuan2 long2 jin1 gui1 lu4 ， bao1 zhuo2 kuai4 ren2 yi4 。
- shuang1 xi1 nan2 gong1 xiu4 ， liu2 lian2 jin1 he2 si4 。
- yao4 shi0 tong2 jin1 qi1 ， ci3 dao4 yi4 nan2 er3 。
- huan1 ran2 jun1 ken3 lai2 ， qi2 jiu3 bu4 neng2 yi3 。
- jie2 chao2 de2 xin1 pian1 ， song4 tan4 you3 zhen1 wei4 。
- zai3 nian4 ping2 sheng1 qin1 ， fang3 fu2 meng4 zhong1 ji4 。

## 注释

## 译文

## 赏析
