---
id: han-biao-ba-yue-chu-qi-ri-zhong-ye-da-lei-zhen-yu-ru-qing-zhu-feng-bai-wu-fan-li--93892890
title: 八月初七日终夜大雷震雨如倾注风败吾藩篱拔吾庭树
titlePinyin: ba1 yue4 chu1 qi1 ri4 zhong1 ye4 da4 lei2 zhen4 yu3 ru2 qing1 zhu4 feng1 bai4 wu2 fan1 li2 ba2 wu2 ting2 shu4
titleSlug: ba-yue-chu-qi-ri-zhong-ye-da-lei-zhen-yu-ru-qing-zhu-feng-bai-wu-fan-li--93892890
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晴明天气佳，草木浮光𪸩。
- 珍禽各翔语，群花竞芳菲。
- 人情春和时，怡游类忘归。
- 常阳一以亢，旱甚翻歔欷。
- 赤地至千里，焉有不年饥。
- 家家望云霓，想像阴雨霏。
- 狂飚震雷吼，连夕恐非机。
- 溪涨桥已解，拍岸欲平矶。
- 所幸蛙黾尔，跳噪皆轻肥。
- 居民其奈何，泥淖生理微。
- 意欲问彼苍，何日生清晖。
- 由来此阴阳，岁事中和希。
- 今年积秋热，焦熬在郊圻。
- 既雨复苦风，拔树败墙围。
- 后土无干处，眇予将畴依。

## 拼音
- qing2 ming2 tian1 qi4 jia1 ， cao3 mu4 fu2 guang1 𪸩 。
- zhen1 qin2 ge4 xiang2 yu3 ， qun2 hua1 jing4 fang1 fei1 。
- ren2 qing2 chun1 he2 shi2 ， yi2 you2 lei4 wang4 gui1 。
- chang2 yang2 yi4 yi3 kang4 ， han4 shen4 fan1 xu1 xi1 。
- chi4 di4 zhi4 qian1 li3 ， yan1 you3 bu4 nian2 ji1 。
- jia1 jia1 wang4 yun2 ni2 ， xiang3 xiang4 yin1 yu3 fei1 。
- kuang2 biao1 zhen4 lei2 hou3 ， lian2 xi1 kong3 fei1 ji1 。
- xi1 zhang3 qiao2 yi3 jie3 ， pai1 an4 yu4 ping2 ji1 。
- suo3 xing4 wa1 mian3 er3 ， tiao4 zao4 jie1 qing1 fei2 。
- ju1 min2 qi2 nai4 he2 ， ni2 nao4 sheng1 li3 wei1 。
- yi4 yu4 wen4 bi3 cang1 ， he2 ri4 sheng1 qing1 hui1 。
- you2 lai2 ci3 yin1 yang2 ， sui4 shi4 zhong1 he2 xi1 。
- jin1 nian2 ji1 qiu1 re4 ， jiao1 ao2 zai4 jiao1 qi2 。
- ji4 yu3 fu4 ku3 feng1 ， ba2 shu4 bai4 qiang2 wei2 。
- hou4 tu3 wu2 gan1 chu4 ， miao3 yu3 jiang1 chou2 yi1 。

## 注释

## 译文

## 赏析
