---
id: han-biao-he-zhong-zhi-zeng-dao-zhong-yun
title: 和仲至赠蹈中韵
titlePinyin: he2 zhong4 zhi4 zeng4 dao3 zhong1 yun4
titleSlug: he-zhong-zhi-zeng-dao-zhong-yun
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人非不知我，知之欲何求。
- 钱塘一都会，江湖水悠悠。
- 岂无美少年，亦有杖白头。
- 吾侪出入地，泛乎不系舟。
- 急谋斗升尔，颜面那用羞。
- 忆昔南渡来，衣冠几春秋。
- 世道递升降，人物稀复稠。
- 纡朱怀金者，信足乐辈俦。
- 细思黏鱼竿，家山本田畴。
- 朔风吹眼眵，触事风马牛。
- 且如诗中仙，可以追逐不。

## 拼音
- ren2 fei1 bu4 zhi1 wo3 ， zhi1 zhi1 yu4 he2 qiu2 。
- qian2 tang2 yi4 dou1 hui4 ， jiang1 hu2 shui3 you1 you1 。
- qi3 wu2 mei3 shao4 nian2 ， yi4 you3 zhang4 bai2 tou2 。
- wu2 chai2 chu1 ru4 di4 ， fan4 hu1 bu2 xi4 zhou1 。
- ji2 mou2 dou4 sheng1 er3 ， yan2 mian4 na4 yong4 xiu1 。
- yi4 xi1 nan2 du4 lai2 ， yi1 guan1 ji3 chun1 qiu1 。
- shi4 dao4 di4 sheng1 jiang4 ， ren2 wu4 xi1 fu4 chou2 。
- yu1 zhu1 huai2 jin1 zhe3 ， xin4 zu2 le4 bei4 chou2 。
- xi4 si1 nian2 yu2 gan1 ， jia1 shan1 ben3 tian2 chou2 。
- shuo4 feng1 chui1 yan3 chi1 ， chu4 shi4 feng1 ma3 niu2 。
- qie3 ru2 shi1 zhong1 xian1 ， ke3 yi3 zhui1 zhu2 bu4 。

## 注释

## 译文

## 赏析
