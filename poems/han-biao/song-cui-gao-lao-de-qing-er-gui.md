---
id: han-biao-song-cui-gao-lao-de-qing-er-gui
title: 宋倅告老得请而归
titlePinyin: song4 cui4 gao4 lao3 de2 qing3 er2 gui1
titleSlug: song-cui-gao-lao-de-qing-er-gui
author: 韩淲
authorPinyin: han2 biao1
authorSlug: han-biao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 挂冠归海峤，樟坡可高亭。
- 无愧邴曼容，如疏傅汉廷。
- 广平心铁石，大雅非蝇营。
- 灵山玉溪波，二年惊屏星。
- 澹然每无竞，举足皆典刑。
- 宦情随牒移，蜀庄以沉冥。
- 从他俗态度，众醉惟独醒。
- 黄钟鸣瓦釜，螭龙为蝘蜓。
- 衰容固儿戏，白眼孰肯青。
- 吾侪安处顺，抵掌即忘形。
- 幽绝有烟霞，荒野多林坰。
- 春泽可巾车，秋水可扬舲。
- 耳畔震风雨，澒洞飞雷霆。
- 黜陟既不闻，奚暇分渭泾。
- 咄哉市朝子，车马弗肯停。
- 翻覆五鼎亨，葅醢而膻腥。
- 歛收四方志，保息存黄庭。
- 鹪鹩栖枝足，鹏运空南溟。
- 我家涧谷底，公常念伶俜。
- 祖帐为长歌，乾坤本清宁。

## 拼音
- gua4 guan1 gui1 hai3 qiao2 ， zhang1 po1 ke3 gao1 ting2 。
- wu2 kui4 bing3 man4 rong2 ， ru2 shu1 fu4 han4 ting2 。
- guang3 ping2 xin1 tie3 shi2 ， da4 ya3 fei1 ying2 ying2 。
- ling2 shan1 yu4 xi1 bo1 ， er4 nian2 jing1 ping2 xing1 。
- dan4 ran2 mei3 wu2 jing4 ， ju3 zu2 jie1 dian3 xing2 。
- huan4 qing2 sui2 die2 yi2 ， shu3 zhuang1 yi3 chen2 ming2 。
- cong2 ta1 su2 tai4 du4 ， zhong4 zui4 wei2 du2 xing3 。
- huang2 zhong1 ming2 wa3 fu3 ， chi1 long2 wei4 yan3 ting2 。
- shuai1 rong2 gu4 er2 xi4 ， bai2 yan3 shu2 ken3 qing1 。
- wu2 chai2 an1 chu4 shun4 ， di3 zhang3 ji2 wang4 xing2 。
- you1 jue2 you3 yan1 xia2 ， huang1 ye3 duo1 lin2 jiong1 。
- chun1 ze2 ke3 jin1 che1 ， qiu1 shui3 ke3 yang2 ling2 。
- er3 pan4 zhen4 feng1 yu3 ， hong4 dong4 fei1 lei2 ting2 。
- chu4 zhi4 ji4 bu4 wen2 ， xi1 xia2 fen1 wei4 jing1 。
- duo1 zai1 shi4 chao2 zi3 ， che1 ma3 fu2 ken3 ting2 。
- fan1 fu4 wu3 ding3 heng1 ， zu1 hai3 er2 shan1 xing1 。
- lian3 shou1 si4 fang1 zhi4 ， bao3 xi1 cun2 huang2 ting2 。
- jiao1 liao2 qi1 zhi1 zu2 ， peng2 yun4 kong1 nan2 ming2 。
- wo3 jia1 jian4 gu3 di3 ， gong1 chang2 nian4 ling2 ping1 。
- zu3 zhang4 wei4 chang2 ge1 ， qian2 kun1 ben3 qing1 ning2 。

## 注释

## 译文

## 赏析
