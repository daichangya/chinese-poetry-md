---
id: li-zhi-yi-ruan-gong-xiao-tai-ci-yun-xin-zheng-shu
title: 阮公啸台次韵辛正叔
titlePinyin: ruan3 gong1 xiao4 tai2 ci4 yun4 xin1 zheng4 shu1
titleSlug: ruan-gong-xiao-tai-ci-yun-xin-zheng-shu
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有口莫饮盗泉水，有手莫探骊龙珠。
- 秋风冷落千古意，追风绝足谁能拘。
- 白云青山避世乐，击鼓撞钟廊庙居。
- 等闲舒卷四海为之动，岂惮一一从吹竽。
- 君看事事绝天险，阿房宫在空荒墟。
- 野人不识贵者帝，直欲炙背同向茅簷隅。
- 由来土苴漫优劣，亹亹传习随有无。
- 当时一啸亦偶尔，至今登览烦嗟歔。
- 吾人妙质素所畏，感叹陈迹追盈虚。
- 泾清渭浊固可辨，未应到海君能殊。

## 拼音
- you3 kou3 mo4 yin3 dao4 quan2 shui3 ， you3 shou3 mo4 tan4 li2 long2 zhu1 。
- qiu1 feng1 leng3 luo4 qian1 gu3 yi4 ， zhui1 feng1 jue2 zu2 shui2 neng2 ju1 。
- bai2 yun2 qing1 shan1 bi4 shi4 le4 ， ji1 gu3 zhuang4 zhong1 lang2 miao4 ju1 。
- deng3 xian2 shu1 juan4 si4 hai3 wei4 zhi1 dong4 ， qi3 dan4 yi1 yi1 cong2 chui1 yu2 。
- jun1 kan4 shi4 shi4 jue2 tian1 xian3 ， e1 pang2 gong1 zai4 kong1 huang1 xu1 。
- ye3 ren2 bu4 shi2 gui4 zhe3 di4 ， zhi2 yu4 zhi4 bei4 tong2 xiang4 mao2 yan2 yu2 。
- you2 lai2 tu3 ju1 man4 you1 lie4 ， wei3 wei3 chuan2 xi2 sui2 you3 wu2 。
- dang1 shi2 yi2 xiao4 yi4 ou3 er3 ， zhi4 jin1 deng1 lan3 fan2 jie1 xu1 。
- wu2 ren2 miao4 zhi4 su4 suo3 wei4 ， gan3 tan4 chen2 ji4 zhui1 ying2 xu1 。
- jing1 qing1 wei4 zhuo2 gu4 ke3 bian4 ， wei4 ying4 dao4 hai3 jun1 neng2 shu1 。

## 注释

## 译文

## 赏析
