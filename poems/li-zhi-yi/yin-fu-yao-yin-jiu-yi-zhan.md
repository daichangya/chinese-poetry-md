---
id: li-zhi-yi-yin-fu-yao-yin-jiu-yi-zhan
title: 因服药饮酒一盏
titlePinyin: yin1 fu2 yao4 yin3 jiu3 yi4 zhan3
titleSlug: yin-fu-yao-yin-jiu-yi-zhan
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东坡在黄州，饮酒只饮湿。
- 我今又过之，酾浆如虀汁。
- 平生不喜酒，兴来且莫絷。
- 长虹偶尔放，因复投一吸。
- 入口舌欲脱，下咽虫争泣。
- 熇熇腹将裂，窣窣泪莫裛。
- 顽涎杂血唾，心悸如鼓集。
- 卓尔无一事，荆棘强自入。
- 主人固好饮，宿兴亦素缉。
- 如何似见毒，使我卧复立。
- 彷徨日欲落，稍宽困眼涩。
- 梦觉天未明，齿颊犹习习。
- 是邦居不非，奈此掩弗及。
- 昔闻禁酒国，今见毒酒邑。
- 作歌寄一笑，倦闷聊救急。

## 拼音
- dong1 po1 zai4 huang2 zhou1 ， yin3 jiu3 zhi1 yin3 shi1 。
- wo3 jin1 you4 guo4 zhi1 ， shai1 jiang1 ru2 ji1 zhi1 。
- ping2 sheng1 bu4 xi3 jiu3 ， xing1 lai2 qie3 mo4 zhi2 。
- chang2 hong2 ou3 er3 fang4 ， yin1 fu4 tou2 yi4 xi1 。
- ru4 kou3 she2 yu4 tuo1 ， xia4 yan4 chong2 zheng1 qi4 。
- he4 he4 fu4 jiang1 lie4 ， su1 su1 lei4 mo4 yi4 。
- wan2 xian2 za2 xue4 tuo4 ， xin1 ji4 ru2 gu3 ji2 。
- zhuo2 er3 wu2 yi2 shi4 ， jing1 ji2 qiang2 zi4 ru4 。
- zhu3 ren2 gu4 hao3 yin3 ， su4 xing1 yi4 su4 ji1 。
- ru2 he2 si4 jian4 du2 ， shi3 wo3 wo4 fu4 li4 。
- pang2 huang2 ri4 yu4 luo4 ， shao1 kuan1 kun4 yan3 se4 。
- meng4 jue2 tian1 wei4 ming2 ， chi3 jia2 you2 xi2 xi2 。
- shi4 bang1 ju1 bu4 fei1 ， nai4 ci3 yan3 fu2 ji2 。
- xi1 wen2 jin4 jiu3 guo2 ， jin1 jian4 du2 jiu3 yi4 。
- zuo4 ge1 ji4 yi2 xiao4 ， juan4 men1 liao2 jiu4 ji2 。

## 注释

## 译文

## 赏析
