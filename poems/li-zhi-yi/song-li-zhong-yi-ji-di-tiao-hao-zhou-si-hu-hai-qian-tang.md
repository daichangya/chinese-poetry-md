---
id: li-zhi-yi-song-li-zhong-yi-ji-di-tiao-hao-zhou-si-hu-hai-qian-tang
title: 送李仲益及第调濠州司户还钱塘
titlePinyin: song4 li3 zhong4 yi4 ji2 di4 tiao2 hao2 zhou1 si1 hu4 hai2 qian2 tang2
titleSlug: song-li-zhong-yi-ji-di-tiao-hao-zhou-si-hu-hai-qian-tang
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨西湖弄烟月，玉面少年搔绀发。
- 六月正午断人行，坐上无风不觉热。
- 长安尘沙五月尾，汗透纤𫄨甚悬水。
- 相逢惝怳秋已深，冰骨令人冷如洗。
- 吾家谪仙应已朽，采石风流谁可后。
- 却恐骑鲸下紫霄，斯人岂是人间有。
- 春风标名冠礼部，睥睨英豪皆培𪣻。
- 三月飞花试集英，笔下光芒射斗牛。
- 共说唱名须第一，人事天时良可必。
- 大任先当益未能，何谓扬雄老终吃。
- 沧溟汹涌百怪见，鲸鬣虬髯岂难辨。
- 莫谓卑飞遽自陵，功曹曾是将军愿。
- 集贤学士文章旧，平日追随今太守。
- 到日应须倒屣迎，还闻下榻南昌秀。
- 濠上观鱼鱼正跃，携手何人知此乐。
- 妙处期君向上求，可笑蜗牛争两角。

## 拼音
- yi4 zuo2 xi1 hu2 nong4 yan1 yue4 ， yu4 mian4 shao4 nian2 sao1 gan4 fa1 。
- liu4 yue4 zheng4 wu3 duan4 ren2 xing2 ， zuo4 shang4 wu2 feng1 bu4 jue2 re4 。
- chang2 an1 chen2 sha1 wu3 yue4 wei3 ， han4 tou4 xian1 chi1 shen4 xuan2 shui3 。
- xiang1 feng2 chang3 huang3 qiu1 yi3 shen1 ， bing1 gu3 ling4 ren2 leng3 ru2 xi3 。
- wu2 jia1 zhe2 xian1 ying4 yi3 xiu3 ， cai3 shi2 feng1 liu2 shui2 ke3 hou4 。
- que4 kong3 qi2 jing1 xia4 zi3 xiao1 ， si1 ren2 qi3 shi4 ren2 jian1 you3 。
- chun1 feng1 biao1 ming2 guan1 li3 bu4 ， pi4 ni4 ying1 hao2 jie1 pei2 lou2 。
- san1 yue4 fei1 hua1 shi4 ji2 ying1 ， bi3 xia4 guang1 mang2 she4 dou4 niu2 。
- gong4 shuo1 chang4 ming2 xu1 di4 yi1 ， ren2 shi4 tian1 shi2 liang2 ke3 bi4 。
- da4 ren4 xian1 dang1 yi4 wei4 neng2 ， he2 wei4 yang2 xiong2 lao3 zhong1 chi1 。
- cang1 ming2 xiong1 yong3 bai3 guai4 jian4 ， jing1 lie4 qiu2 ran2 qi3 nan2 bian4 。
- mo4 wei4 bei1 fei1 ju4 zi4 ling2 ， gong1 cao2 ceng2 shi4 jiang1 jun1 yuan4 。
- ji2 xian2 xue2 shi4 wen2 zhang1 jiu4 ， ping2 ri4 zhui1 sui2 jin1 tai4 shou3 。
- dao4 ri4 ying4 xu1 dao3 xi3 ying2 ， hai2 wen2 xia4 ta4 nan2 chang1 xiu4 。
- hao2 shang4 guan1 yu2 yu2 zheng4 yue4 ， xie2 shou3 he2 ren2 zhi1 ci3 le4 。
- miao4 chu4 qi1 jun1 xiang4 shang4 qiu2 ， ke3 xiao4 wo1 niu2 zheng1 liang3 jiao3 。

## 注释

## 译文

## 赏析
