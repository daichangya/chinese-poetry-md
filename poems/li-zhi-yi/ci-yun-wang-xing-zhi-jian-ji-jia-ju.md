---
id: li-zhi-yi-ci-yun-wang-xing-zhi-jian-ji-jia-ju
title: 次韵王性之见寄佳句
titlePinyin: ci4 yun4 wang2 xing4 zhi1 jian4 ji4 jia1 ju4
titleSlug: ci-yun-wang-xing-zhi-jian-ji-jia-ju
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文质相乘徒野史，拔山塞海终军死。
- 早时妄作不朽计，掇拾余疏自纲纪。
- 跳梁甃缺固无有，白首何堪堕牛李。
- 冥行触柱犹欲前，布袜青鞋从兹始。
- 春风罾头问时鱼，莫雨洲中吟白芷。
- 尔来蹭蹬十二年，尚向牛角惊鬭蚁。
- 亭亭日没见初月，宛是角巾逢绮里。
- 万顷烟波渺天末，十丈霜松腾涧底。
- 几从窈窕泛斗槎，终愧婆娑参珮蘂。
- 晚来鹊话颇不凡，俄报翩翩航一苇。
- 元龙豪气不少除，楼卧超然遽思起。
- 问途直指三峰去，盘马楼前万人喜。
- 亟发健句压欲倒，似不见容已无齿。
- 便期脱帽洒风腴，豫宿寒舂絜云子。
- 定应一笑非等闲，更想笔端如泻水。

## 拼音
- wen2 zhi4 xiang1 cheng2 tu2 ye3 shi3 ， ba2 shan1 sai1 hai3 zhong1 jun1 si3 。
- zao3 shi2 wang4 zuo4 bu4 xiu3 ji4 ， duo1 shi2 yu2 shu1 zi4 gang1 ji4 。
- tiao4 liang2 zhou4 que1 gu4 wu2 you3 ， bai2 shou3 he2 kan1 duo4 niu2 li3 。
- ming2 xing2 chu4 zhu4 you2 yu4 qian2 ， bu4 wa4 qing1 xie2 cong2 zi1 shi3 。
- chun1 feng1 zeng1 tou2 wen4 shi2 yu2 ， mo4 yu3 zhou1 zhong1 yin2 bai2 zhi3 。
- er3 lai2 ceng4 deng1 shi2 er4 nian2 ， shang4 xiang4 niu2 jiao3 jing1 dou4 yi3 。
- ting2 ting2 ri4 mei2 jian4 chu1 yue4 ， wan3 shi4 jiao3 jin1 feng2 qi3 li3 。
- wan4 qing3 yan1 bo1 miao3 tian1 mo4 ， shi2 zhang4 shuang1 song1 teng2 jian4 di3 。
- ji3 cong2 yao3 tiao3 fan4 dou4 cha2 ， zhong1 kui4 po2 suo1 can1 pei4 rui3 。
- wan3 lai2 que4 hua4 po1 bu4 fan2 ， e2 bao4 pian1 pian1 hang2 yi4 wei3 。
- yuan2 long2 hao2 qi4 bu4 shao3 chu2 ， lou2 wo4 chao1 ran2 ju4 si1 qi3 。
- wen4 tu2 zhi2 zhi3 san1 feng1 qu4 ， pan2 ma3 lou2 qian2 wan4 ren2 xi3 。
- ji2 fa1 jian4 ju4 ya1 yu4 dao3 ， si4 bu2 jian4 rong2 yi3 wu2 chi3 。
- bian4 qi1 tuo1 mao4 sa3 feng1 yu2 ， yu4 su4 han2 chong1 jie2 yun2 zi3 。
- ding4 ying4 yi2 xiao4 fei1 deng3 xian2 ， geng4 xiang3 bi3 duan1 ru2 xie4 shui3 。

## 注释

## 译文

## 赏析
