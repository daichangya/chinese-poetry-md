---
id: li-zhi-yi-da-wu-zi-you-jian-ji-xi-yu-zi-you-tong-shu-ju-yi-ci-yun-wang-lai-ren-ge--766dd98a
title: 答吴子友见寄昔与子友同书局以此韵往来人各十二篇今子友仍用元韵遂复次之各十三篇矣
titlePinyin: da2 wu2 zi3 you3 jian4 ji4 xi1 yu3 zi3 you3 tong2 shu1 ju2 yi3 ci3 yun4 wang3 lai2 ren2 ge4 shi2 er4 pian1 jin1 zi3 you3 reng2 yong4 yuan2 yun4 sui4 fu4 ci4 zhi1 ge4 shi2 san1 pian1 yi3
titleSlug: da-wu-zi-you-jian-ji-xi-yu-zi-you-tong-shu-ju-yi-ci-yun-wang-lai-ren-ge--766dd98a
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔榱题杂梁栋，怀璧握珠容抱瓮。
- 大宛天马本不羁，𢬍耳辕驹援就控。
- 捞虾摸蟹力易尽，搏虎擒蛟杀方痛。
- 君时正射晁董策，直把黄金变铅汞。
- 顾我衰迟特相子，许我过比仪韶凤。
- 回头已数六端午，几向梦中自占梦。
- 迩来欲述陷肤语，岂谓书词情愈重。
- 琅琅楚虞奏未缺，杳杳燕鸿目频送。
- 壮君已赴宣室召，老来未弃蟭螟动。
- 诗成新月半侵帘，更听楼头角初弄。

## 拼音
- yi4 xi1 cui1 ti2 za2 liang2 dong4 ， huai2 bi4 wo4 zhu1 rong2 bao4 weng4 。
- da4 wan3 tian1 ma3 ben3 bu4 ji1 ， 𢬍 er3 yuan2 ju1 yuan2 jiu4 kong4 。
- lao1 xia1 mo1 xie4 li4 yi4 jin4 ， bo2 hu3 qin2 jiao1 sha1 fang1 tong4 。
- jun1 shi2 zheng4 she4 chao2 dong3 ce4 ， zhi2 ba3 huang2 jin1 bian4 qian1 gong3 。
- gu4 wo3 shuai1 chi2 te4 xiang1 zi3 ， xu3 wo3 guo4 bi3 yi2 shao2 feng4 。
- hui2 tou2 yi3 shu4 liu4 duan1 wu3 ， ji3 xiang4 meng4 zhong1 zi4 zhan4 meng4 。
- er3 lai2 yu4 shu4 xian4 fu1 yu3 ， qi3 wei4 shu1 ci2 qing2 yu4 zhong4 。
- lang2 lang2 chu3 yu2 zou4 wei4 que1 ， yao3 yao3 yan4 hong2 mu4 pin2 song4 。
- zhuang4 jun1 yi3 fu4 xuan1 shi4 zhao4 ， lao3 lai2 wei4 qi4 jiao1 ming2 dong4 。
- shi1 cheng2 xin1 yue4 ban4 qin1 lian2 ， geng4 ting1 lou2 tou2 jiao3 chu1 nong4 。

## 注释

## 译文

## 赏析
