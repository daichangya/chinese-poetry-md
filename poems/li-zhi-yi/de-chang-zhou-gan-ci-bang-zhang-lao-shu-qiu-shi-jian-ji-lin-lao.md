---
id: li-zhi-yi-de-chang-zhou-gan-ci-bang-zhang-lao-shu-qiu-shi-jian-ji-lin-lao
title: 得常州感慈邦长老书求诗兼寄邻老
titlePinyin: de2 chang2 zhou1 gan3 ci2 bang1 zhang3 lao3 shu1 qiu2 shi1 jian1 ji4 lin2 lao3
titleSlug: de-chang-zhou-gan-ci-bang-zhang-lao-shu-qiu-shi-jian-ji-lin-lao
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清晨得君书，远意来吴中。
- 开缄一见面，顿觉百虑空。
- 书词若萧屑，怪我情不通。
- 我岂逐物者，君亦如冥鸿。
- 便当永相忘，何计䯄与骢。
- 闻君奋钤槌，喝下分华戎。
- 晚鱼会千指，一一麻中蓬。
- 朝参月破牖，暮请灯在笼。
- 坐令万折异，沛然俱向东。
- 缘契乃如此，想见圭璧丛。
- 胡为特垂手，千里寻庞公。
- 庞公无伎俩，只这是家风。
- 复如多闻师，亦在兜率宫。
- 人间最胜处，何必颜如童。
- 会当谢朝谒，烂漫游无穷。

## 拼音
- qing1 chen2 de2 jun1 shu1 ， yuan3 yi4 lai2 wu2 zhong1 。
- kai1 jian1 yi2 jian4 mian4 ， dun4 jue2 bai3 lü4 kong1 。
- shu1 ci2 ruo4 xiao1 xie4 ， guai4 wo3 qing2 bu4 tong1 。
- wo3 qi3 zhu2 wu4 zhe3 ， jun1 yi4 ru2 ming2 hong2 。
- bian4 dang1 yong3 xiang1 wang4 ， he2 ji4 䯄 yu3 cong1 。
- wen2 jun1 fen4 qian2 chui2 ， he1 xia4 fen1 hua2 rong2 。
- wan3 yu2 hui4 qian1 zhi3 ， yi1 yi1 ma2 zhong1 peng2 。
- chao2 can1 yue4 po4 you3 ， mu4 qing3 deng1 zai4 long2 。
- zuo4 ling4 wan4 zhe2 yi4 ， pei4 ran2 ju4 xiang4 dong1 。
- yuan2 qi4 nai3 ru2 ci3 ， xiang3 jian4 gui1 bi4 cong2 。
- hu2 wei4 te4 chui2 shou3 ， qian1 li3 xun2 pang2 gong1 。
- pang2 gong1 wu2 ji4 liang3 ， zhi1 zhe4 shi4 jia1 feng1 。
- fu4 ru2 duo1 wen2 shi1 ， yi4 zai4 dou1 lü4 gong1 。
- ren2 jian1 zui4 sheng4 chu4 ， he2 bi4 yan2 ru2 tong2 。
- hui4 dang1 xie4 chao2 ye4 ， lan4 man4 you2 wu2 qiong2 。

## 注释

## 译文

## 赏析
