---
id: li-zhi-yi-chang-ai-dong-po-qu-nian-hua-luo-zai-xu-zhou-dui-yue-han-ge-mei-qing-ye--37ed24ed
title: 常爱东坡去年花落在徐州对月酣歌美清夜今夜黄州见落花小院闭门风露下二诗因即其韵聊寄目前  其二
titlePinyin: chang2 ai4 dong1 po1 qu4 nian2 hua1 luo4 zai4 xu2 zhou1 dui4 yue4 han1 ge1 mei3 qing1 ye4 jin1 ye4 huang2 zhou1 jian4 luo4 hua1 xiao3 yuan4 bi4 men2 feng1 lu4 xia4 er4 shi1 yin1 ji2 qi2 yun4 liao2 ji4 mu4 qian2     qi2 er4
titleSlug: chang-ai-dong-po-qu-nian-hua-luo-zai-xu-zhou-dui-yue-han-ge-mei-qing-ye--37ed24ed
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 良宵明月为谁好，记得初来正合夜。
- 城头火客喏不断，花上鹊栖惊欲下。
- 更深未觉单衣怯，风细只疑清露泻。
- 漂流南北心已老，绵历间关身自亚。
- 伤心黄卷不相契，过眼青春难更借。
- 那知交臂辄深扃，骤学问囚谁与谢。
- 家书杳邈隔重岭，客饭酸咸真传舍。
- 慇懃儿女置只鲤，璀璨盘蔬胜木蔗。
- 定知何日遂能归，却忆今朝真可怕。
- 解衣就枕已多三，喘咄多言翻自骂。

## 拼音
- liang2 xiao1 ming2 yue4 wei4 shui2 hao3 ， ji4 de0 chu1 lai2 zheng4 he2 ye4 。
- cheng2 tou2 huo3 ke4 nuo4 bu2 duan4 ， hua1 shang4 que4 qi1 jing1 yu4 xia4 。
- geng4 shen1 wei4 jue2 dan1 yi1 qie4 ， feng1 xi4 zhi1 yi2 qing1 lu4 xie4 。
- piao1 liu2 nan2 bei3 xin1 yi3 lao3 ， mian2 li4 jian1 guan1 shen1 zi4 ya4 。
- shang1 xin1 huang2 juan4 bu4 xiang1 qi4 ， guo4 yan3 qing1 chun1 nan2 geng4 jie4 。
- na4 zhi1 jiao1 bi4 zhe2 shen1 jiong1 ， zhou4 xue2 wen4 qiu2 shui2 yu3 xie4 。
- jia1 shu1 yao3 miao3 ge2 zhong4 ling3 ， ke4 fan4 suan1 xian2 zhen1 chuan2 she4 。
- yin1 qin2 er2 nü3 zhi4 zhi1 li3 ， cui3 can4 pan2 shu1 sheng4 mu4 zhe4 。
- ding4 zhi1 he2 ri4 sui4 neng2 gui1 ， que4 yi4 jin1 chao2 zhen1 ke3 pa4 。
- jie3 yi1 jiu4 zhen3 yi3 duo1 san1 ， chuan3 duo1 duo1 yan2 fan1 zi4 ma4 。

## 注释

## 译文

## 赏析
