---
id: li-zhi-yi-hu-xi-sheng-zai-pi-ling-you-shi-si-song-bi-guo-shan-yang-fu-yi-qi-yun-song-zhi
title: 胡希圣在毗陵有诗私送比过山阳复以其韵送之
titlePinyin: hu2 xi1 sheng4 zai4 pi2 ling2 you3 shi1 si1 song4 bi3 guo4 shan1 yang2 fu4 yi3 qi2 yun4 song4 zhi1
titleSlug: hu-xi-sheng-zai-pi-ling-you-shi-si-song-bi-guo-shan-yang-fu-yi-qi-yun-song-zhi
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒云四塞客日短，一壶脐裂洪畴中。
- 君家大门我父党，觅白聊复相过从。
- 和香索料多甲煎，幽兰几弄理孤桐。
- 尔来行李偶南北，齿齿不见云间峰。
- 登山临水不无思，独笑往往扪长松。
- 蓬门春晚燕语好，书幌迤逦来清风。
- 五府带垢一洗尽，万里古色开愁胸。
- 辋川何在广文死，比比孺子夸有功。
- 楚人仅免二日苦，却嗟白璧埋蒿蓬。
- 逡巡取酒叙契阔，百川赴吸惊长虹。
- 风流未愧正始后，沦落丘范评无钟。
- 君才有用岂特尔，我亦相将成老翁。
- 骐𬴊得路即千里，会看拭目天边鸿。

## 拼音
- han2 yun2 si4 sai1 ke4 ri4 duan3 ， yi4 hu2 qi2 lie4 hong2 chou2 zhong1 。
- jun1 jia1 da4 men2 wo3 fu4 dang3 ， mi4 bai2 liao2 fu4 xiang1 guo4 cong2 。
- he2 xiang1 suo3 liao4 duo1 jia3 jian1 ， you1 lan2 ji3 nong4 li3 gu1 tong2 。
- er3 lai2 xing2 li0 ou3 nan2 bei3 ， chi3 chi3 bu2 jian4 yun2 jian1 feng1 。
- deng1 shan1 lin2 shui3 bu4 wu2 si1 ， du2 xiao4 wang3 wang3 men2 chang2 song1 。
- peng2 men2 chun1 wan3 yan4 yu3 hao3 ， shu1 huang3 yi3 li3 lai2 qing1 feng1 。
- wu3 fu3 dai4 gou4 yi4 xi3 jin4 ， wan4 li3 gu3 se4 kai1 chou2 xiong1 。
- wang3 chuan1 he2 zai4 guang3 wen2 si3 ， bi3 bi3 ru2 zi3 kua1 you3 gong1 。
- chu3 ren2 jin3 mian3 er4 ri4 ku3 ， que4 jie1 bai2 bi4 mai2 hao1 peng2 。
- qun1 xun2 qu3 jiu3 xu4 qi4 kuo4 ， bai3 chuan1 fu4 xi1 jing1 chang2 hong2 。
- feng1 liu2 wei4 kui4 zheng4 shi3 hou4 ， lun2 luo4 qiu1 fan4 ping2 wu2 zhong1 。
- jun1 cai2 you3 yong4 qi3 te4 er3 ， wo3 yi4 xiang1 jiang1 cheng2 lao3 weng1 。
- qi2 lin2 de2 lu4 ji2 qian1 li3 ， hui4 kan4 shi4 mu4 tian1 bian1 hong2 。

## 注释

## 译文

## 赏析
