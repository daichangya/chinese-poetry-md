---
id: li-zhi-yi-song-sun-shu-jing
title: 送孙叔静
titlePinyin: song4 sun1 shu1 jing4
titleSlug: song-sun-shu-jing
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浮云无定着，乍合还分离。
- 廓开万里天，好是无云时。
- 我怀苦萧屑，多感不自拾。
- 奈何情所亲，容易成南飞。
- 秦人虽受宝，睨柱谁瑕疵。
- 空能九宾赏，终负连城归。
- 此道固有命，如君应未迟。
- 且从淮上游，霜浓蟹螯肥。
- 载取一樽酒，里门相扶携。
- 笑语欲难背，古人良可期。
- 开编若对面，谑浪尤相宜。
- 皎皎澄汉月，森森琼树枝。
- 燕地重郭隗，吴儿轻陆机。
- 晓来犹薄露，会见高风披。

## 拼音
- fu2 yun2 wu2 ding4 zhe0 ， zha4 he2 hai2 fen1 li2 。
- kuo4 kai1 wan4 li3 tian1 ， hao3 shi4 wu2 yun2 shi2 。
- wo3 huai2 ku3 xiao1 xie4 ， duo1 gan3 bu2 zi4 shi2 。
- nai4 he2 qing2 suo3 qin1 ， rong2 yi4 cheng2 nan2 fei1 。
- qin2 ren2 sui1 shou4 bao3 ， ni4 zhu4 shui2 xia2 ci1 。
- kong1 neng2 jiu3 bin1 shang3 ， zhong1 fu4 lian2 cheng2 gui1 。
- ci3 dao4 gu4 you3 ming4 ， ru2 jun1 ying4 wei4 chi2 。
- qie3 cong2 huai2 shang4 you2 ， shuang1 nong2 xie4 ao2 fei2 。
- zai3 qu3 yi4 zun1 jiu3 ， li3 men2 xiang1 fu2 xie2 。
- xiao4 yu3 yu4 nan2 bei4 ， gu3 ren2 liang2 ke3 qi1 。
- kai1 bian1 ruo4 dui4 mian4 ， xue4 lang4 you2 xiang1 yi2 。
- jiao3 jiao3 cheng2 han4 yue4 ， sen1 sen1 qiong2 shu4 zhi1 。
- yan4 di4 zhong4 guo1 wei3 ， wu2 er2 qing1 lu4 ji1 。
- xiao3 lai2 you2 bao2 lu4 ， hui4 jian4 gao1 feng1 pi1 。

## 注释

## 译文

## 赏析
