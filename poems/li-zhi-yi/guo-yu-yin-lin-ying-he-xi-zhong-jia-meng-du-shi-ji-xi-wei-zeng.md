---
id: li-zhi-yi-guo-yu-yin-lin-ying-he-xi-zhong-jia-meng-du-shi-ji-xi-wei-zeng
title: 过雨饮临颍何希仲家蒙督诗即席为赠
titlePinyin: guo4 yu3 yin3 lin2 ying3 he2 xi1 zhong4 jia1 meng2 du1 shi1 ji2 xi2 wei4 zeng4
titleSlug: guo-yu-yin-lin-ying-he-xi-zhong-jia-meng-du-shi-ji-xi-wei-zeng
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见张子房，素书未授抵游侠。
- 又不见萧望之，不能碌碌反抱关。
- 汉业已成赤松去，杀吾贤傅终感叹。
- 乘时致用固不免，要须缯缴无由攀。
- 八十钓渭滨，挥旄仗钺兴艰难。
- 臂鹰上蔡市，复得不可空多言。
- 周倾秦得汉亦起，虎噬鲸吞羝触藩。
- 一兴一废竟谁有，要之有数归元元。
- 元元亦何为，与君论子细。
- 须将剧孟作敌国，未信叶公真勇士。
- 窃借声名人自叹，白公枭首方为是。
- 干旋坤转只等闲，收放仅在毫端耳。
- 何郎目如电，奋髯儿童惊。
- 眼光在酒里，一饮黄河倾。
- 不作幺麽贵公子，横行欲得十万兵。
- 吾语何郎少卑之，犀有角兮麝有脐。
- 果知有累不早计，抑扬毕竟何所之。
- 满酌劝君饮，吾语无文章。
- 鞭笞六龙驾扶桑，上朝元君陪紫皇。
- 霞衣玉简须如霜，俯仰八极何茫茫。
- 方时与君俱此举，如何烦君𫏐起舞。
- 舞彻听我歌，我歌端为我辈作。
- 蠢蠢万类随江河，肯同儿女战蜗角，酒酣雨泪挥滂沱。

## 拼音
- jun1 bu2 jian4 zhang1 zi3 fang2 ， su4 shu1 wei4 shou4 di3 you2 xia2 。
- you4 bu2 jian4 xiao1 wang4 zhi1 ， bu4 neng2 lu4 lu4 fan3 bao4 guan1 。
- han4 ye4 yi3 cheng2 chi4 song1 qu4 ， sha1 wu2 xian2 fu4 zhong1 gan3 tan4 。
- cheng2 shi2 zhi4 yong4 gu4 bu4 mian3 ， yao4 xu1 zeng1 jiao3 wu2 you2 pan1 。
- ba1 shi2 diao4 wei4 bin1 ， hui1 mao2 zhang4 yue4 xing1 jian1 nan2 。
- bi4 ying1 shang4 cai4 shi4 ， fu4 de2 bu4 ke3 kong1 duo1 yan2 。
- zhou1 qing1 qin2 de2 han4 yi4 qi3 ， hu3 shi4 jing1 tun1 di1 chu4 fan1 。
- yi4 xing1 yi2 fei4 jing4 shui2 you3 ， yao4 zhi1 you3 shu4 gui1 yuan2 yuan2 。
- yuan2 yuan2 yi4 he2 wei4 ， yu3 jun1 lun4 zi3 xi4 。
- xu1 jiang1 ju4 meng4 zuo4 di2 guo2 ， wei4 xin4 ye4 gong1 zhen1 yong3 shi4 。
- qie4 jie4 sheng1 ming2 ren2 zi4 tan4 ， bai2 gong1 xiao1 shou3 fang1 wei4 shi4 。
- gan1 xuan2 kun1 zhuan3 zhi1 deng3 xian2 ， shou1 fang4 jin3 zai4 hao2 duan1 er3 。
- he2 lang2 mu4 ru2 dian4 ， fen4 ran2 er2 tong2 jing1 。
- yan3 guang1 zai4 jiu3 li3 ， yi4 yin3 huang2 he2 qing1 。
- bu2 zuo4 yao1 mo2 gui4 gong1 zi3 ， heng2 xing2 yu4 de2 shi2 wan4 bing1 。
- wu2 yu3 he2 lang2 shao3 bei1 zhi1 ， xi1 you3 jiao3 xi1 she4 you3 qi2 。
- guo3 zhi1 you3 lei4 bu4 zao3 ji4 ， yi4 yang2 bi4 jing4 he2 suo3 zhi1 。
- man3 zhuo2 quan4 jun1 yin3 ， wu2 yu3 wu2 wen2 zhang1 。
- bian1 chi1 liu4 long2 jia4 fu2 sang1 ， shang4 chao2 yuan2 jun1 pei2 zi3 huang2 。
- xia2 yi1 yu4 jian3 xu1 ru2 shuang1 ， fu3 yang3 ba1 ji2 he2 mang2 mang2 。
- fang1 shi2 yu3 jun1 ju4 ci3 ju3 ， ru2 he2 fan2 jun1 𫏐 qi3 wu3 。
- wu3 che4 ting1 wo3 ge1 ， wo3 ge1 duan1 wei4 wo3 bei4 zuo4 。
- chun3 chun3 wan4 lei4 sui2 jiang1 he2 ， ken3 tong2 er2 nü3 zhan4 wo1 jiao3 ， jiu3 han1 yu3 lei4 hui1 pang1 tuo2 。

## 注释

## 译文

## 赏析
