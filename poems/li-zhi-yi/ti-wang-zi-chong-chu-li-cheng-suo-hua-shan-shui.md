---
id: li-zhi-yi-ti-wang-zi-chong-chu-li-cheng-suo-hua-shan-shui
title: 题王子重出李成所画山水
titlePinyin: ti2 wang2 zi3 chong2 chu1 li3 cheng2 suo3 hua4 shan1 shui3
titleSlug: ti-wang-zi-chong-chu-li-cheng-suo-hua-shan-shui
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 主人邀我登闲轩，轩前景物祗欠山。
- 坐来惨澹若不足，引我忽到营丘间。
- 营丘山水天下知，全齐十二雄一时。
- 旧游历历如到眼，吾宗笔力穷高低。
- 峰云岩霭互隠现，老木苍藤纷彩绚。
- 珑璁特干势将压，奇崛欲夸人未见。
- 石磴流泉似幽噎，洞穴纵横乍明灭。
- 举头楼观俯悬崖，定须六月临飞雪。
- 行人初踏山前路，款段冲寒怯回顾。
- 蹇馿亦自乐平地，亸耳徐行方得趣。
- 日西平远连何处，极目苍茫天欲暮。
- 行人端是我前身，斗觉精神相会聚。
- 百年瞬息竟谁真，此老应无一点尘。
- 主人等是风尘外，岂是闲轩久住人。

## 拼音
- zhu3 ren2 yao1 wo3 deng1 xian2 xuan1 ， xuan1 qian2 jing3 wu4 zhi1 qian4 shan1 。
- zuo4 lai2 can3 dan4 ruo4 bu4 zu2 ， yin3 wo3 hu1 dao4 ying2 qiu1 jian1 。
- ying2 qiu1 shan1 shui3 tian1 xia4 zhi1 ， quan2 qi2 shi2 er4 xiong2 yi4 shi2 。
- jiu4 you2 li4 li4 ru2 dao4 yan3 ， wu2 zong1 bi3 li4 qiong2 gao1 di1 。
- feng1 yun2 yan2 ai3 hu4 yin3 xian4 ， lao3 mu4 cang1 teng2 fen1 cai3 xuan4 。
- long2 cong1 te4 gan1 shi4 jiang1 ya1 ， qi2 jue2 yu4 kua1 ren2 wei4 jian4 。
- shi2 deng4 liu2 quan2 si4 you1 ye1 ， dong4 xue2 zong4 heng2 zha4 ming2 mie4 。
- ju3 tou2 lou2 guan1 fu3 xuan2 ya2 ， ding4 xu1 liu4 yue4 lin2 fei1 xue3 。
- xing2 ren2 chu1 ta4 shan1 qian2 lu4 ， kuan3 duan4 chong1 han2 qie4 hui2 gu4 。
- jian3 lu2 yi4 zi4 le4 ping2 di4 ， duo3 er3 xu2 xing2 fang1 de2 qu4 。
- ri4 xi1 ping2 yuan3 lian2 he2 chu4 ， ji2 mu4 cang1 mang2 tian1 yu4 mu4 。
- xing2 ren2 duan1 shi4 wo3 qian2 shen1 ， dou4 jue2 jing1 shen2 xiang1 hui4 ju4 。
- bai3 nian2 shun4 xi1 jing4 shui2 zhen1 ， ci3 lao3 ying4 wu2 yi4 dian3 chen2 。
- zhu3 ren2 deng3 shi4 feng1 chen2 wai4 ， qi3 shi4 xian2 xuan1 jiu3 zhu4 ren2 。

## 注释

## 译文

## 赏析
