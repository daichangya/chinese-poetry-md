---
id: li-zhi-yi-ti-bu-yun-ting
title: 题步云亭
titlePinyin: ti2 bu4 yun2 ting2
titleSlug: ti-bu-yun-ting
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨夜风高蝉半咽，起来知是白露节。
- 玉面少年窄袖衫，袖里新诗似冰雪。
- 几日炎炎如甑中，今朝忽觉超樊笼。
- 不惟气候已八月，更得冰雪开心胸。
- 谢公山人诗笔奇，问君何缘得此诗。
- 报我我欲步云去，山人许我因留题。
- 君作斯亭几许高，拟推皓魄翻银涛。
- 谁谓姮娥落君手，坐遣山人诗思劳。
- 君不见梅老句出天地窄，曾谓山人真太白。
- 采石月下忆相逢，笑披锦袍弄明月。
- 十年明月归谪仙，姮娥岂得在君边。
- 何妨邀取山人去，卒岁扶携醉笑间。

## 拼音
- zuo2 ye4 feng1 gao1 chan2 ban4 yan4 ， qi3 lai2 zhi1 shi4 bai2 lu4 jie2 。
- yu4 mian4 shao4 nian2 zhai3 xiu4 shan1 ， xiu4 li3 xin1 shi1 si4 bing1 xue3 。
- ji3 ri4 yan2 yan2 ru2 zeng4 zhong1 ， jin1 chao2 hu1 jue2 chao1 fan2 long2 。
- bu4 wei2 qi4 hou4 yi3 ba1 yue4 ， geng4 de2 bing1 xue3 kai1 xin1 xiong1 。
- xie4 gong1 shan1 ren2 shi1 bi3 qi2 ， wen4 jun1 he2 yuan2 de2 ci3 shi1 。
- bao4 wo3 wo3 yu4 bu4 yun2 qu4 ， shan1 ren2 xu3 wo3 yin1 liu2 ti2 。
- jun1 zuo4 si1 ting2 ji3 xu3 gao1 ， ni3 tui1 hao4 po4 fan1 yin2 tao1 。
- shui2 wei4 heng2 e2 luo4 jun1 shou3 ， zuo4 qian3 shan1 ren2 shi1 si1 lao2 。
- jun1 bu2 jian4 mei2 lao3 ju4 chu1 tian1 di4 zhai3 ， ceng2 wei4 shan1 ren2 zhen1 tai4 bai2 。
- cai3 shi2 yue4 xia4 yi4 xiang1 feng2 ， xiao4 pi1 jin3 pao2 nong4 ming2 yue4 。
- shi2 nian2 ming2 yue4 gui1 zhe2 xian1 ， heng2 e2 qi3 de2 zai4 jun1 bian1 。
- he2 fang2 yao1 qu3 shan1 ren2 qu4 ， zu2 sui4 fu2 xie2 zui4 xiao4 jian1 。

## 注释

## 译文

## 赏析
