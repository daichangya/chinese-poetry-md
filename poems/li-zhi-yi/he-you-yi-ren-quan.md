---
id: li-zhi-yi-he-you-yi-ren-quan
title: 和游一人泉
titlePinyin: he2 you2 yi4 ren2 quan2
titleSlug: he-you-yi-ren-quan
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新诗解人颐，秀若披云鬟。
- 突然不可揖，平地翻波澜。
- 褰衣媿招携，每见辄汗颜。
- 况兹天际游，物理知难攀。
- 一来金陵居，终岁不得闲。
- 胜践固畴昔，欲往独见删。
- 命驾等人尔，底事独我悭。
- 岂非勒移灵，不许污名山。
- 因诗想其人，爱来直仍弯。
- 裂脐那复惜，顿足已滞顽。
- 清甘似可饱，忽遽谁其还。
- 何当强扶老，寄迹云霞间。
- 要须君意果，莫遣我盟寒。
- 晓来雨脚断，去梦已班班。

## 拼音
- xin1 shi1 jie3 ren2 yi2 ， xiu4 ruo4 pi1 yun2 huan2 。
- tu1 ran2 bu4 ke3 yi1 ， ping2 di4 fan1 bo1 lan2 。
- qian1 yi1 kui4 zhao1 xie2 ， mei3 jian4 zhe2 han4 yan2 。
- kuang4 zi1 tian1 ji4 you2 ， wu4 li3 zhi1 nan2 pan1 。
- yi4 lai2 jin1 ling2 ju1 ， zhong1 sui4 bu4 de2 xian2 。
- sheng4 jian4 gu4 chou2 xi1 ， yu4 wang3 du2 jian4 shan1 。
- ming4 jia4 deng3 ren2 er3 ， di3 shi4 du2 wo3 qian1 。
- qi3 fei1 le4 yi2 ling2 ， bu4 xu3 wu1 ming2 shan1 。
- yin1 shi1 xiang3 qi2 ren2 ， ai4 lai2 zhi2 reng2 wan1 。
- lie4 qi2 na4 fu4 xi1 ， dun4 zu2 yi3 zhi4 wan2 。
- qing1 gan1 si4 ke3 bao3 ， hu1 ju4 shui2 qi2 hai2 。
- he2 dang1 qiang2 fu2 lao3 ， ji4 ji4 yun2 xia2 jian1 。
- yao4 xu1 jun1 yi4 guo3 ， mo4 qian3 wo3 meng2 han2 。
- xiao3 lai2 yu3 jiao3 duan4 ， qu4 meng4 yi3 ban1 ban1 。

## 注释

## 译文

## 赏析
