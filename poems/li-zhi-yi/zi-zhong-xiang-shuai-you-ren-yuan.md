---
id: li-zhi-yi-zi-zhong-xiang-shuai-you-ren-yuan
title: 子重相率游任园
titlePinyin: zi3 zhong4 xiang1 shuai4 you2 ren4 yuan2
titleSlug: zi-zhong-xiang-shuai-you-ren-yuan
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蹈雪入窈窕，蓊蔚如深春。
- 左右无佳色，老绿不改新。
- 小愒茅茨下，园翁叙慇懃。
- 主人谓此翁，好事绝等伦。
- 养生惟养花，种种皆躬亲。
- 每到二三月，烂漫如锦茵。
- 问翁何所有，品目如何分。
- 翁云世间本，搜采无遗根。
- 牡丹三万株，兼取洛与陈。
- 芍药扬州来，密密搀鱼鳞。
- 杂花极目是，浩不知涯津。
- 四序更代谢，颜色常相因。
- 我适来非时，犹得聊逡巡。
- 约翁待花开，许我论主宾。

## 拼音
- dao3 xue3 ru4 yao3 tiao3 ， weng3 wei4 ru2 shen1 chun1 。
- zuo3 you4 wu2 jia1 se4 ， lao3 lü4 bu4 gai3 xin1 。
- xiao3 kai4 mao2 ci2 xia4 ， yuan2 weng1 xu4 yin1 qin2 。
- zhu3 ren2 wei4 ci3 weng1 ， hao3 shi4 jue2 deng3 lun2 。
- yang3 sheng1 wei2 yang3 hua1 ， zhong3 zhong3 jie1 gong1 qin1 。
- mei3 dao4 er4 san1 yue4 ， lan4 man4 ru2 jin3 yin1 。
- wen4 weng1 he2 suo3 you3 ， pin3 mu4 ru2 he2 fen1 。
- weng1 yun2 shi4 jian1 ben3 ， sou1 cai3 wu2 yi2 gen1 。
- mu3 dan1 san1 wan4 zhu1 ， jian1 qu3 luo4 yu3 chen2 。
- shao2 yao4 yang2 zhou1 lai2 ， mi4 mi4 chan1 yu2 lin2 。
- za2 hua1 ji2 mu4 shi4 ， hao4 bu4 zhi1 ya2 jin1 。
- si4 xu4 geng4 dai4 xie4 ， yan2 se4 chang2 xiang1 yin1 。
- wo3 shi4 lai2 fei1 shi2 ， you2 de2 liao2 qun1 xun2 。
- yue1 weng1 dai4 hua1 kai1 ， xu3 wo3 lun4 zhu3 bin1 。

## 注释

## 译文

## 赏析
