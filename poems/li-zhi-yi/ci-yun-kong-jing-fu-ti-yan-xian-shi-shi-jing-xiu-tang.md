---
id: li-zhi-yi-ci-yun-kong-jing-fu-ti-yan-xian-shi-shi-jing-xiu-tang
title: 次韵孔经甫题剡县史氏竞秀堂
titlePinyin: ci4 yun4 kong3 jing1 fu3 ti2 yan3 xian4 shi3 shi4 jing4 xiu4 tang2
titleSlug: ci-yun-kong-jing-fu-ti-yan-xian-shi-shi-jing-xiu-tang
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天姥迤逦沃州紧，万壑千岩相汲引。
- 峥嵘不知尽何如，撑突云烟随望陨。
- 来蹲去伏搏虎豹，上圆下妥蒸芝菌。
- 溪流萦纡湛寒玉，飞泉滴沥调金轸。
- 天造神藏发有时，眼力收罗一朝尽。
- 连甍接桷插星斗，槛栏分明嘘老蜃。
- 薄游曾向画图见，几欲微吟写秋蚓。
- 登临更想新醅熟，紫蕨堆盘参竹笋。
- 排坐歌呼来谪仙，落笔篇章陵醉尹。
- 晴春雪霁夜月满，此乐谁能计畦畛。
- 到者如行避世村，回首纷纷只堪哂。
- 因君归兴不自持，安得陵风跨苍隼。

## 拼音
- tian1 lao3 yi3 li3 wo4 zhou1 jin3 ， wan4 he4 qian1 yan2 xiang1 ji2 yin3 。
- zheng1 rong2 bu4 zhi1 jin4 he2 ru2 ， cheng1 tu1 yun2 yan1 sui2 wang4 yun3 。
- lai2 dun1 qu4 fu2 bo2 hu3 bao4 ， shang4 yuan2 xia4 tuo3 zheng1 zhi1 jun1 。
- xi1 liu2 ying2 yu1 zhan4 han2 yu4 ， fei1 quan2 di1 li4 tiao2 jin1 zhen3 。
- tian1 zao4 shen2 cang2 fa1 you3 shi2 ， yan3 li4 shou1 luo2 yi4 chao2 jin4 。
- lian2 meng2 jie1 jue2 cha1 xing1 dou4 ， kan3 lan2 fen1 ming2 xu1 lao3 shen4 。
- bao2 you2 ceng2 xiang4 hua4 tu2 jian4 ， ji3 yu4 wei1 yin2 xie3 qiu1 yin3 。
- deng1 lin2 geng4 xiang3 xin1 pei1 shu2 ， zi3 jue2 dui1 pan2 can1 zhu2 sun3 。
- pai2 zuo4 ge1 hu1 lai2 zhe2 xian1 ， luo4 bi3 pian1 zhang1 ling2 zui4 yin3 。
- qing2 chun1 xue3 ji4 ye4 yue4 man3 ， ci3 le4 shui2 neng2 ji4 qi2 zhen3 。
- dao4 zhe3 ru2 xing2 bi4 shi4 cun1 ， hui2 shou3 fen1 fen1 zhi1 kan1 shen3 。
- yin1 jun1 gui1 xing1 bu2 zi4 chi2 ， an1 de2 ling2 feng1 kua4 cang1 sun3 。

## 注释

## 译文

## 赏析
