---
id: li-zhi-yi-song-yu-shu-tong-gui-si-ming
title: 送俞叔通归四明
titlePinyin: song4 yu2 shu1 tong1 gui1 si4 ming2
titleSlug: song-yu-shu-tong-gui-si-ming
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 终军弃关𦈡，李斯逐黄犬。
- 功名事业自有时，咄嗟所得亦蹇浅。
- 雷奔电掣千里雨，鱼变为龙如掌反。
- 侯嬴抱关谁复论，公子感之在一言。
- 担簦屐履遍列国，平揖相印须臾间。
- 箦中不死魏齐困，口中舌在天应旋。
- 莫叹髀肉消，休悲釜生鱼。
- 挥斥八极神不变，秦人岂识照乘珠。
- 气吁虹蜺亘天地，有时一笑海可枯。
- 泰山排云天下小，纷纷何足论贤愚。
- 得君本如此，君知我无朱。
- 几年飞鸣共抢榆，长慙瓦砾参璠玙。
- 都城逾月同朝晡，蹩然别我还旧庐。
- 引君一杯酒，洗君衣上尘。
- 我歌虽促非酸辛，未忍祝别惟加飧。
- 直教探取虎穴子，西来射策黄金门。

## 拼音
- zhong1 jun1 qi4 guan1 xu1 ， li3 si1 zhu2 huang2 quan3 。
- gong1 ming2 shi4 ye4 zi4 you3 shi2 ， duo1 jie1 suo3 de2 yi4 jian3 qian3 。
- lei2 ben1 dian4 che4 qian1 li3 yu3 ， yu2 bian4 wei4 long2 ru2 zhang3 fan3 。
- hou2 ying2 bao4 guan1 shui2 fu4 lun4 ， gong1 zi3 gan3 zhi1 zai4 yi4 yan2 。
- dan1 deng1 ji1 lü3 bian4 lie4 guo2 ， ping2 yi1 xiang1 yin4 xu1 yu2 jian1 。
- ze2 zhong1 bu4 si3 wei4 qi2 kun4 ， kou3 zhong1 she2 zai4 tian1 ying4 xuan2 。
- mo4 tan4 bi4 rou4 xiao1 ， xiu1 bei1 fu3 sheng1 yu2 。
- hui1 chi4 ba1 ji2 shen2 bu2 bian4 ， qin2 ren2 qi3 shi2 zhao4 cheng2 zhu1 。
- qi4 xu1 hong2 ni2 gen4 tian1 di4 ， you3 shi2 yi2 xiao4 hai3 ke3 ku1 。
- tai4 shan1 pai2 yun2 tian1 xia4 xiao3 ， fen1 fen1 he2 zu2 lun4 xian2 yu2 。
- de2 jun1 ben3 ru2 ci3 ， jun1 zhi1 wo3 wu2 zhu1 。
- ji3 nian2 fei1 ming2 gong4 qiang3 yu2 ， chang2 can2 wa3 li4 can1 fan2 yu2 。
- du1 cheng2 yu2 yue4 tong2 chao2 bu1 ， bie2 ran2 bie2 wo3 hai2 jiu4 lu2 。
- yin3 jun1 yi4 bei1 jiu3 ， xi3 jun1 yi1 shang4 chen2 。
- wo3 ge1 sui1 cu4 fei1 suan1 xin1 ， wei4 ren3 zhu4 bie2 wei2 jia1 sun1 。
- zhi2 jiao4 tan4 qu3 hu3 xue2 zi3 ， xi1 lai2 she4 ce4 huang2 jin1 men2 。

## 注释

## 译文

## 赏析
