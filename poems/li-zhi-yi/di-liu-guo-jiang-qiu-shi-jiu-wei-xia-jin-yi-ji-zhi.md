---
id: li-zhi-yi-di-liu-guo-jiang-qiu-shi-jiu-wei-xia-jin-yi-ji-zhi
title: 第六郭将求诗久未暇今以寄之
titlePinyin: di4 liu4 guo1 jiang1 qiu2 shi1 jiu3 wei4 xia2 jin1 yi3 ji4 zhi1
titleSlug: di-liu-guo-jiang-qiu-shi-jiu-wei-xia-jin-yi-ji-zhi
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乌延一挥手，岁月如奔流。
- 谁知头半白，重见须双虬。
- 面冷庞一铁，气雄吞九州。
- 门庭外虽设，毫发终无留。
- 此时可见者，如君实难求。
- 人固不易亲，而我独见酬。
- 半年话畴昔，论极非谬悠。
- 但云置是事，可质为冥幽。
- 功名本何为，入手如上钩。
- 我每壮其言，心肯屡回头。
- 别来已七月，怅望逾三秋。
- 近闻复来此，只尺不相投。
- 元戎奉天讨，知与造化谋。
- 化城两驰突，直控咽与喉。
- 乂斩万余级，少快姑𫏐休。
- 此锐且就养，彼生岂容偷。
- 君谓乃吾射，含笑缠臂鞲。
- 今秋取天祁，明年入兴州。
- 遂复都护府，再见万里游。
- 汾阳异世勋，子政如缀旒。
- 未或便相袭，且作仲升侯。

## 拼音
- wu1 yan2 yi4 hui1 shou3 ， sui4 yue4 ru2 ben1 liu2 。
- shui2 zhi1 tou2 ban4 bai2 ， zhong4 jian4 xu1 shuang1 qiu2 。
- mian4 leng3 pang2 yi4 tie3 ， qi4 xiong2 tun1 jiu3 zhou1 。
- men2 ting2 wai4 sui1 she4 ， hao2 fa1 zhong1 wu2 liu2 。
- ci3 shi2 ke3 jian4 zhe3 ， ru2 jun1 shi2 nan2 qiu2 。
- ren2 gu4 bu2 yi4 qin1 ， er2 wo3 du2 jian4 chou2 。
- ban4 nian2 hua4 chou2 xi1 ， lun4 ji2 fei1 miu4 you1 。
- dan4 yun2 zhi4 shi4 shi4 ， ke3 zhi4 wei4 ming2 you1 。
- gong1 ming2 ben3 he2 wei4 ， ru4 shou3 ru2 shang4 gou1 。
- wo3 mei3 zhuang4 qi2 yan2 ， xin1 ken3 lü3 hui2 tou2 。
- bie2 lai2 yi3 qi1 yue4 ， chang4 wang4 yu2 san1 qiu1 。
- jin4 wen2 fu4 lai2 ci3 ， zhi1 chi3 bu4 xiang1 tou2 。
- yuan2 rong2 feng4 tian1 tao3 ， zhi1 yu3 zao4 hua4 mou2 。
- hua4 cheng2 liang3 chi2 tu1 ， zhi2 kong4 yan4 yu3 hou2 。
- yi4 zhan3 wan4 yu2 ji2 ， shao3 kuai4 gu1 𫏐 xiu1 。
- ci3 rui4 qie3 jiu4 yang3 ， bi3 sheng1 qi3 rong2 tou1 。
- jun1 wei4 nai3 wu2 she4 ， han2 xiao4 chan2 bi4 gou1 。
- jin1 qiu1 qu3 tian1 qi2 ， ming2 nian2 ru4 xing1 zhou1 。
- sui4 fu4 du1 hu4 fu3 ， zai4 jian4 wan4 li3 you2 。
- fen2 yang2 yi4 shi4 xun1 ， zi3 zheng4 ru2 zhui4 liu2 。
- wei4 huo4 bian4 xiang1 xi2 ， qie3 zuo4 zhong4 sheng1 hou2 。

## 注释

## 译文

## 赏析
