---
id: li-zhi-yi-song-zheng-chan-zhuang
title: 送郑产庄
titlePinyin: song4 zheng4 chan3 zhuang1
titleSlug: song-zheng-chan-zhuang
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 酌君白玉杯，送君正黄梅。
- 长安风沙瞇人眼，君行暂诣黄金台。
- 剧辛已老乐毅去，荆棘平地多龙媒。
- 九重深沉四海远，快便谁许参云雷。
- 黄金台高不易上，并州雄节几尘埃。
- 当时勋业皎白日，余风表表皆雄才。
- 龙睛豕腹实异相，肝膈上下罗琼瑰。
- 丹青万物大门婿，妙论尔汝无嫌猜。
- 同时舒卷一门盛，将见烈火生寒灰。
- 十年早飞不足叹，青云自此亨途开。
- 我暂追随极天末，有酒取醉长追陪。
- 离亭雨足绿蔽眼，健帆危挂寒风催。
- 黄金台不知几千尺，劝君窣衣直上首莫回。
- 时和岁丰亦足被君赐，还须远过青山隈。

## 拼音
- zhuo2 jun1 bai2 yu4 bei1 ， song4 jun1 zheng4 huang2 mei2 。
- chang2 an1 feng1 sha1 mi1 ren2 yan3 ， jun1 xing2 zan4 yi4 huang2 jin1 tai2 。
- ju4 xin1 yi3 lao3 le4 yi4 qu4 ， jing1 ji2 ping2 di4 duo1 long2 mei2 。
- jiu3 chong2 shen1 chen2 si4 hai3 yuan3 ， kuai4 bian4 shui2 xu3 can1 yun2 lei2 。
- huang2 jin1 tai2 gao1 bu2 yi4 shang4 ， bing1 zhou1 xiong2 jie2 ji3 chen2 ai1 。
- dang1 shi2 xun1 ye4 jiao3 bai2 ri4 ， yu2 feng1 biao3 biao3 jie1 xiong2 cai2 。
- long2 jing1 shi3 fu4 shi2 yi4 xiang4 ， gan1 ge2 shang4 xia4 luo2 qiong2 gui1 。
- dan1 qing1 wan4 wu4 da4 men2 xu4 ， miao4 lun4 er3 ru3 wu2 xian2 cai1 。
- tong2 shi2 shu1 juan4 yi4 men2 sheng4 ， jiang1 jian4 lie4 huo3 sheng1 han2 hui1 。
- shi2 nian2 zao3 fei1 bu4 zu2 tan4 ， qing1 yun2 zi4 ci3 heng1 tu2 kai1 。
- wo3 zan4 zhui1 sui2 ji2 tian1 mo4 ， you3 jiu3 qu3 zui4 chang2 zhui1 pei2 。
- li2 ting2 yu3 zu2 lü4 bi4 yan3 ， jian4 fan1 wei1 gua4 han2 feng1 cui1 。
- huang2 jin1 tai2 bu4 zhi1 ji3 qian1 chi3 ， quan4 jun1 su1 yi1 zhi2 shang4 shou3 mo4 hui2 。
- shi2 he2 sui4 feng1 yi4 zu2 bei4 jun1 ci4 ， hai2 xu1 yuan3 guo4 qing1 shan1 wei1 。

## 注释

## 译文

## 赏析
