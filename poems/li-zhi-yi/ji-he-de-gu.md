---
id: li-zhi-yi-ji-he-de-gu
title: 寄何德固
titlePinyin: ji4 he2 de2 gu4
titleSlug: ji-he-de-gu
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 元丰初得君，赐袍色可摘。
- 雍容戎马间，爽气凌秀色。
- 十年不相逢，颔须已有白。
- 京尘化人衣，岁月动阻隔。
- 夏屋如深山，排日许连席。
- 坐中多可人，一笑每堕帻。
- 人皆指为夸，我辈日所惜。
- 于今已三见，爽气若初得。
- 同言胡乃尔，前致作娇客。
- 边城久不雨，旱气几烁石。
- 俯仰数刻间，咫尺便南北。
- 寄声不敢辄，问讯莫我获。
- 但问深闭门，鸱坐较定力。
- 双林旧家风，庞老真消息。
- 莫作分别想，认子却为贼。
- 造门会有日，聊复铦戈戟。
- 准拟诘朝见，无或但坚壁。

## 拼音
- yuan2 feng1 chu1 de2 jun1 ， ci4 pao2 se4 ke3 zhai1 。
- yong1 rong2 rong2 ma3 jian1 ， shuang3 qi4 ling2 xiu4 se4 。
- shi2 nian2 bu4 xiang1 feng2 ， han4 xu1 yi3 you3 bai2 。
- jing1 chen2 hua4 ren2 yi1 ， sui4 yue4 dong4 zu3 ge2 。
- xia4 wu1 ru2 shen1 shan1 ， pai2 ri4 xu3 lian2 xi2 。
- zuo4 zhong1 duo1 ke3 ren2 ， yi2 xiao4 mei3 duo4 ze2 。
- ren2 jie1 zhi3 wei4 kua1 ， wo3 bei4 ri4 suo3 xi1 。
- yu2 jin1 yi3 san1 jian4 ， shuang3 qi4 ruo4 chu1 de2 。
- tong2 yan2 hu2 nai3 er3 ， qian2 zhi4 zuo4 jiao1 ke4 。
- bian1 cheng2 jiu3 bu4 yu3 ， han4 qi4 ji3 shuo4 shi2 。
- fu3 yang3 shu4 ke4 jian1 ， zhi3 chi3 bian4 nan2 bei3 。
- ji4 sheng1 bu4 gan3 zhe2 ， wen4 xun4 mo4 wo3 huo4 。
- dan4 wen4 shen1 bi4 men2 ， chi1 zuo4 jiao4 ding4 li4 。
- shuang1 lin2 jiu4 jia1 feng1 ， pang2 lao3 zhen1 xiao1 xi1 。
- mo4 zuo4 fen1 bie2 xiang3 ， ren4 zi3 que4 wei4 zei2 。
- zao4 men2 hui4 you3 ri4 ， liao2 fu4 xian1 ge1 ji3 。
- zhun3 ni3 jie2 chao2 jian4 ， wu2 huo4 dan4 jian1 bi4 。

## 注释

## 译文

## 赏析
