---
id: li-zhi-yi-bai-qian-xia-xi-shang-pi-pa-ge
title: 白钤辖席上琵琶歌
titlePinyin: bai2 qian2 xia2 xi2 shang4 pi2 pa0 ge1
titleSlug: bai-qian-xia-xi-shang-pi-pa-ge
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青海传烽沙遶塞，谋将橐戈身不介。
- 却携红袖弄烟月，醉笑溪山穷物外。
- 文章声名家世事，投笔收功无十载。
- 天子几嗟相见晚，暂许南来聊旷快。
- 一时宾客多可人，坐令五月如深春。
- 画栋潭潭帘半卷，蒙蒙香雾无纤尘。
- 云披霞散烂红绿，滉漾无处投精神。
- 秦楼风轻雁初泊，玉指如流乍前却。
- 捍拨当胸拍屡催，一段风光来濩索。
- 虽无仪凤与舞兽，击拊分明谐振跃。
- 缑岭排空午夜凉，杳杳鸾吟上寥廓。
- 逡巡舞袖回飞雪，红茸毯衬鸦头袜。
- 落花飞絮互缤纷，流星掣电争明灭。
- 主人情不已，下客欢正浓，更邀娅姹持金钟。
- 从来酒户落人后，潋滟不觉随手空。
- 金张燕接平生惯，照眼今朝真未见。
- 敢辞醉倒菊花偏，只恐银潢低晓箭。
- 钧天一梦固依稀，欲问桃源路已迷。
- 何时再到红茸地，更遣游丝惹住伊。

## 拼音
- qing1 hai3 chuan2 feng1 sha1 rao4 sai1 ， mou2 jiang1 tuo2 ge1 shen1 bu2 jie4 。
- que4 xie2 hong2 xiu4 nong4 yan1 yue4 ， zui4 xiao4 xi1 shan1 qiong2 wu4 wai4 。
- wen2 zhang1 sheng1 ming2 jia1 shi4 shi4 ， tou2 bi3 shou1 gong1 wu2 shi2 zai3 。
- tian1 zi3 ji3 jie1 xiang1 jian4 wan3 ， zan4 xu3 nan2 lai2 liao2 kuang4 kuai4 。
- yi4 shi2 bin1 ke4 duo1 ke3 ren2 ， zuo4 ling4 wu3 yue4 ru2 shen1 chun1 。
- hua4 dong4 tan2 tan2 lian2 ban4 juan4 ， meng2 meng2 xiang1 wu4 wu2 xian1 chen2 。
- yun2 pi1 xia2 san4 lan4 hong2 lü4 ， huang4 yang4 wu2 chu4 tou2 jing1 shen2 。
- qin2 lou2 feng1 qing1 yan4 chu1 bo2 ， yu4 zhi3 ru2 liu2 zha4 qian2 que4 。
- han4 bo1 dang1 xiong1 pai1 lü3 cui1 ， yi2 duan4 feng1 guang1 lai2 hu4 suo3 。
- sui1 wu2 yi2 feng4 yu3 wu3 shou4 ， ji1 fu3 fen1 ming2 xie2 zhen4 yue4 。
- gou1 ling3 pai2 kong1 wu3 ye4 liang2 ， yao3 yao3 luan2 yin2 shang4 liao2 kuo4 。
- qun1 xun2 wu3 xiu4 hui2 fei1 xue3 ， hong2 rong2 tan3 chen4 ya1 tou2 wa4 。
- luo4 hua1 fei1 xu4 hu4 bin1 fen1 ， liu2 xing1 che4 dian4 zheng1 ming2 mie4 。
- zhu3 ren2 qing2 bu4 yi3 ， xia4 ke4 huan1 zheng4 nong2 ， geng4 yao1 ya4 cha4 chi2 jin1 zhong1 。
- cong2 lai2 jiu3 hu4 luo4 ren2 hou4 ， lian4 yan4 bu4 jue2 sui2 shou3 kong1 。
- jin1 zhang1 yan4 jie1 ping2 sheng1 guan4 ， zhao4 yan3 jin1 chao2 zhen1 wei4 jian4 。
- gan3 ci2 zui4 dao3 ju2 hua1 pian1 ， zhi1 kong3 yin2 huang2 di1 xiao3 jian4 。
- jun1 tian1 yi2 meng4 gu4 yi1 xi1 ， yu4 wen4 tao2 yuan2 lu4 yi3 mi2 。
- he2 shi2 zai4 dao4 hong2 rong2 di4 ， geng4 qian3 you2 si1 re3 zhu4 yi1 。

## 注释

## 译文

## 赏析
