---
id: li-zhi-yi-zhang-sheng-xing-jie-guan-ru-jing-liao-you-jian-bie-fen-yun-quan-jiu-de-chun-zi
title: 张圣行解官入京僚友饯别分韵劝酒得醇字
titlePinyin: zhang1 sheng4 xing2 jie3 guan1 ru4 jing1 liao2 you3 jian4 bie2 fen1 yun4 quan4 jiu3 de2 chun2 zi4
titleSlug: zhang-sheng-xing-jie-guan-ru-jing-liao-you-jian-bie-fen-yun-quan-jiu-de-chun-zi
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 密雪不着地，朔风煖如春。
- 天公岂无心，慰此东归人。
- 吾人晚相投，每见每更亲。
- 逾年稻粱俱，未觉旦暮频。
- 欲识分浅深，荡荡风中云。
- 问其美如何，表里无缁磷。
- 深湛子云默，高广太丘真。
- 汲汲惜日短，奄兹奉离樽。
- 莫辞十分斟，酒薄情则醇。
- 庶几一举尽，泾渭从此分。
- 万里自咫尺，百岁均埃尘。
- 行人定向识，他年期问津。

## 拼音
- mi4 xue3 bu4 zhe0 di4 ， shuo4 feng1 xuan1 ru2 chun1 。
- tian1 gong1 qi3 wu2 xin1 ， wei4 ci3 dong1 gui1 ren2 。
- wu2 ren2 wan3 xiang1 tou2 ， mei3 jian4 mei3 geng4 qin1 。
- yu2 nian2 dao4 liang2 ju4 ， wei4 jue2 dan4 mu4 pin2 。
- yu4 shi2 fen1 qian3 shen1 ， dang4 dang4 feng1 zhong1 yun2 。
- wen4 qi2 mei3 ru2 he2 ， biao3 li3 wu2 zi1 lin2 。
- shen1 zhan4 zi3 yun2 mo4 ， gao1 guang3 tai4 qiu1 zhen1 。
- ji2 ji2 xi1 ri4 duan3 ， yan3 zi1 feng4 li2 zun1 。
- mo4 ci2 shi2 fen1 zhen1 ， jiu3 bo2 qing2 ze2 chun2 。
- shu4 ji1 yi4 ju3 jin4 ， jing1 wei4 cong2 ci3 fen1 。
- wan4 li3 zi4 zhi3 chi3 ， bai3 sui4 jun1 ai1 chen2 。
- xing2 ren2 ding4 xiang4 shi2 ， ta1 nian2 qi1 wen4 jin1 。

## 注释

## 译文

## 赏析
