---
id: li-zhi-yi-he-ren-gan-huai
title: 和人感怀
titlePinyin: he2 ren2 gan3 huai2
titleSlug: he-ren-gan-huai
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高山在平地，高山地焉知。
- 明珠出深渊，明珠渊岂期。
- 高明属在人，惟要须其时。
- 物理固如此，了不差毫厘。
- 身世端自窘，岁月相奔驰。
- 所以得黾勉，吾人惟能诗。
- 我非知诗者，平昔窃好之。
- 每出每可愧，未易皆埙篪。
- 而君不我鄙，论极牙解颐。
- 六年如一日，不取笑则疑。
- 彼乌足为计，有类宁同嗤。
- 一朝召命至，闾里增光辉。
- 不曰人可贤，但从外物移。
- 我贤君亦贤，谁能穷是非。
- 我欲挽君留，留君竟何为。
- 聊作感慨别，肯效儿女悲。
- 陈人不自信，流品须维持。
- 谁谓廊庙姿，如我品乃宜。
- 江充与丙吉，厚薄惟异施。
- 其后七叶貂，阴功终表仪。
- 是等代不乏，浪尔分䯄骊。
- 时哉君何失，仪凤方临池。
- 为我寄声谢，击壤正自嬉。
- 勉旃夔龙事，赓载冀勿隳。
- 立贤本无方，莫为陈言欺。

## 拼音
- gao1 shan1 zai4 ping2 di4 ， gao1 shan1 di4 yan1 zhi1 。
- ming2 zhu1 chu1 shen1 yuan1 ， ming2 zhu1 yuan1 qi3 qi1 。
- gao1 ming2 shu3 zai4 ren2 ， wei2 yao4 xu1 qi2 shi2 。
- wu4 li3 gu4 ru2 ci3 ， liao3 bu2 cha4 hao2 li2 。
- shen1 shi4 duan1 zi4 jiong3 ， sui4 yue4 xiang4 ben1 chi2 。
- suo3 yi3 de2 mian3 mian3 ， wu2 ren2 wei2 neng2 shi1 。
- wo3 fei1 zhi1 shi1 zhe3 ， ping2 xi1 qie4 hao3 zhi1 。
- mei3 chu1 mei3 ke3 kui4 ， wei4 yi4 jie1 xun1 chi2 。
- er2 jun1 bu4 wo3 bi3 ， lun4 ji2 ya2 jie3 yi2 。
- liu4 nian2 ru2 yi1 ri4 ， bu4 qu3 xiao4 ze2 yi2 。
- bi3 wu1 zu2 wei4 ji4 ， you3 lei4 ning2 tong2 chi1 。
- yi4 chao2 zhao4 ming4 zhi4 ， lü2 li3 zeng1 guang1 hui1 。
- bu4 yue1 ren2 ke3 xian2 ， dan4 cong2 wai4 wu4 yi2 。
- wo3 xian2 jun1 yi4 xian2 ， shui2 neng2 qiong2 shi4 fei1 。
- wo3 yu4 wan3 jun1 liu2 ， liu2 jun1 jing4 he2 wei4 。
- liao2 zuo4 gan3 kai3 bie2 ， ken3 xiao4 er2 nü3 bei1 。
- chen2 ren2 bu2 zi4 xin4 ， liu2 pin3 xu1 wei2 chi2 。
- shui2 wei4 lang2 miao4 zi1 ， ru2 wo3 pin3 nai3 yi2 。
- jiang1 chong1 yu3 bing3 ji2 ， hou4 bao2 wei2 yi4 shi1 。
- qi2 hou4 qi1 ye4 diao1 ， yin1 gong1 zhong1 biao3 yi2 。
- shi4 deng3 dai4 bu4 fa2 ， lang4 er3 fen1 䯄 li2 。
- shi2 zai1 jun1 he2 shi1 ， yi2 feng4 fang1 lin2 chi2 。
- wei4 wo3 ji4 sheng1 xie4 ， ji1 rang3 zheng4 zi4 xi1 。
- mian3 zhan1 kui2 long2 shi4 ， geng1 zai3 ji4 wu4 hui1 。
- li4 xian2 ben3 wu2 fang1 ， mo4 wei4 chen2 yan2 qi1 。

## 注释

## 译文

## 赏析
