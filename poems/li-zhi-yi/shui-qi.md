---
id: li-zhi-yi-shui-qi
title: 睡起
titlePinyin: shui4 qi3
titleSlug: shui-qi
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 数日不吟语，已觉舌本强。
- 熟处自难忘，是乃真苦相。
- 帘空睡起足，物我两俱丧。
- 举头见南山，依旧秃相向。
- 解衣遶屋行，未巾已踉跄。
- 翻书试遮眼，一抹如白浪。
- 目足身所先，二者辄相抗。
- 生理从可知，何用更惆怅。
- 独有梁上燕，怜我本痴惷。
- 时时作好语，似欲致劝奖。
- 见尔初衔泥，生子已颉颃。
- 而我犹未归，兹事固难谅。
- 安用苦烟尘，无劳独凄怆。
- 俯仰即陈迹，未易烦度量。
- 一樽试有求，传来如鹊盎。
- 顿味毒酒酷，猛釂投晚饷。
- 倦怀岂复有，舌烂腹斗涨。
- 抱薪救烈火，自取将谁让。
- 夜分方半生，劣过逃属纩。

## 拼音
- shu4 ri4 bu4 yin2 yu3 ， yi3 jue2 she2 ben3 qiang2 。
- shu2 chu4 zi4 nan2 wang4 ， shi4 nai3 zhen1 ku3 xiang1 。
- lian2 kong1 shui4 qi3 zu2 ， wu4 wo3 liang3 ju4 sang4 。
- ju3 tou2 jian4 nan2 shan1 ， yi1 jiu4 tu1 xiang1 xiang4 。
- jie3 yi1 rao4 wu1 xing2 ， wei4 jin1 yi3 liang4 qiang4 。
- fan1 shu1 shi4 zhe1 yan3 ， yi4 mo3 ru2 bai2 lang4 。
- mu4 zu2 shen1 suo3 xian1 ， er4 zhe3 zhe2 xiang1 kang4 。
- sheng1 li3 cong2 ke3 zhi1 ， he2 yong4 geng4 chou2 chang4 。
- du2 you3 liang2 shang4 yan4 ， lian2 wo3 ben3 chi1 chun3 。
- shi2 shi2 zuo4 hao3 yu3 ， si4 yu4 zhi4 quan4 jiang3 。
- jian4 er3 chu1 xian2 ni2 ， sheng1 zi3 yi3 jie2 hang2 。
- er2 wo3 you2 wei4 gui1 ， zi1 shi4 gu4 nan2 liang4 。
- an1 yong4 ku3 yan1 chen2 ， wu2 lao2 du2 qi1 chuang4 。
- fu3 yang3 ji2 chen2 ji4 ， wei4 yi4 fan2 du4 liang4 。
- yi4 zun1 shi4 you3 qiu2 ， chuan2 lai2 ru2 que4 ang4 。
- dun4 wei4 du2 jiu3 ku4 ， meng3 jiao4 tou2 wan3 xiang3 。
- juan4 huai2 qi3 fu4 you3 ， she2 lan4 fu4 dou4 zhang3 。
- bao4 xin1 jiu4 lie4 huo3 ， zi4 qu3 jiang1 shui2 rang4 。
- ye4 fen1 fang1 ban4 sheng1 ， lie4 guo4 tao2 shu3 kuang4 。

## 注释

## 译文

## 赏析
