---
id: li-zhi-yi-de-lian-lao-zhuang-seng-shu-suo-bao-zhou-xi-qie-su-dong-gui-ji-kui-qi-qi-61e19342
title: 得琏老庄僧书所报周悉且速东归既愧其勤因述书语为谢仍约官满就见
titlePinyin: de2 lian3 lao3 zhuang1 seng1 shu1 suo3 bao4 zhou1 xi1 qie3 su4 dong1 gui1 ji4 kui4 qi2 qin2 yin1 shu4 shu1 yu3 wei4 xie4 reng2 yue1 guan1 man3 jiu4 jian4
titleSlug: de-lian-lao-zhuang-seng-shu-suo-bao-zhou-xi-qie-su-dong-gui-ji-kui-qi-qi-61e19342
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 故人书报新种畦，东臯豆麦稻水西。
- 更添庄屋成两脱，筑出涌路排沙泥。
- 柳插千本竹万个，鸡豚母子群相携。
- 又倚前冈辟场圃，更下南泊来凫鹥。
- 两年课役已似此，数岁渐可如山溪。
- 吾师报地适我与，胸中莹彻真琉璃。
- 一钱不敢力为尽，只得一饭仍鸡栖。
- 我慙汩没落陷穽，眼前差路知几蹊。
- 缅怀吾邦归未得，书来未读先酸凄。
- 本无去来强絷缚，亦非颠倒随倾挤。
- 万众过眼即他物，列鼎既饱均朝虀。
- 明年定作一村老，非施委曲谁刀圭。

## 拼音
- gu4 ren2 shu1 bao4 xin1 zhong3 qi2 ， dong1 gao1 dou4 mai4 dao4 shui3 xi1 。
- geng4 tian1 zhuang1 wu1 cheng2 liang3 tuo1 ， zhu4 chu1 yong3 lu4 pai2 sha1 ni2 。
- liu3 cha1 qian1 ben3 zhu2 wan4 ge4 ， ji1 tun2 mu3 zi3 qun2 xiang1 xie2 。
- you4 yi3 qian2 gang1 pi4 chang3 pu3 ， geng4 xia4 nan2 bo2 lai2 fu2 yi1 。
- liang3 nian2 ke4 yi4 yi3 si4 ci3 ， shu4 sui4 jian4 ke3 ru2 shan1 xi1 。
- wu2 shi1 bao4 di4 shi4 wo3 yu3 ， xiong1 zhong1 ying2 che4 zhen1 liu2 li2 。
- yi4 qian2 bu4 gan3 li4 wei4 jin4 ， zhi1 de2 yi2 fan4 reng2 ji1 qi1 。
- wo3 can2 gu3 mo4 luo4 xian4 jing3 ， yan3 qian2 cha4 lu4 zhi1 ji3 qi1 。
- mian3 huai2 wu2 bang1 gui1 wei4 de2 ， shu1 lai2 wei4 du2 xian1 suan1 qi1 。
- ben3 wu2 qu4 lai2 qiang2 zhi2 fu4 ， yi4 fei1 dian1 dao3 sui2 qing1 ji3 。
- wan4 zhong4 guo4 yan3 ji2 ta1 wu4 ， lie4 ding3 ji4 bao3 jun1 chao2 ji1 。
- ming2 nian2 ding4 zuo4 yi4 cun1 lao3 ， fei1 shi1 wei3 qu1 shui2 dao1 gui1 。

## 注释

## 译文

## 赏析
