---
id: li-zhi-yi-gan-lu-tang-ge
title: 甘露堂歌
titlePinyin: gan1 lu4 tang2 ge1
titleSlug: gan-lu-tang-ge
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 炎天熇熇如涌汤，使君置酒甘露堂。
- 无风但觉冷彻骨，坐来仿佛飞青霜。
- 使君顾客指新榜，天假此应来辉光。
- 八十里叟感盛事，献颂请名相激昂。
- 我非取专已上报，尧仁舜智方当阳。
- 迩来瑞应发处处，中台第一彤云章。
- 吾邦虽僻亦影响，明德所祐真无疆。
- 已而转盼欲受简，惭非叟比畴能当。
- 辄因胜遇强黾勉，庶几击壤同揄扬。
- 吾君之泽不可象，使君之惠何可忘。
- 才高名重偶暂屈，遗爱他日逾甘棠。
- 嗟予落莫徒自感，乍鸣乍已如寒螀。
- 安时逐境姑委化，随缘致力聊为乡。
- 时逢载酒问难字，未拟持箠操群羊。
- 但知今日不易得，纵不能饮须空觞。

## 拼音
- yan2 tian1 he4 he4 ru2 yong3 tang1 ， shi3 jun1 zhi4 jiu3 gan1 lu4 tang2 。
- wu2 feng1 dan4 jue2 leng3 che4 gu3 ， zuo4 lai2 fang3 fu2 fei1 qing1 shuang1 。
- shi3 jun1 gu4 ke4 zhi3 xin1 bang3 ， tian1 jia3 ci3 ying4 lai2 hui1 guang1 。
- ba1 shi2 li3 sou3 gan3 sheng4 shi4 ， xian4 song4 qing3 ming2 xiang1 ji1 ang2 。
- wo3 fei1 qu3 zhuan1 yi3 shang4 bao4 ， yao2 ren2 shun4 zhi4 fang1 dang1 yang2 。
- er3 lai2 rui4 ying4 fa1 chu4 chu4 ， zhong1 tai2 di4 yi1 tong2 yun2 zhang1 。
- wu2 bang1 sui1 pi4 yi4 ying3 xiang3 ， ming2 de2 suo3 you4 zhen1 wu2 jiang1 。
- yi3 er2 zhuan3 pan4 yu4 shou4 jian3 ， can2 fei1 sou3 bi3 chou2 neng2 dang1 。
- zhe2 yin1 sheng4 yu4 qiang2 mian3 mian3 ， shu4 ji1 ji1 rang3 tong2 yu2 yang2 。
- wu2 jun1 zhi1 ze2 bu4 ke3 xiang4 ， shi3 jun1 zhi1 hui4 he2 ke3 wang4 。
- cai2 gao1 ming2 zhong4 ou3 zan4 qu1 ， yi2 ai4 ta1 ri4 yu2 gan1 tang2 。
- jie1 yu3 luo4 mo4 tu2 zi4 gan3 ， zha4 ming2 zha4 yi3 ru2 han2 jiang1 。
- an1 shi2 zhu2 jing4 gu1 wei3 hua4 ， sui2 yuan2 zhi4 li4 liao2 wei4 xiang1 。
- shi2 feng2 zai3 jiu3 wen4 nan2 zi4 ， wei4 ni3 chi2 chui2 cao1 qun2 yang2 。
- dan4 zhi1 jin1 ri4 bu2 yi4 de2 ， zong4 bu4 neng2 yin3 xu1 kong1 shang1 。

## 注释

## 译文

## 赏析
