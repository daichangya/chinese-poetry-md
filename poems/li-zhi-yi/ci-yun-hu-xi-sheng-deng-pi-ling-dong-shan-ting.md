---
id: li-zhi-yi-ci-yun-hu-xi-sheng-deng-pi-ling-dong-shan-ting
title: 次韵胡希圣登毗陵东山亭
titlePinyin: ci4 yun4 hu2 xi1 sheng4 deng1 pi2 ling2 dong1 shan1 ting2
titleSlug: ci-yun-hu-xi-sheng-deng-pi-ling-dong-shan-ting
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见狐裘相齐望前古，后日执鞭固欣慕。
- 烟云得趣更飘萧，常使高人恨无路。
- 阑干峥嵘擅空阔，寒日低回得循步。
- 朱轮想见不可从，南国小棠疑未去。
- 百年暴辉实之宾，俯盛仰衰情易新。
- 孤怀直欲共倾倒，衣上元无一点尘。
- 又不见三千珠履春申君，十年天禄扬子云。
- 极目平原草萦骨，秋月春风愁杀人。
- 五湖归去辨之蚤，击鼓撞钟犹恨少。
- 险语缓丝一剑休，九衢相视空草草。
- 荆州万里控上流，歌舞翻风甚飞鸟。
- 回首苍梧隔暮云，南狩不归何可叫。
- 解后相逢情更亲，刍狗畴能夸已陈。
- 欲书醉语致多感，好事今无载酒人。
- 班班微阳度密竹，啧啧寒雀喧荒榛。
- 韦郎所纪十无一，安得遗老酬咨询。
- 蹭蹬难堪随末俗，健论爱君如剪竹。
- 宁人负我无负人，咄咄老瞒徒四目。
- 直弦易断曲未终，凤髓难容断谁续。
- 白首胡君到孤独，在何分金齐鲍叔。

## 拼音
- jun1 bu2 jian4 hu2 qiu2 xiang1 qi2 wang4 qian2 gu3 ， hou4 ri4 zhi2 bian1 gu4 xin1 mu4 。
- yan1 yun2 de2 qu4 geng4 piao1 xiao1 ， chang2 shi3 gao1 ren2 hen4 wu2 lu4 。
- lan2 gan1 zheng1 rong2 shan4 kong1 kuo4 ， han2 ri4 di1 hui2 de2 xun2 bu4 。
- zhu1 lun2 xiang3 jian4 bu4 ke3 cong2 ， nan2 guo2 xiao3 tang2 yi2 wei4 qu4 。
- bai3 nian2 bao4 hui1 shi2 zhi1 bin1 ， fu3 sheng4 yang3 shuai1 qing2 yi4 xin1 。
- gu1 huai2 zhi2 yu4 gong4 qing1 dao3 ， yi1 shang4 yuan2 wu2 yi4 dian3 chen2 。
- you4 bu2 jian4 san1 qian1 zhu1 lü3 chun1 shen1 jun1 ， shi2 nian2 tian1 lu4 yang2 zi3 yun2 。
- ji2 mu4 ping2 yuan2 cao3 ying2 gu3 ， qiu1 yue4 chun1 feng1 chou2 sha1 ren2 。
- wu3 hu2 gui1 qu4 bian4 zhi1 zao3 ， ji1 gu3 zhuang4 zhong1 you2 hen4 shao3 。
- xian3 yu3 huan3 si1 yi2 jian4 xiu1 ， jiu3 qu2 xiang1 shi4 kong1 cao3 cao3 。
- jing1 zhou1 wan4 li3 kong4 shang4 liu2 ， ge1 wu3 fan1 feng1 shen4 fei1 niao3 。
- hui2 shou3 cang1 wu2 ge2 mu4 yun2 ， nan2 shou4 bu4 gui1 he2 ke3 jiao4 。
- jie3 hou4 xiang1 feng2 qing2 geng4 qin1 ， chu2 gou3 chou2 neng2 kua1 yi3 chen2 。
- yu4 shu1 zui4 yu3 zhi4 duo1 gan3 ， hao3 shi4 jin1 wu2 zai3 jiu3 ren2 。
- ban1 ban1 wei1 yang2 du4 mi4 zhu2 ， ze2 ze2 han2 que4 xuan1 huang1 zhen1 。
- wei2 lang2 suo3 ji4 shi2 wu2 yi1 ， an1 de2 yi2 lao3 chou2 zi1 xun2 。
- ceng4 deng1 nan2 kan1 sui2 mo4 su2 ， jian4 lun4 ai4 jun1 ru2 jian3 zhu2 。
- ning2 ren2 fu4 wo3 wu2 fu4 ren2 ， duo1 duo1 lao3 man2 tu2 si4 mu4 。
- zhi2 xian2 yi4 duan4 qu3 wei4 zhong1 ， feng4 sui3 nan2 rong2 duan4 shui2 xu4 。
- bai2 shou3 hu2 jun1 dao4 gu1 du2 ， zai4 he2 fen1 jin1 qi2 bao4 shu1 。

## 注释

## 译文

## 赏析
