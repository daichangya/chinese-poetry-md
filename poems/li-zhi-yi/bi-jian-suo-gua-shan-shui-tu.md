---
id: li-zhi-yi-bi-jian-suo-gua-shan-shui-tu
title: 壁间所挂山水图
titlePinyin: bi4 jian1 suo3 gua4 shan1 shui3 tu2
titleSlug: bi-jian-suo-gua-shan-shui-tu
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老骥无能空在闲，苜蓿既饱思行山。
- 谁知尺幅分向背，恍如百里随跻攀。
- 云烟蒙蒙心共远，草树阴阴日将晚。
- 一声幽鸟隔前溪，万古回春来叠𪩘。
- 凉风仿佛飞清霜，奉身九折忍王阳。
- 嗟我胡为不自爱，逐物颠倒轻余光。
- 爪䍠活计知何日，相对无言搔短发。
- 芒鞋竹杖清自在，皎皎吾心真匪石。

## 拼音
- lao3 ji4 wu2 neng2 kong1 zai4 xian2 ， mu4 xu0 ji4 bao3 si1 xing2 shan1 。
- shui2 zhi1 chi3 fu2 fen1 xiang4 bei4 ， huang3 ru2 bai3 li3 sui2 ji1 pan1 。
- yun2 yan1 meng2 meng2 xin1 gong4 yuan3 ， cao3 shu4 yin1 yin1 ri4 jiang1 wan3 。
- yi4 sheng1 you1 niao3 ge2 qian2 xi1 ， wan4 gu3 hui2 chun1 lai2 die2 yan3 。
- liang2 feng1 fang3 fu2 fei1 qing1 shuang1 ， feng4 shen1 jiu3 zhe2 ren3 wang2 yang2 。
- jie1 wo3 hu2 wei4 bu2 zi4 ai4 ， zhu2 wu4 dian1 dao3 qing1 yu2 guang1 。
- zhua3 䍠 huo2 ji4 zhi1 he2 ri4 ， xiang1 dui4 wu2 yan2 sao1 duan3 fa4 。
- mang2 xie2 zhu2 zhang4 qing1 zi4 zai4 ， jiao3 jiao3 wu2 xin1 zhen1 fei3 shi2 。

## 注释

## 译文

## 赏析
