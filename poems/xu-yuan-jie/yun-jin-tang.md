---
id: xu-yuan-jie-yun-jin-tang
title: 云锦堂
titlePinyin: yun2 jin3 tang2
titleSlug: yun-jin-tang
author: 徐元杰
authorPinyin: xu2 yuan2 jie2
authorSlug: xu-yuan-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太湖之阳景绝奇，乾坤轩豁呈端倪。
- 分将一派清涟漪，南宫幻出红琉璃。
- 朝暾未吐烟露垂，碧纱弦里眠江妃。
- 六月火繖张赫曦，姑射山寒冰雪肌。
- 妖㛠万态不敢窥，净洗却面凝西施。
- 欲雨未雨多峰奇，霞生岛上乘冯夷。
- 来从西蜀江水肥，似绚吴江枫落时。
- 水乡月午舟叶携，何处更觅昆明池。
- 问渠为此堂者谁，人与鸥鹭相忘机。
- 丹心缅慕周濂溪，爱其莹质生淤泥。
- 推门清风故人来，一一君子徧追随。
- 六郎姿貌当年非，肝肠染透铅与脂。
- 拈花摘叶儿女痴，弛却蚕丝牵藕丝。
- 纷华一扫金飚吹，皮肤剥尽实不亏。
- 昼清人静茶烟飞，观云叶叶无停披。
- 千绮万缬古宝遗，底用漫天锦障帏。
- 恶其文著尚䌹衣，浇灌道义培根基。
- 氤氲妙毓山泽姿，肤寸弥满天地维。

## 拼音
- tai4 hu2 zhi1 yang2 jing3 jue2 qi2 ， qian2 kun1 xuan1 huo1 cheng2 duan1 ni2 。
- fen1 jiang1 yi2 pai4 qing1 lian2 yi1 ， nan2 gong1 huan4 chu1 hong2 liu2 li2 。
- chao2 tun1 wei4 tu3 yan1 lu4 chui2 ， bi4 sha1 xian2 li3 mian2 jiang1 fei1 。
- liu4 yue4 huo3 san3 zhang1 he4 xi1 ， gu1 she4 shan1 han2 bing1 xue3 ji1 。
- yao1 㛠 wan4 tai4 bu4 gan3 kui1 ， jing4 xi3 que4 mian4 ning2 xi1 shi1 。
- yu4 yu3 wei4 yu3 duo1 feng1 qi2 ， xia2 sheng1 dao3 shang4 cheng2 feng2 yi2 。
- lai2 cong2 xi1 shu3 jiang1 shui3 fei2 ， si4 xuan4 wu2 jiang1 feng1 luo4 shi2 。
- shui3 xiang1 yue4 wu3 zhou1 ye4 xie2 ， he2 chu4 geng4 mi4 kun1 ming2 chi2 。
- wen4 qu2 wei4 ci3 tang2 zhe3 shui2 ， ren2 yu3 ou1 lu4 xiang1 wang4 ji1 。
- dan1 xin1 mian3 mu4 zhou1 lian2 xi1 ， ai4 qi2 ying2 zhi4 sheng1 yu1 ni2 。
- tui1 men2 qing1 feng1 gu4 ren2 lai2 ， yi1 yi1 jun1 zi3 bian4 zhui1 sui2 。
- liu4 lang2 zi1 mao4 dang1 nian2 fei1 ， gan1 chang2 ran3 tou4 qian1 yu3 zhi1 。
- nian1 hua1 zhai1 ye4 er2 nü3 chi1 ， chi2 que4 can2 si1 qian1 ou3 si1 。
- fen1 hua2 yi4 sao3 jin1 biao1 chui1 ， pi2 fu1 bao1 jin4 shi2 bu4 kui1 。
- zhou4 qing1 ren2 jing4 cha2 yan1 fei1 ， guan1 yun2 ye4 ye4 wu2 ting2 pi1 。
- qian1 qi3 wan4 xie2 gu3 bao3 yi2 ， di3 yong4 man4 tian1 jin3 zhang4 wei2 。
- e4 qi2 wen2 zhu4 shang4 jiong3 yi1 ， jiao1 guan4 dao4 yi4 pei2 gen1 ji1 。
- yin1 yun1 miao4 yu4 shan1 ze2 zi1 ， fu1 cun4 mi2 man3 tian1 di4 wei2 。

## 注释

## 译文

## 赏析
