---
id: xu-yuan-jie-ti-zhu-zhou
title: 题竹洲
titlePinyin: ti2 zhu2 zhou1
titleSlug: ti-zhu-zhou
author: 徐元杰
authorPinyin: xu2 yuan2 jie2
authorSlug: xu-yuan-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人之生也直，此君亦如是。
- 我酷爱此君，臭味本相似。
- 方其出地初，一种根萌异。
- 刚特俨不回，钧石莫障蔽。
- 日夜之所息，雨露之所渍。
- 玉成修茂姿，表表在天地。
- 其静专似仁，其动辟似智。
- 其肃然似礼，其凝然似义。
- 虚中纯白生，似信不容伪。
- 在人该五常，在天足五气。
- 六月苍苍寒，不附炎热势。
- 雨雪披猖中，弹压万凋瘁。
- 似正色立朝，忠诚著于世。
- 似广厦万间，其荫足以庇。
- 似闻伯夷风，顽廉懦立志。
- 似坚子卿节，夷险无二致。
- 似见鲁仲连，不复论鄙事。
- 似识元紫芝，顿消名与利。
- 子陵钓严滩，太公钓璜渭。
- 风月一竿中，相从神骨契。
- 持此叩竹洲，考功言外意。

## 拼音
- ren2 zhi1 sheng1 ye3 zhi2 ， ci3 jun1 yi4 ru2 shi4 。
- wo3 ku4 ai4 ci3 jun1 ， chou4 wei4 ben3 xiang4 si4 。
- fang1 qi2 chu1 di4 chu1 ， yi4 zhong3 gen1 meng2 yi4 。
- gang1 te4 yan3 bu4 hui2 ， jun1 shi2 mo4 zhang4 bi4 。
- ri4 ye4 zhi1 suo3 xi1 ， yu3 lu4 zhi1 suo3 zi4 。
- yu4 cheng2 xiu1 mao4 zi1 ， biao3 biao3 zai4 tian1 di4 。
- qi2 jing4 zhuan1 si4 ren2 ， qi2 dong4 pi4 si4 zhi4 。
- qi2 su4 ran2 si4 li3 ， qi2 ning2 ran2 si4 yi4 。
- xu1 zhong1 chun2 bai2 sheng1 ， si4 xin4 bu4 rong2 wei3 。
- zai4 ren2 gai1 wu3 chang2 ， zai4 tian1 zu2 wu3 qi4 。
- liu4 yue4 cang1 cang1 han2 ， bu2 fu4 yan2 re4 shi4 。
- yu3 xue3 pi1 chang1 zhong1 ， tan2 ya1 wan4 diao1 cui4 。
- si4 zheng4 se4 li4 chao2 ， zhong1 cheng2 zhu4 yu2 shi4 。
- si4 guang3 sha4 wan4 jian1 ， qi2 yin4 zu2 yi3 bi4 。
- si4 wen2 bo2 yi2 feng1 ， wan2 lian2 nuo4 li4 zhi4 。
- si4 jian1 zi3 qing1 jie2 ， yi2 xian3 wu2 er4 zhi4 。
- si4 jian4 lu3 zhong4 lian2 ， bu2 fu4 lun4 bi3 shi4 。
- si4 shi2 yuan2 zi3 zhi1 ， dun4 xiao1 ming2 yu3 li4 。
- zi3 ling2 diao4 yan2 tan1 ， tai4 gong1 diao4 huang2 wei4 。
- feng1 yue4 yi1 gan1 zhong1 ， xiang1 cong2 shen2 gu3 qi4 。
- chi2 ci3 kou4 zhu2 zhou1 ， kao3 gong1 yan2 wai4 yi4 。

## 注释

## 译文

## 赏析
