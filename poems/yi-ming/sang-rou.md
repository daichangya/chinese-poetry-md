---
id: yi-ming-sang-rou
title: 桑柔
titlePinyin: sang1 rou2
titleSlug: sang-rou
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 菀彼桑柔，其下侯旬，捋采其刘，瘼此下民。不殄心忧，仓兄填兮。倬彼昊天，宁不我矜？
- 四牡骙骙，旟旐有翩。乱生不夷，靡国不泯。民靡有黎，具祸以烬。于乎有哀，国步斯频。
- 国步灭资，天不我将。靡所止疑，云徂何往？君子实维，秉心无竞。谁生厉阶，至今为梗？
- 忧心殷殷，念我土宇。我生不辰，逢天𫢸怒。自西徂东，靡所定处。多我觏痻，孔棘我圉。
- 为谋为毖，乱况斯削。告尔忧恤，诲尔序爵。谁能执热，逝不以濯？其何能淑，载胥及溺。
- 如彼溯风，亦孔之僾。民有肃心，荓云不逮。好是稼穑，力民代食。稼穑维宝，代食维好？
- 天降丧乱，灭我立王。降此蟊贼，稼穑卒痒。哀恫中国，具赘卒荒。靡有旅力，以念穹苍。
- 维此惠君，民人所瞻。秉心宣犹，考慎其相。维彼不顺，自独俾臧。自有肺肠，俾民卒狂。
- 瞻彼中林，甡甡其鹿。朋友已谮，不胥以谷。人亦有言：进退维谷。
- 维此圣人，瞻言百里。维彼愚人，覆狂以喜。匪言不能，胡斯畏忌？
- 维此良人，弗求弗迪。维彼忍心，是顾是复。民之贪乱，宁为荼毒。
- 大风有隧，有空大谷。维此良人，作为式谷。维彼不顺，征以中垢。
- 大风有隧，贪人败类。听言则对，诵言如醉。匪用其良，复俾我悖。
- 嗟尔朋友，予岂不知而作。如彼飞虫，时亦弋获。既之阴女，反予来赫。
- 民之罔极，职凉善背。为民不利，如云不克。民之回遹，职竞用力。
- 民之未戾，职盗为寇。凉曰不可，覆背善詈。虽曰匪予，既作尔歌！

## 拼音
- wan3 bi3 sang1 rou2 ， qi2 xia4 hou2 xun2 ， lü3 cai3 qi2 liu2 ， mo4 ci3 xia4 min2 。 bu4 tian3 xin1 you1 ， cang1 xiong1 tian2 xi1 。 zhuo1 bi3 hao4 tian1 ， ning2 bu4 wo3 jin1 ？
- si4 mu3 kui2 kui2 ， yu2 zhao4 you3 pian1 。 luan4 sheng1 bu4 yi2 ， mi2 guo2 bu4 min3 。 min2 mi2 you3 li2 ， ju4 huo4 yi3 jin4 。 yu2 hu1 you3 ai1 ， guo2 bu4 si1 pin2 。
- guo2 bu4 mie4 zi1 ， tian1 bu4 wo3 jiang1 。 mi2 suo3 zhi3 yi2 ， yun2 cu2 he2 wang3 ？ jun1 zi3 shi2 wei2 ， bing3 xin1 wu2 jing4 。 shui2 sheng1 li4 jie1 ， zhi4 jin1 wei4 geng3 ？
- you1 xin1 yin1 yin1 ， nian4 wo3 tu3 yu3 。 wo3 sheng1 bu4 chen2 ， feng2 tian1 dan4 nu4 。 zi4 xi1 cu2 dong1 ， mi2 suo3 ding4 chu4 。 duo1 wo3 gou4 min2 ， kong3 ji2 wo3 yu3 。
- wei4 mou2 wei4 bi4 ， luan4 kuang4 si1 xiao1 。 gao4 er3 you1 xu4 ， hui4 er3 xu4 jue2 。 shui2 neng2 zhi2 re4 ， shi4 bu4 yi3 zhuo2 ？ qi2 he2 neng2 shu1 ， zai3 xu1 ji2 ni4 。
- ru2 bi3 su4 feng1 ， yi4 kong3 zhi1 ai4 。 min2 you3 su4 xin1 ， ping2 yun2 bu4 dai3 。 hao3 shi4 jia4 se4 ， li4 min2 dai4 shi2 。 jia4 se4 wei2 bao3 ， dai4 shi2 wei2 hao3 ？
- tian1 jiang4 sang1 luan4 ， mie4 wo3 li4 wang2 。 jiang4 ci3 mao2 zei2 ， jia4 se4 zu2 yang3 。 ai1 dong4 zhong1 guo2 ， ju4 zhui4 zu2 huang1 。 mi2 you3 lü3 li4 ， yi3 nian4 qiong2 cang1 。
- wei2 ci3 hui4 jun1 ， min2 ren2 suo3 zhan1 。 bing3 xin1 xuan1 you2 ， kao3 shen4 qi2 xiang1 。 wei2 bi3 bu2 shun4 ， zi4 du2 bi3 zang1 。 zi4 you3 fei4 chang2 ， bi3 min2 zu2 kuang2 。
- zhan1 bi3 zhong1 lin2 ， shen1 shen1 qi2 lu4 。 peng2 you3 yi3 zen4 ， bu4 xu1 yi3 gu3 。 ren2 yi4 you3 yan2 ： jin4 tui4 wei2 gu3 。
- wei2 ci3 sheng4 ren2 ， zhan1 yan2 bai3 li3 。 wei2 bi3 yu2 ren2 ， fu4 kuang2 yi3 xi3 。 fei3 yan2 bu4 neng2 ， hu2 si1 wei4 ji4 ？
- wei2 ci3 liang2 ren2 ， fu2 qiu2 fu2 di2 。 wei2 bi3 ren3 xin1 ， shi4 gu4 shi4 fu4 。 min2 zhi1 tan1 luan4 ， ning2 wei4 tu2 du2 。
- da4 feng1 you3 sui4 ， you3 kong1 da4 gu3 。 wei2 ci3 liang2 ren2 ， zuo4 wei2 shi4 gu3 。 wei2 bi3 bu2 shun4 ， zheng1 yi3 zhong1 gou4 。
- da4 feng1 you3 sui4 ， tan1 ren2 bai4 lei4 。 ting1 yan2 ze2 dui4 ， song4 yan2 ru2 zui4 。 fei3 yong4 qi2 liang2 ， fu4 bi3 wo3 bei4 。
- jie1 er3 peng2 you3 ， yu3 qi3 bu4 zhi1 er2 zuo4 。 ru2 bi3 fei1 chong2 ， shi2 yi4 yi4 huo4 。 ji4 zhi1 yin1 nü3 ， fan3 yu3 lai2 he4 。
- min2 zhi1 wang3 ji2 ， zhi2 liang2 shan4 bei4 。 wei4 min2 bu2 li4 ， ru2 yun2 bu2 ke4 。 min2 zhi1 hui2 yu4 ， zhi2 jing4 yong4 li4 。
- min2 zhi1 wei4 li4 ， zhi2 dao4 wei4 kou4 。 liang2 yue1 bu4 ke3 ， fu4 bei4 shan4 li4 。 sui1 yue1 fei3 yu3 ， ji4 zuo4 er3 ge1 ！

## 注释

## 译文

## 赏析
