---
id: yi-ming-che-gong
title: 车攻
titlePinyin: che1 gong1
titleSlug: che-gong
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 我车既攻，我马既同。四牡庞庞，驾言徂东。
- 田车既好，田牡孔阜。东有甫草，驾言行狩。
- 之子于苗，选徒嚣嚣。建旐设旄，搏兽于敖。
- 驾彼四牡，四牡奕奕。赤芾金舄，会同有绎。
- 决拾既佽，弓矢既调。射夫既同，助我举柴。
- 四黄既驾，两骖不猗。不失其驰，舍矢如破。
- 萧萧马鸣，悠悠旆旌。徒御不惊，大庖不盈。
- 之子于征，有闻无声。允矣君子，展也大成。

## 拼音
- wo3 che1 ji4 gong1 ， wo3 ma3 ji4 tong2 。 si4 mu3 pang2 pang2 ， jia4 yan2 cu2 dong1 。
- tian2 che1 ji4 hao3 ， tian2 mu3 kong3 fu4 。 dong1 you3 fu3 cao3 ， jia4 yan2 xing2 shou4 。
- zhi1 zi3 yu2 miao2 ， xuan3 tu2 ao2 ao2 。 jian4 zhao4 she4 mao2 ， bo2 shou4 yu2 ao2 。
- jia4 bi3 si4 mu3 ， si4 mu3 yi4 yi4 。 chi4 fei4 jin1 xi4 ， hui4 tong2 you3 yi4 。
- jue2 shi2 ji4 ci4 ， gong1 shi3 ji4 tiao2 。 she4 fu1 ji4 tong2 ， zhu4 wo3 ju3 chai2 。
- si4 huang2 ji4 jia4 ， liang3 can1 bu4 yi1 。 bu4 shi1 qi2 chi2 ， she4 shi3 ru2 po4 。
- xiao1 xiao1 ma3 ming2 ， you1 you1 pei4 jing1 。 tu2 yu4 bu4 jing1 ， da4 pao2 bu4 ying2 。
- zhi1 zi3 yu2 zheng1 ， you3 wen2 wu2 sheng1 。 yun3 yi3 jun1 zi3 ， zhan3 ye3 da4 cheng2 。

## 注释

## 译文

## 赏析
