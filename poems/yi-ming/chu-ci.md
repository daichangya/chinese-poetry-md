---
id: yi-ming-chu-ci
title: 楚茨
titlePinyin: chu3 ci2
titleSlug: chu-ci
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 楚楚者茨，言抽其棘，自昔何为？我蓺黍稷。我黍与与，我稷翼翼。
- 我仓既盈，我庾维亿。以为酒食，以享以祀，以妥以侑，以介景福。
- 济济跄跄，絜尔牛羊，以往烝尝。或剥或亨，或四或将。祝祭于祊，
- 祀事孔明。先祖是皇，神保是飨。孝孙有庆，报以介福，万寿无疆！
- 执爨踖踖，为俎孔硕，或燔或炙。君妇莫莫，为豆孔庶。为宾为客，
- 献酬交错。礼仪卒度，笑语卒获。神保是格，报以介福，万寿攸酢！
- 我孔戁矣，式礼莫愆。工祝致告，徂赉孝孙。苾芬孝祀，神嗜饮食。
- 卜尔百福，如几如式。既齐既稷，既匡既敕。永锡尔极，时万时亿！
- 礼仪既备，钟鼓既戒，孝孙徂位，工祝致告，神具醉止，皇尸载起。
- 鼓钟送尸，神保聿归。诸宰君妇，废彻不迟。诸父兄弟，备言燕私。
- 乐具入奏，以绥后禄。尔肴既将，莫怨具庆。既醉既饱，小大稽首。
- 神嗜饮食，使君寿考。孔惠孔时，维其尽之。子子孙孙，勿替引之！

## 拼音
- chu3 chu3 zhe3 ci2 ， yan2 chou1 qi2 ji2 ， zi4 xi1 he2 wei4 ？ wo3 yi4 shu3 ji4 。 wo3 shu3 yu3 yu3 ， wo3 ji4 yi4 yi4 。
- wo3 cang1 ji4 ying2 ， wo3 yu3 wei2 yi4 。 yi3 wei2 jiu3 shi2 ， yi3 xiang3 yi3 si4 ， yi3 tuo3 yi3 you4 ， yi3 jie4 jing3 fu2 。
- ji4 ji4 qiang4 qiang4 ， jie2 er3 niu2 yang2 ， yi3 wang3 zheng1 chang2 。 huo4 bao1 huo4 heng1 ， huo4 si4 huo4 jiang1 。 zhu4 ji4 yu2 beng1 ，
- si4 shi4 kong3 ming2 。 xian1 zu3 shi4 huang2 ， shen2 bao3 shi4 xiang3 。 xiao4 sun1 you3 qing4 ， bao4 yi3 jie4 fu2 ， wan4 shou4 wu2 jiang1 ！
- zhi2 cuan4 ji2 ji2 ， wei4 zu3 kong3 shuo4 ， huo4 fan2 huo4 zhi4 。 jun1 fu4 mo4 mo4 ， wei4 dou4 kong3 shu4 。 wei4 bin1 wei4 ke4 ，
- xian4 chou2 jiao1 cuo4 。 li3 yi2 zu2 du4 ， xiao4 yu3 zu2 huo4 。 shen2 bao3 shi4 ge2 ， bao4 yi3 jie4 fu2 ， wan4 shou4 you1 cu4 ！
- wo3 kong3 nan3 yi3 ， shi4 li3 mo4 qian1 。 gong1 zhu4 zhi4 gao4 ， cu2 lai4 xiao4 sun1 。 bi4 fen1 xiao4 si4 ， shen2 shi4 yin3 shi2 。
- bu3 er3 bai3 fu2 ， ru2 ji3 ru2 shi4 。 ji4 qi2 ji4 ji4 ， ji4 kuang1 ji4 chi4 。 yong3 xi1 er3 ji2 ， shi2 wan4 shi2 yi4 ！
- li3 yi2 ji4 bei4 ， zhong1 gu3 ji4 jie4 ， xiao4 sun1 cu2 wei4 ， gong1 zhu4 zhi4 gao4 ， shen2 ju4 zui4 zhi3 ， huang2 shi1 zai3 qi3 。
- gu3 zhong1 song4 shi1 ， shen2 bao3 yu4 gui1 。 zhu1 zai3 jun1 fu4 ， fei4 che4 bu4 chi2 。 zhu1 fu4 xiong1 di4 ， bei4 yan2 yan4 si1 。
- le4 ju4 ru4 zou4 ， yi3 sui2 hou4 lu4 。 er3 yao2 ji4 jiang1 ， mo4 yuan4 ju4 qing4 。 ji4 zui4 ji4 bao3 ， xiao3 da4 qi3 shou3 。
- shen2 shi4 yin3 shi2 ， shi3 jun1 shou4 kao3 。 kong3 hui4 kong3 shi2 ， wei2 qi2 jin4 zhi1 。 zi3 zi3 sun1 sun1 ， wu4 ti4 yin3 zhi1 ！

## 注释

## 译文

## 赏析
