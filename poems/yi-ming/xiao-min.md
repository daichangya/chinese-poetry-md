---
id: yi-ming-xiao-min
title: 小旻
titlePinyin: xiao3 min2
titleSlug: xiao-min
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 旻天疾威，敷于下土。谋犹回遹，何日斯沮？谋臧不从，不臧覆用。我视谋犹，亦孔之邛。
- 潝潝訿訿，亦孔之哀。谋之其臧，则具是违。谋之不臧，则具是依。我视谋犹，伊于胡厎。
- 我龟既厌，不我告犹。谋夫孔多，是用不集。发言盈庭，谁敢执其咎？如匪行迈谋，是用不得于道。
- 哀哉为犹，匪先民是程，匪大犹是经。维迩言是听，维迩言是争。如彼筑室于道谋，是用不溃于成。
- 国虽靡止，或圣或否。民虽靡膴，或哲或谋，或肃或艾。如彼泉流，无沦胥以败。
- 不敢暴虎，不敢冯河。人知其一，莫知其他。战战兢兢，如临深渊，如履薄冰。

## 拼音
- min2 tian1 ji2 wei1 ， fu1 yu2 xia4 tu3 。 mou2 you2 hui2 yu4 ， he2 ri4 si1 ju3 ？ mou2 zang1 bu4 cong2 ， bu4 zang1 fu4 yong4 。 wo3 shi4 mou2 you2 ， yi4 kong3 zhi1 qiong2 。
- xi4 xi4 zi3 zi3 ， yi4 kong3 zhi1 ai1 。 mou2 zhi1 qi2 zang1 ， ze2 ju4 shi4 wei2 。 mou2 zhi1 bu4 zang1 ， ze2 ju4 shi4 yi1 。 wo3 shi4 mou2 you2 ， yi1 yu2 hu2 di3 。
- wo3 gui1 ji4 yan4 ， bu4 wo3 gao4 you2 。 mou2 fu1 kong3 duo1 ， shi4 yong4 bu4 ji2 。 fa1 yan2 ying2 ting2 ， shui2 gan3 zhi2 qi2 jiu4 ？ ru2 fei3 xing2 mai4 mou2 ， shi4 yong4 bu4 de2 yu2 dao4 。
- ai1 zai1 wei4 you2 ， fei3 xian1 min2 shi4 cheng2 ， fei3 da4 you2 shi4 jing1 。 wei2 er3 yan2 shi4 ting1 ， wei2 er3 yan2 shi4 zheng1 。 ru2 bi3 zhu4 shi4 yu2 dao4 mou2 ， shi4 yong4 bu2 kui4 yu2 cheng2 。
- guo2 sui1 mi2 zhi3 ， huo4 sheng4 huo4 fou3 。 min2 sui1 mi2 wu3 ， huo4 zhe2 huo4 mou2 ， huo4 su4 huo4 ai4 。 ru2 bi3 quan2 liu2 ， wu2 lun2 xu1 yi3 bai4 。
- bu4 gan3 bao4 hu3 ， bu4 gan3 feng2 he2 。 ren2 zhi1 qi2 yi1 ， mo4 zhi1 qi2 ta1 。 zhan4 zhan4 jing1 jing1 ， ru2 lin2 shen1 yuan1 ， ru2 lü3 bo2 bing1 。

## 注释

## 译文

## 赏析
