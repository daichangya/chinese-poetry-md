---
id: yi-ming-bai-hua
title: 白华
titlePinyin: bai2 hua2
titleSlug: bai-hua
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 白华菅兮，白茅束兮。之子之远，俾我独兮。
- 英英白云，露彼菅茅。天步艰难，之子不犹。
- 滮池北流，浸彼稻田。啸歌伤怀，念彼硕人。
- 樵彼桑薪，卬烘于煁。维彼硕人，实劳我心。
- 鼓钟于宫，声闻于外。念子懆懆，视我迈迈。
- 有鹙在梁，有鹤在林。维彼硕人，实劳我心。
- 鸳鸯在梁，戢其左翼。之子无良，二三其德。
- 有扁斯石，履之卑兮。之子之远，俾我疧兮。

## 拼音
- bai2 hua2 jian1 xi1 ， bai2 mao2 shu4 xi1 。 zhi1 zi3 zhi1 yuan3 ， bi3 wo3 du2 xi1 。
- ying1 ying1 bai2 yun2 ， lu4 bi3 jian1 mao2 。 tian1 bu4 jian1 nan2 ， zhi1 zi3 bu4 you2 。
- biao1 chi2 bei3 liu2 ， jin4 bi3 dao4 tian2 。 xiao4 ge1 shang1 huai2 ， nian4 bi3 shuo4 ren2 。
- qiao2 bi3 sang1 xin1 ， ang2 hong1 yu2 chen2 。 wei2 bi3 shuo4 ren2 ， shi2 lao2 wo3 xin1 。
- gu3 zhong1 yu2 gong1 ， sheng1 wen2 yu2 wai4 。 nian4 zi3 cao3 cao3 ， shi4 wo3 mai4 mai4 。
- you3 qiu1 zai4 liang2 ， you3 he4 zai4 lin2 。 wei2 bi3 shuo4 ren2 ， shi2 lao2 wo3 xin1 。
- yuan1 yang1 zai4 liang2 ， ji2 qi2 zuo3 yi4 。 zhi1 zi3 wu2 liang2 ， er4 san1 qi2 de2 。
- you3 bian3 si1 shi2 ， lü3 zhi1 bei1 xi1 。 zhi1 zi3 zhi1 yuan3 ， bi3 wo3 qi2 xi1 。

## 注释

## 译文

## 赏析
