---
id: yi-ming-sheng-min
title: 生民
titlePinyin: sheng1 min2
titleSlug: sheng-min
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 厥初生民，时维姜嫄。生民如何？克禋克祀，以弗无子。
- 履帝武敏歆，攸介攸止，载震载夙。载生载育，时维后稷。
- 诞弥厥月，先生如达。不拆不副，无菑无害。以赫厥灵。
- 上帝不宁，不康禋祀，居然生子。
- 诞寘之隘巷，牛羊腓字之。诞寘之平林，会伐平林。
- 诞寘之寒冰，鸟覆翼之。鸟乃去矣，后稷呱矣。
- 实覃实𬣙，厥声载路。诞实匍匐，克岐克嶷。以就口食。
- 蓺之荏菽，荏菽旆旆。禾役穟穟，麻麦幪幪，瓜瓞唪唪。
- 诞后稷之穑，有相之道。茀厥丰草，种之黄茂。实方实苞，实种实褎。
- 实发实秀，实坚实好。实颖实栗，即有邰家室。
- 诞降嘉种，维秬维秠，维穈维芑。恒之秬秠，是获是亩。
- 恒之穈芑，是任是负。以归肇祀。
- 诞我祀如何？或舂或揄，或簸或蹂。释之叟叟，烝之浮浮。
- 载谋载惟。取萧祭脂，取羝以𫐈，载燔载烈，以兴嗣岁。
- 卬盛于豆，于豆于登。其香始升，上帝居歆。胡臭亶时。
- 后稷肇祀。庶无罪悔，以迄于今。

## 拼音
- jue2 chu1 sheng1 min2 ， shi2 wei2 jiang1 yuan2 。 sheng1 min2 ru2 he2 ？ ke4 yin1 ke4 si4 ， yi3 fu2 wu2 zi3 。
- lü3 di4 wu3 min3 xin1 ， you1 jie4 you1 zhi3 ， zai3 zhen4 zai3 su4 。 zai3 sheng1 zai3 yu4 ， shi2 wei2 hou4 ji4 。
- dan4 mi2 jue2 yue4 ， xian1 sheng1 ru2 da2 。 bu4 chai1 bu2 fu4 ， wu2 zi1 wu2 hai4 。 yi3 he4 jue2 ling2 。
- shang4 di4 bu4 ning2 ， bu4 kang1 yin1 si4 ， ju1 ran2 sheng1 zi3 。
- dan4 zhi4 zhi1 ai4 xiang4 ， niu2 yang2 fei2 zi4 zhi1 。 dan4 zhi4 zhi1 ping2 lin2 ， hui4 fa2 ping2 lin2 。
- dan4 zhi4 zhi1 han2 bing1 ， niao3 fu4 yi4 zhi1 。 niao3 nai3 qu4 yi3 ， hou4 ji4 gua1 yi3 。
- shi2 qin2 shi2 xu1 ， jue2 sheng1 zai3 lu4 。 dan4 shi2 pu2 fu2 ， ke4 qi2 ke4 yi2 。 yi3 jiu4 kou3 shi2 。
- yi4 zhi1 ren3 shu1 ， ren3 shu1 pei4 pei4 。 he2 yi4 sui4 sui4 ， ma2 mai4 meng2 meng2 ， gua1 die2 feng3 feng3 。
- dan4 hou4 ji4 zhi1 se4 ， you3 xiang1 zhi1 dao4 。 fu2 jue2 feng1 cao3 ， zhong3 zhi1 huang2 mao4 。 shi2 fang1 shi2 bao1 ， shi2 zhong3 shi2 xiu4 。
- shi2 fa1 shi2 xiu4 ， shi2 jian1 shi2 hao3 。 shi2 ying3 shi2 li4 ， ji2 you3 tai2 jia1 shi4 。
- dan4 jiang4 jia1 zhong3 ， wei2 ju4 wei2 pi1 ， wei2 men2 wei2 qi3 。 heng2 zhi1 ju4 pi1 ， shi4 huo4 shi4 mu3 。
- heng2 zhi1 men2 qi3 ， shi4 ren4 shi4 fu4 。 yi3 gui1 zhao4 si4 。
- dan4 wo3 si4 ru2 he2 ？ huo4 chong1 huo4 yu2 ， huo4 bo4 huo4 rou2 。 shi4 zhi1 sou3 sou3 ， zheng1 zhi1 fu2 fu2 。
- zai3 mou2 zai3 wei2 。 qu3 xiao1 ji4 zhi1 ， qu3 di1 yi3 𫐈 ， zai3 fan2 zai3 lie4 ， yi3 xing1 si4 sui4 。
- ang2 sheng4 yu2 dou4 ， yu2 dou4 yu2 deng1 。 qi2 xiang1 shi3 sheng1 ， shang4 di4 ju1 xin1 。 hu2 chou4 dan3 shi2 。
- hou4 ji4 zhao4 si4 。 shu4 wu2 zui4 hui3 ， yi3 qi4 yu2 jin1 。

## 注释

## 译文

## 赏析
