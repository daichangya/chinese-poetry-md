---
id: yi-ming-da-ming
title: 大明
titlePinyin: da4 ming2
titleSlug: da-ming
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 明明在下，赫赫在上。天难忱斯，不易维王。天位殷适，使不挟四方。
- 挚仲氏任，自彼殷商，来嫁于周，曰嫔于京。乃及王季，维德之行。
- 大任有身，生此文王。维此文王，小心翼翼。昭事上帝，聿怀多福。厥德不回，以受方国。
- 天监在下，有命既集。文王初载，天作之合。在洽之阳，在渭之涘。
- 文王嘉止，大邦有子。大邦有子，伣天之妹。文定厥祥，亲迎于渭。造舟为梁，不显其光。
- 有命自天，命此文王。于周于京，缵女维莘。长子维行，笃生武王。保右命尔，燮伐大商。
- 殷商之旅，其会如林。矢于牧野，维予侯兴。上帝临女，无二尔心。
- 牧野洋洋，檀车煌煌，驷𫘪彭彭。维师尚父，时维鹰扬。凉彼武王，四伐大商，会朝清明。

## 拼音
- ming2 ming2 zai4 xia4 ， he4 he4 zai4 shang4 。 tian1 nan2 chen2 si1 ， bu2 yi4 wei2 wang2 。 tian1 wei4 yin1 shi4 ， shi3 bu4 xie2 si4 fang1 。
- zhi4 zhong4 shi4 ren4 ， zi4 bi3 yin1 shang1 ， lai2 jia4 yu2 zhou1 ， yue1 pin2 yu2 jing1 。 nai3 ji2 wang2 ji4 ， wei2 de2 zhi1 xing2 。
- da4 ren4 you3 shen1 ， sheng1 ci3 wen2 wang2 。 wei2 ci3 wen2 wang2 ， xiao3 xin1 yi4 yi4 。 zhao1 shi4 shang4 di4 ， yu4 huai2 duo1 fu2 。 jue2 de2 bu4 hui2 ， yi3 shou4 fang1 guo2 。
- tian1 jian1 zai4 xia4 ， you3 ming4 ji4 ji2 。 wen2 wang2 chu1 zai3 ， tian1 zuo4 zhi1 he2 。 zai4 qia4 zhi1 yang2 ， zai4 wei4 zhi1 si4 。
- wen2 wang2 jia1 zhi3 ， da4 bang1 you3 zi3 。 da4 bang1 you3 zi3 ， qian4 tian1 zhi1 mei4 。 wen2 ding4 jue2 xiang2 ， qin1 ying2 yu2 wei4 。 zao4 zhou1 wei4 liang2 ， bu4 xian3 qi2 guang1 。
- you3 ming4 zi4 tian1 ， ming4 ci3 wen2 wang2 。 yu2 zhou1 yu2 jing1 ， zuan3 nü3 wei2 shen1 。 zhang3 zi3 wei2 xing2 ， du3 sheng1 wu3 wang2 。 bao3 you4 ming4 er3 ， xie4 fa2 da4 shang1 。
- yin1 shang1 zhi1 lü3 ， qi2 hui4 ru2 lin2 。 shi3 yu2 mu4 ye3 ， wei2 yu3 hou2 xing1 。 shang4 di4 lin2 nü3 ， wu2 er4 er3 xin1 。
- mu4 ye3 yang2 yang2 ， tan2 che1 huang2 huang2 ， si4 yuan2 peng2 peng2 。 wei2 shi1 shang4 fu4 ， shi2 wei2 ying1 yang2 。 liang2 bi3 wu3 wang2 ， si4 fa2 da4 shang1 ， hui4 chao2 qing1 ming2 。

## 注释

## 译文

## 赏析
