---
id: yi-ming-jiang-han
title: 江汉
titlePinyin: jiang1 han4
titleSlug: jiang-han
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 江汉浮浮，武夫滔滔。匪安匪游，淮夷来求。既出我车，既设我旟。匪安匪舒，淮夷来铺。
- 江汉汤汤，武夫洸洸。经营四方，告成于王。四方既平，王国庶定。时靡有争，王心载宁。
- 江汉之浒，王命召虎：式辟四方，彻我疆土。匪疚匪棘，王国来极。于疆于理，至于南海。
- 王命召虎：来旬来宣。文武受命，召公维翰。无曰予小子，召公是似。肇敏戎公，用锡尔祉。
- 厘尔圭瓒，秬鬯一卣。告于文人，锡山土田。于周受命，自召祖命，虎拜稽首：天子万年！
- 虎拜稽首，对扬王休。作召公考：天子万寿！明明天子，令闻不已，矢其文德，洽此四国。

## 拼音
- jiang1 han4 fu2 fu2 ， wu3 fu1 tao1 tao1 。 fei3 an1 fei3 you2 ， huai2 yi2 lai2 qiu2 。 ji4 chu1 wo3 che1 ， ji4 she4 wo3 yu2 。 fei3 an1 fei3 shu1 ， huai2 yi2 lai2 pu4 。
- jiang1 han4 tang1 tang1 ， wu3 fu1 guang1 guang1 。 jing1 ying2 si4 fang1 ， gao4 cheng2 yu2 wang2 。 si4 fang1 ji4 ping2 ， wang2 guo2 shu4 ding4 。 shi2 mi2 you3 zheng1 ， wang2 xin1 zai3 ning2 。
- jiang1 han4 zhi1 hu3 ， wang2 ming4 zhao4 hu3 ： shi4 pi4 si4 fang1 ， che4 wo3 jiang1 tu3 。 fei3 jiu4 fei3 ji2 ， wang2 guo2 lai2 ji2 。 yu2 jiang1 yu2 li3 ， zhi4 yu2 nan2 hai3 。
- wang2 ming4 zhao4 hu3 ： lai2 xun2 lai2 xuan1 。 wen2 wu3 shou4 ming4 ， zhao4 gong1 wei2 han4 。 wu2 yue1 yu3 xiao3 zi0 ， zhao4 gong1 shi4 si4 。 zhao4 min3 rong2 gong1 ， yong4 xi1 er3 zhi3 。
- li2 er3 gui1 zan4 ， ju4 chang4 yi4 you3 。 gao4 yu2 wen2 ren2 ， xi1 shan1 tu3 tian2 。 yu2 zhou1 shou4 ming4 ， zi4 zhao4 zu3 ming4 ， hu3 bai4 qi3 shou3 ： tian1 zi3 wan4 nian2 ！
- hu3 bai4 qi3 shou3 ， dui4 yang2 wang2 xiu1 。 zuo4 zhao4 gong1 kao3 ： tian1 zi3 wan4 shou4 ！ ming2 ming2 tian1 zi3 ， ling4 wen2 bu4 yi3 ， shi3 qi2 wen2 de2 ， qia4 ci3 si4 guo2 。

## 注释

## 译文

## 赏析
