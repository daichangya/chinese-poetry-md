---
id: yi-ming-dang
title: 荡
titlePinyin: dang4
titleSlug: dang
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 荡荡上帝，下民之辟。疾威上帝，其命多辟。
- 天生烝民，其命匪谌。靡不有初，鲜克有终。
- 文王曰咨，咨汝殷商。曾是彊御？曾是掊克？
- 曾是在位？曾是在服？天降滔德，女兴是力。
- 文王曰咨，咨女殷商。而秉义类，彊御多怼。
- 流言以对。寇攘式内。侯作侯祝，靡届靡究。
- 文王曰咨，咨女殷商。女炰烋于中国。敛怨以为德。
- 不明尔德，时无背无侧。尔德不明，以无陪无卿。
- 文王曰咨，咨女殷商。天不湎尔以酒，不义从式。
- 既衍尔止。靡明靡晦。式号式呼。俾昼作夜。
- 文王曰咨，咨女殷商。如蜩如螗，如沸如羹。
- 小大近丧，人尚乎由行。内奰于中国，覃及鬼方。
- 文王曰咨，咨女殷商。匪上帝不时，殷不用旧。
- 虽无老成人，尚有典刑。曾是莫听，大命以倾。
- 文王曰咨，咨女殷商。人亦有言：颠沛之揭，
- 枝叶未有害，本实先拨。殷鉴不远，在夏后之世。

## 拼音
- dang4 dang4 shang4 di4 ， xia4 min2 zhi1 pi4 。 ji2 wei1 shang4 di4 ， qi2 ming4 duo1 pi4 。
- tian1 sheng1 zheng1 min2 ， qi2 ming4 fei3 chen2 。 mi2 bu4 you3 chu1 ， xian1 ke4 you3 zhong1 。
- wen2 wang2 yue1 zi1 ， zi1 ru3 yin1 shang1 。 ceng2 shi4 qiang2 yu4 ？ ceng2 shi4 pou2 ke4 ？
- ceng2 shi4 zai4 wei4 ？ ceng2 shi4 zai4 fu2 ？ tian1 jiang4 tao1 de2 ， nü3 xing1 shi4 li4 。
- wen2 wang2 yue1 zi1 ， zi1 nü3 yin1 shang1 。 er2 bing3 yi4 lei4 ， qiang2 yu4 duo1 dui4 。
- liu2 yan2 yi3 dui4 。 kou4 rang3 shi4 nei4 。 hou2 zuo4 hou2 zhu4 ， mi2 jie4 mi2 jiu1 。
- wen2 wang2 yue1 zi1 ， zi1 nü3 yin1 shang1 。 nü3 pao2 xiao1 yu2 zhong1 guo2 。 lian3 yuan4 yi3 wei2 de2 。
- bu4 ming2 er3 de2 ， shi2 wu2 bei4 wu2 ce4 。 er3 de2 bu4 ming2 ， yi3 wu2 pei2 wu2 qing1 。
- wen2 wang2 yue1 zi1 ， zi1 nü3 yin1 shang1 。 tian1 bu4 mian3 er3 yi3 jiu3 ， bu2 yi4 cong2 shi4 。
- ji4 yan3 er3 zhi3 。 mi2 ming2 mi2 hui4 。 shi4 hao4 shi4 hu1 。 bi3 zhou4 zuo4 ye4 。
- wen2 wang2 yue1 zi1 ， zi1 nü3 yin1 shang1 。 ru2 tiao2 ru2 tang2 ， ru2 fei4 ru2 geng1 。
- xiao3 da4 jin4 sang4 ， ren2 shang4 hu1 you2 xing2 。 nei4 bi4 yu2 zhong1 guo2 ， qin2 ji2 gui3 fang1 。
- wen2 wang2 yue1 zi1 ， zi1 nü3 yin1 shang1 。 fei3 shang4 di4 bu4 shi2 ， yin1 bu2 yong4 jiu4 。
- sui1 wu2 lao3 cheng2 ren2 ， shang4 you3 dian3 xing2 。 ceng2 shi4 mo4 ting1 ， da4 ming4 yi3 qing1 。
- wen2 wang2 yue1 zi1 ， zi1 nü3 yin1 shang1 。 ren2 yi4 you3 yan2 ： dian1 pei4 zhi1 jie1 ，
- zhi1 ye4 wei4 you3 hai4 ， ben3 shi2 xian1 bo1 。 yin1 jian4 bu4 yuan3 ， zai4 xia4 hou4 zhi1 shi4 。

## 注释

## 译文

## 赏析
