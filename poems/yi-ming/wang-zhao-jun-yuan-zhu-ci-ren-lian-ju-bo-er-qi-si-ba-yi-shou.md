---
id: yi-ming-wang-zhao-jun-yuan-zhu-ci-ren-lian-ju-bo-er-qi-si-ba-yi-shou
title: 王昭君怨诸词人连句（伯二七四八）一首
titlePinyin: wang2 zhao1 jun1 yuan4 zhu1 ci2 ren2 lian2 ju4 （ bo2 er4 qi1 si4 ba1 ） yi4 shou3
titleSlug: wang-zhao-jun-yuan-zhu-ci-ren-lian-ju-bo-er-qi-si-ba-yi-shou
author: 佚名
authorPinyin: yi4 ming2
authorSlug: yi-ming
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 掖庭娇幸在蛾眉，争用黄金写艳姿。
- 始言恩宠由君意，谁谓容颜信画师。
- 微躯一自入深宫，春华几度落秋风。
- 君恩不惜便（更）衣处，妾貌应殊画壁中。
- 闻道和亲将我敞（撇），选貌披图遍宫掖。
- 图中容貌既不如，选后君王空悔惜。
- 始知王意本相亲，自恨丹青每误身。
- 昔是宫中薄命妾，今成塞外断肠人。
- 九重恩爱应长谢，万里关山愁远嫁。
- 飞来北地不胜春，月照南庭空度夜。
- 夜中含涕独婵娟，遥念君边与朔边。
- 毳幕不同罗帐日，毡裘非复锦衾年。
- 长安高阙三千里，一望能令一心死。
- 秋来怀抱既不堪，况复南飞雁声起。

## 拼音
- ye4 ting2 jiao1 xing4 zai4 e2 mei2 ， zheng1 yong4 huang2 jin1 xie3 yan4 zi1 。
- shi3 yan2 en1 chong3 you2 jun1 yi4 ， shui2 wei4 rong2 yan2 xin4 hua4 shi1 。
- wei1 qu1 yi2 zi4 ru4 shen1 gong1 ， chun1 hua2 ji3 du4 luo4 qiu1 feng1 。
- jun1 en1 bu4 xi1 bian4 （ geng4 ） yi1 chu4 ， qie4 mao4 ying4 shu1 hua4 bi4 zhong1 。
- wen2 dao4 he2 qin1 jiang1 wo3 chang3 （ pie3 ） ， xuan3 mao4 pi1 tu2 bian4 gong1 ye4 。
- tu2 zhong1 rong2 mao4 ji4 bu4 ru2 ， xuan3 hou4 jun1 wang2 kong1 hui3 xi1 。
- shi3 zhi1 wang2 yi4 ben3 xiang4 qin1 ， zi4 hen4 dan1 qing1 mei3 wu4 shen1 。
- xi1 shi4 gong1 zhong1 bo2 ming4 qie4 ， jin1 cheng2 sai4 wai4 duan4 chang2 ren2 。
- jiu3 chong2 en1 ai4 ying4 chang2 xie4 ， wan4 li3 guan1 shan1 chou2 yuan3 jia4 。
- fei1 lai2 bei3 di4 bu2 sheng4 chun1 ， yue4 zhao4 nan2 ting2 kong1 du4 ye4 。
- ye4 zhong1 han2 ti4 du2 chan2 juan1 ， yao2 nian4 jun1 bian1 yu3 shuo4 bian1 。
- cui4 mu4 bu4 tong2 luo2 zhang4 ri4 ， zhan1 qiu2 fei1 fu4 jin3 qin1 nian2 。
- chang2 an1 gao1 que1 san1 qian1 li3 ， yi2 wang4 neng2 ling4 yi4 xin1 si3 。
- qiu1 lai2 huai2 bao4 ji4 bu4 kan1 ， kuang4 fu4 nan2 fei1 yan4 sheng1 qi3 。

## 注释

## 译文

## 赏析
