---
id: yi-ming-bi-gong
title: 閟宫
titlePinyin: bi4 gong1
titleSlug: bi-gong
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 閟宫有侐，实实枚枚。赫赫姜嫄，其德不回。上帝是依，无灾无害。
- 弥月不迟，是生后稷。降之百福。黍稷重穋，稙稚菽麦。奄有下国，俾民稼穑。
- 有稷有黍，有稻有秬。奄有下土，缵禹之绪。后稷之孙，实维大王。
- 居岐之阳，实始剪商。至于文武，缵大王之绪，致天之届，于牧之野。
- 无二无虞，上帝临女。敦商之旅，克咸厥功。王曰叔父，建尔元子，俾侯于鲁。
- 大启尔宇，为周室辅。乃命鲁公，俾侯于东。锡之山川，土田附庸。
- 周公之孙，庄公之子。龙旗承祀。六辔耳耳。春秋匪解，享祀不忒。
- 皇皇后帝！皇祖后稷！享以骍牺，是飨是宜。降福既多，周公皇祖，亦其福女。
- 秋而载尝，夏而楅衡，白牡骍刚。牺尊将将，毛炰胾羹。笾豆大房，万舞洋洋。
- 孝孙有庆。俾尔炽而昌，俾尔寿而臧。保彼东方，鲁邦是尝。不亏不崩，不震不腾。
- 三寿作朋，如冈如陵。公车千乘，朱英绿縢。二矛重弓。公徒三万，贝胄朱綅。
- 烝徒增增，戎狄是膺，荆舒是惩，则莫我敢承！俾尔昌而炽，俾尔寿而富。
- 黄发台背，寿胥与试。俾尔昌而大，俾尔耆而艾。万有千岁，眉寿无有害。
- 泰山岩岩，鲁邦所詹。奄有龟蒙，遂荒大东。至于海邦，淮夷来同。
- 莫不率从，鲁侯之功。保有凫绎，遂荒徐宅。至于海邦，淮夷蛮貊。
- 及彼南夷，莫不率从。莫敢不诺，鲁侯是若。天锡公纯嘏，眉寿保鲁。
- 居常与许，复周公之宇。鲁侯燕喜，令妻寿母。宜大夫庶士，邦国是有。
- 既多受祉，黄发儿齿。徂徕之松，新甫之柏。是断是度，是寻是尺。
- 松桷有舄，路寝孔硕，新庙奕奕。奚斯所作，孔曼且硕，万民是若。

## 拼音
- bi4 gong1 you3 xu4 ， shi2 shi2 mei2 mei2 。 he4 he4 jiang1 yuan2 ， qi2 de2 bu4 hui2 。 shang4 di4 shi4 yi1 ， wu2 zai1 wu2 hai4 。
- mi2 yue4 bu4 chi2 ， shi4 sheng1 hou4 ji4 。 jiang4 zhi1 bai3 fu2 。 shu3 ji4 zhong4 lu4 ， zhi1 zhi4 shu1 mai4 。 yan3 you3 xia4 guo2 ， bi3 min2 jia4 se4 。
- you3 ji4 you3 shu3 ， you3 dao4 you3 ju4 。 yan3 you3 xia4 tu3 ， zuan3 yu3 zhi1 xu4 。 hou4 ji4 zhi1 sun1 ， shi2 wei2 da4 wang2 。
- ju1 qi2 zhi1 yang2 ， shi2 shi3 jian3 shang1 。 zhi4 yu2 wen2 wu3 ， zuan3 da4 wang2 zhi1 xu4 ， zhi4 tian1 zhi1 jie4 ， yu2 mu4 zhi1 ye3 。
- wu2 er4 wu2 yu2 ， shang4 di4 lin2 nü3 。 dun1 shang1 zhi1 lü3 ， ke4 xian2 jue2 gong1 。 wang2 yue1 shu1 fu4 ， jian4 er3 yuan2 zi3 ， bi3 hou2 yu2 lu3 。
- da4 qi3 er3 yu3 ， wei4 zhou1 shi4 fu3 。 nai3 ming4 lu3 gong1 ， bi3 hou2 yu2 dong1 。 xi1 zhi1 shan1 chuan1 ， tu3 tian2 fu4 yong1 。
- zhou1 gong1 zhi1 sun1 ， zhuang1 gong1 zhi1 zi3 。 long2 qi2 cheng2 si4 。 liu4 pei4 er3 er3 。 chun1 qiu1 fei3 jie3 ， xiang3 si4 bu2 te4 。
- huang2 huang2 hou4 di4 ！ huang2 zu3 hou4 ji4 ！ xiang3 yi3 xing1 xi1 ， shi4 xiang3 shi4 yi2 。 jiang4 fu2 ji4 duo1 ， zhou1 gong1 huang2 zu3 ， yi4 qi2 fu2 nü3 。
- qiu1 er2 zai3 chang2 ， xia4 er2 bi1 heng2 ， bai2 mu3 xing1 gang1 。 xi1 zun1 jiang1 jiang1 ， mao2 pao2 zi4 geng1 。 bian1 dou4 da4 fang2 ， wan4 wu3 yang2 yang2 。
- xiao4 sun1 you3 qing4 。 bi3 er3 chi4 er2 chang1 ， bi3 er3 shou4 er2 zang1 。 bao3 bi3 dong1 fang1 ， lu3 bang1 shi4 chang2 。 bu4 kui1 bu4 beng1 ， bu2 zhen4 bu4 teng2 。
- san1 shou4 zuo4 peng2 ， ru2 gang1 ru2 ling2 。 gong1 che1 qian1 cheng2 ， zhu1 ying1 lü4 teng2 。 er4 mao2 zhong4 gong1 。 gong1 tu2 san1 wan4 ， bei4 zhou4 zhu1 qin1 。
- zheng1 tu2 zeng1 zeng1 ， rong2 di2 shi4 ying1 ， jing1 shu1 shi4 cheng2 ， ze2 mo4 wo3 gan3 cheng2 ！ bi3 er3 chang1 er2 chi4 ， bi3 er3 shou4 er2 fu4 。
- huang2 fa1 tai2 bei4 ， shou4 xu1 yu3 shi4 。 bi3 er3 chang1 er2 da4 ， bi3 er3 qi2 er2 ai4 。 wan4 you3 qian1 sui4 ， mei2 shou4 wu2 you3 hai4 。
- tai4 shan1 yan2 yan2 ， lu3 bang1 suo3 zhan1 。 yan3 you3 gui1 meng2 ， sui4 huang1 da4 dong1 。 zhi4 yu2 hai3 bang1 ， huai2 yi2 lai2 tong2 。
- mo4 bu2 lü4 cong2 ， lu3 hou2 zhi1 gong1 。 bao3 you3 fu2 yi4 ， sui4 huang1 xu2 zhai2 。 zhi4 yu2 hai3 bang1 ， huai2 yi2 man2 mo4 。
- ji2 bi3 nan2 yi2 ， mo4 bu2 lü4 cong2 。 mo4 gan3 bu2 nuo4 ， lu3 hou2 shi4 ruo4 。 tian1 xi1 gong1 chun2 gu3 ， mei2 shou4 bao3 lu3 。
- ju1 chang2 yu3 xu3 ， fu4 zhou1 gong1 zhi1 yu3 。 lu3 hou2 yan4 xi3 ， ling4 qi1 shou4 mu3 。 yi2 dai4 fu0 shu4 shi4 ， bang1 guo2 shi4 you3 。
- ji4 duo1 shou4 zhi3 ， huang2 fa1 er2 chi3 。 cu2 lai2 zhi1 song1 ， xin1 fu3 zhi1 bai3 。 shi4 duan4 shi4 du4 ， shi4 xun2 shi4 chi3 。
- song1 jue2 you3 xi4 ， lu4 qin3 kong3 shuo4 ， xin1 miao4 yi4 yi4 。 xi1 si1 suo3 zuo4 ， kong3 man4 qie3 shuo4 ， wan4 min2 shi4 ruo4 。

## 注释

## 译文

## 赏析
