---
id: yi-ming-shi-yue-zhi-jiao
title: 十月之交
titlePinyin: shi2 yue4 zhi1 jiao1
titleSlug: shi-yue-zhi-jiao
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 十月之交，朔月辛卯。日有食之，亦孔之丑。彼月而微，此日而微；今此下民，亦孔之哀。
- 日月告凶，不用其行。四国无政，不用其良。彼月而食，则维其常；此日而食，于何不臧。
- 烨烨震电，不宁不令。百川沸腾，山冢崒崩。高岸为谷，深谷为陵。哀今之人，胡惨莫惩？
- 皇父卿士，番维司徒，家伯维宰，仲允膳夫，棸子内史，蹶维趣马，楀维师氏。醘妻煽方处。
- 抑此皇父，岂曰不时？胡为我作，不即我谋？彻我墙屋，田卒污莱。曰予不戕，礼则然矣。
- 皇父孔圣，作都于向。择三有事，亶侯多藏。不慭遗一老，俾守我王。择有车马，以居徂向。
- 黾勉从事，不敢告劳。无罪无辜，谗口嚣嚣。下民之孽，匪降自天。噂沓背憎，职竞由人。
- 悠悠我里，亦孔之痗。四方有羡，我独居忧。民莫不逸，我独不敢休。天命不彻，我不敢效我友自逸。

## 拼音
- shi2 yue4 zhi1 jiao1 ， shuo4 yue4 xin1 mao3 。 ri4 you3 shi2 zhi1 ， yi4 kong3 zhi1 chou3 。 bi3 yue4 er2 wei1 ， ci3 ri4 er2 wei1 ； jin1 ci3 xia4 min2 ， yi4 kong3 zhi1 ai1 。
- ri4 yue4 gao4 xiong1 ， bu2 yong4 qi2 xing2 。 si4 guo2 wu2 zheng4 ， bu2 yong4 qi2 liang2 。 bi3 yue4 er2 shi2 ， ze2 wei2 qi2 chang2 ； ci3 ri4 er2 shi2 ， yu2 he2 bu4 zang1 。
- ye4 ye4 zhen4 dian4 ， bu4 ning2 bu2 ling4 。 bai3 chuan1 fei4 teng2 ， shan1 zhong3 zu2 beng1 。 gao1 an4 wei4 gu3 ， shen1 gu3 wei2 ling2 。 ai1 jin1 zhi1 ren2 ， hu2 can3 mo4 cheng2 ？
- huang2 fu4 qing1 shi4 ， fan1 wei2 si1 tu2 ， jia1 bo2 wei2 zai3 ， zhong4 yun3 shan4 fu1 ， zou1 zi3 nei4 shi3 ， jue3 wei2 qu4 ma3 ， yu3 wei2 shi1 shi4 。 ke1 qi1 shan1 fang1 chu4 。
- yi4 ci3 huang2 fu4 ， qi3 yue1 bu4 shi2 ？ hu2 wei4 wo3 zuo4 ， bu4 ji2 wo3 mou2 ？ che4 wo3 qiang2 wu1 ， tian2 zu2 wu1 lai2 。 yue1 yu3 bu4 qiang1 ， li3 ze2 ran2 yi3 。
- huang2 fu4 kong3 sheng4 ， zuo4 dou1 yu2 xiang4 。 ze2 san1 you3 shi4 ， dan3 hou2 duo1 cang2 。 bu2 yin4 yi2 yi4 lao3 ， bi3 shou3 wo3 wang2 。 ze2 you3 che1 ma3 ， yi3 ju1 cu2 xiang4 。
- mian3 mian3 cong2 shi4 ， bu4 gan3 gao4 lao2 。 wu2 zui4 wu2 gu1 ， chan2 kou3 ao2 ao2 。 xia4 min2 zhi1 nie4 ， fei3 jiang4 zi4 tian1 。 zun3 ta4 bei4 zeng1 ， zhi2 jing4 you2 ren2 。
- you1 you1 wo3 li3 ， yi4 kong3 zhi1 mei4 。 si4 fang1 you3 xian4 ， wo3 du2 ju1 you1 。 min2 mo4 bu2 yi4 ， wo3 du2 bu4 gan3 xiu1 。 tian1 ming4 bu2 che4 ， wo3 bu4 gan3 xiao4 wo3 you3 zi4 yi4 。

## 注释

## 译文

## 赏析
