---
id: yi-ming-wu-ti-si-wu-wu-wu-ba-yi-shou
title: 无题（斯五五五八）一首
titlePinyin: wu2 ti2 （ si1 wu3 wu3 wu3 ba1 ） yi4 shou3
titleSlug: wu-ti-si-wu-wu-wu-ba-yi-shou
author: 佚名
authorPinyin: yi4 ming2
authorSlug: yi-ming
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 池台楼观非吾宅，百年还同一宿客；无常忽至即分篱（离），各自东西如路陌。
- 唯有冤家不相放，罪福前途相执当；冥官依业断形（刑）名，遮莫王公及宰相。
- 生鬬英雄死论福，贵贩（贱）更无别地狱。
- 天堂不是选家门，但使回心修作福。
- 君不见阎浮流转暂时间，何须苦欲求名利；徒劳积业自綊（挟）身，随陷三途觅富贵。
- 过去王侯数百千，若个久住得长年；良贱有生皆有死，一朝命尽总虚然。
- 空来空去皈本体，直为迷情不开解。
- 贪多畏小不知休，总是阿鼻地狱债。
- 切见愚痴世上人，金（今）生不惜未来身；朝朝暮暮多愁苦，积宝如山犹许（诉）贫。
- 唯富唯悕（恡）转更贪，子细寻思几许堪；多求积贮蒙辽（缭）乱，死去只得一钱含。
- 一去冥冥百不知，忽然与世即分离；万物怨（宛）然无一分，唯有善恶并相随。
- 一切恩情今隔断，何得哭泣相呼唤！生死异路当头行，各自归家更觅伴。
- 。

## 拼音
- chi2 tai2 lou2 guan1 fei1 wu2 zhai2 ， bai3 nian2 hai2 tong2 yi2 su4 ke4 ； wu2 chang2 hu1 zhi4 ji2 fen1 li2 （ li2 ） ， ge4 zi4 dong1 xi1 ru2 lu4 mo4 。
- wei2 you3 yuan1 jia1 bu4 xiang1 fang4 ， zui4 fu2 qian2 tu2 xiang1 zhi2 dang1 ； ming2 guan1 yi1 ye4 duan4 xing2 （ xing2 ） ming2 ， zhe1 mo4 wang2 gong1 ji2 zai3 xiang4 。
- sheng1 dou4 ying1 xiong2 si3 lun4 fu2 ， gui4 fan4 （ jian4 ） geng4 wu2 bie2 di4 yu4 。
- tian1 tang2 bu2 shi4 xuan3 jia1 men2 ， dan4 shi3 hui2 xin1 xiu1 zuo4 fu2 。
- jun1 bu2 jian4 yan2 fu2 liu2 zhuan3 zan4 shi2 jian1 ， he2 xu1 ku3 yu4 qiu2 ming2 li4 ； tu2 lao2 ji1 ye4 zi4 xie2 （ xie2 ） shen1 ， sui2 xian4 san1 tu2 mi4 fu4 gui4 。
- guo4 qu4 wang2 hou2 shu4 bai3 qian1 ， ruo4 ge4 jiu3 zhu4 de2 chang2 nian2 ； liang2 jian4 you3 sheng1 jie1 you3 si3 ， yi4 chao2 ming4 jin4 zong3 xu1 ran2 。
- kong1 lai2 kong1 qu4 gui1 ben3 ti3 ， zhi2 wei4 mi2 qing2 bu4 kai1 jie3 。
- tan1 duo1 wei4 xiao3 bu4 zhi1 xiu1 ， zong3 shi4 a1 bi2 di4 yu4 zhai4 。
- qie4 jian4 yu2 chi1 shi4 shang4 ren2 ， jin1 （ jin1 ） sheng1 bu4 xi1 wei4 lai2 shen1 ； zhao1 zhao1 mu4 mu4 duo1 chou2 ku3 ， ji1 bao3 ru2 shan1 you2 xu3 （ su4 ） pin2 。
- wei2 fu4 wei2 xi1 （ lin4 ） zhuan3 geng4 tan1 ， zi3 xi4 xun2 si1 ji3 xu3 kan1 ； duo1 qiu2 ji1 zhu4 meng2 liao2 （ liao2 ） luan4 ， si3 qu4 zhi1 de2 yi4 qian2 han2 。
- yi2 qu4 ming2 ming2 bai3 bu4 zhi1 ， hu1 ran2 yu3 shi4 ji2 fen1 li2 ； wan4 wu4 yuan4 （ wan3 ） ran2 wu2 yi4 fen1 ， wei2 you3 shan4 e4 bing4 xiang1 sui2 。
- yi2 qie4 en1 qing2 jin1 ge2 duan4 ， he2 de2 ku1 qi4 xiang1 hu1 huan4 ！ sheng1 si3 yi4 lu4 dang1 tou2 xing2 ， ge4 zi4 gui1 jia1 geng4 mi4 ban4 。
- 。

## 注释

## 译文

## 赏析
