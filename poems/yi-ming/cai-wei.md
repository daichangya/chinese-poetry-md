---
id: yi-ming-cai-wei
title: 采薇
titlePinyin: cai3 wei1
titleSlug: cai-wei
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 采薇采薇，薇亦作止。曰归曰归，岁亦莫止。靡室靡家，𤞤狁之故。不遑启居，𤞤狁之故。
- 采薇采薇，薇亦柔止。曰归曰归，心亦忧止。忧心烈烈，载饥载渴。我戍未定，靡使归聘。
- 采薇采薇，薇亦刚止。曰归曰归，岁亦阳止。王事靡盬，不遑启处。忧心孔疚，我行不来！
- 彼尔维何？维常之华。彼路斯何？君子之车。戎车既驾，四牡业业。岂敢定居？一月三捷。
- 驾彼四牡，四牡骙骙。君子所依，小人所腓。四牡翼翼，象弭鱼服。岂不日戒？𤞤狁孔棘！
- 昔我往矣，杨柳依依。今我来思，雨雪霏霏。行道迟迟，载渴载饥。我心伤悲，莫知我哀！

## 拼音
- cai3 wei1 cai3 wei1 ， wei1 yi4 zuo4 zhi3 。 yue1 gui1 yue1 gui1 ， sui4 yi4 mo4 zhi3 。 mi2 shi4 mi2 jia1 ， 𤞤 yun3 zhi1 gu4 。 bu4 huang2 qi3 ju1 ， 𤞤 yun3 zhi1 gu4 。
- cai3 wei1 cai3 wei1 ， wei1 yi4 rou2 zhi3 。 yue1 gui1 yue1 gui1 ， xin1 yi4 you1 zhi3 。 you1 xin1 lie4 lie4 ， zai3 ji1 zai3 ke3 。 wo3 shu4 wei4 ding4 ， mi2 shi3 gui1 pin4 。
- cai3 wei1 cai3 wei1 ， wei1 yi4 gang1 zhi3 。 yue1 gui1 yue1 gui1 ， sui4 yi4 yang2 zhi3 。 wang2 shi4 mi2 gu3 ， bu4 huang2 qi3 chu3 。 you1 xin1 kong3 jiu4 ， wo3 xing2 bu4 lai2 ！
- bi3 er3 wei2 he2 ？ wei2 chang2 zhi1 hua2 。 bi3 lu4 si1 he2 ？ jun1 zi3 zhi1 che1 。 rong2 che1 ji4 jia4 ， si4 mu3 ye4 ye4 。 qi3 gan3 ding4 ju1 ？ yi1 yue4 san1 jie2 。
- jia4 bi3 si4 mu3 ， si4 mu3 kui2 kui2 。 jun1 zi3 suo3 yi1 ， xiao3 ren2 suo3 fei2 。 si4 mu3 yi4 yi4 ， xiang4 mi3 yu2 fu2 。 qi3 bu2 ri4 jie4 ？ 𤞤 yun3 kong3 ji2 ！
- xi1 wo3 wang3 yi3 ， yang2 liu3 yi1 yi1 。 jin1 wo3 lai2 si1 ， yu3 xue3 fei1 fei1 。 hang2 dao4 chi2 chi2 ， zai3 ke3 zai3 ji1 。 wo3 xin1 shang1 bei1 ， mo4 zhi1 wo3 ai1 ！

## 注释

## 译文

## 赏析
