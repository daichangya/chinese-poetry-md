---
id: yi-ming-dong-shan
title: 东山
titlePinyin: dong1 shan1
titleSlug: dong-shan
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 我徂东山，慆慆不归。我来自东，零雨其蒙。我东曰归，我心西悲。
- 制彼裳衣，勿士行枚。蜎蜎者蠋，烝在桑野。敦彼独宿，亦在车下。
- 我徂东山，慆慆不归。我来自东，零雨其蒙。果臝之实，亦施于宇。
- 伊威在室，蟏蛸在户。町畽鹿场，熠耀宵行。不可畏也，伊可怀也。
- 我徂东山，慆慆不归。我来自东，零雨其蒙。鹳鸣于垤，妇叹于室。
- 洒扫穹窒，我征聿至。有敦瓜苦，烝在栗薪。自我不见，于今三年。
- 我徂东山，慆慆不归。我来自东，零雨其蒙。仓庚于飞，熠耀其羽。
- 之子于归，皇驳其马。亲结其缡，九十其仪。其新孔嘉，其旧如之何？

## 拼音
- wo3 cu2 dong1 shan1 ， tao1 tao1 bu4 gui1 。 wo3 lai2 zi4 dong1 ， ling2 yu3 qi2 meng2 。 wo3 dong1 yue1 gui1 ， wo3 xin1 xi1 bei1 。
- zhi4 bi3 shang0 yi1 ， wu4 shi4 xing2 mei2 。 yuan1 yuan1 zhe3 zhu2 ， zheng1 zai4 sang1 ye3 。 dun1 bi3 du2 su4 ， yi4 zai4 che1 xia4 。
- wo3 cu2 dong1 shan1 ， tao1 tao1 bu4 gui1 。 wo3 lai2 zi4 dong1 ， ling2 yu3 qi2 meng2 。 guo3 luo3 zhi1 shi2 ， yi4 shi1 yu2 yu3 。
- yi1 wei1 zai4 shi4 ， xiao1 shao1 zai4 hu4 。 ting3 tuan3 lu4 chang3 ， yi4 yao4 xiao1 xing2 。 bu4 ke3 wei4 ye3 ， yi1 ke3 huai2 ye3 。
- wo3 cu2 dong1 shan1 ， tao1 tao1 bu4 gui1 。 wo3 lai2 zi4 dong1 ， ling2 yu3 qi2 meng2 。 guan4 ming2 yu2 die2 ， fu4 tan4 yu2 shi4 。
- sa3 sao3 qiong2 zhi4 ， wo3 zheng1 yu4 zhi4 。 you3 dun1 gua1 ku3 ， zheng1 zai4 li4 xin1 。 zi4 wo3 bu2 jian4 ， yu2 jin1 san1 nian2 。
- wo3 cu2 dong1 shan1 ， tao1 tao1 bu4 gui1 。 wo3 lai2 zi4 dong1 ， ling2 yu3 qi2 meng2 。 cang1 geng1 yu2 fei1 ， yi4 yao4 qi2 yu3 。
- zhi1 zi3 yu2 gui1 ， huang2 bo2 qi2 ma3 。 qin1 jie2 qi2 li2 ， jiu3 shi2 qi2 yi2 。 qi2 xin1 kong3 jia1 ， qi2 jiu4 ru2 zhi1 he2 ？

## 注释

## 译文

## 赏析
