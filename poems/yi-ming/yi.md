---
id: yi-ming-yi
title: 抑
titlePinyin: yi4
titleSlug: yi
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 抑抑威仪，维德之隅。人亦有言：靡哲不愚，庶人之愚，亦职维疾。
- 哲人之愚，亦维斯戾。无竞维人，四方其训之。有觉德行，四国顺之。
- 𬣙谟定命，远犹辰告。敬慎威仪，维民之则。其在于今，兴迷乱于政。
- 颠覆厥德，荒湛于酒。女虽湛乐从，弗念厥绍。罔敷求先王，克共明刑。
- 四皇天弗尚，如彼泉流，无沦胥以亡。夙兴夜寐，洒扫庭内，维民之章。
- 修尔车马，弓矢戎兵，用戒戎作，用逷蛮方。质尔人民，谨尔侯度，用戒不虞。
- 慎尔出话，敬尔威仪，无不柔嘉。白圭之玷，尚可磨也；斯言之玷，不可为也！
- 无易由言，无曰苟矣，莫扪朕舌，言不可逝矣。无言不仇，无德不报。
- 惠于朋友，庶民小子。子孙绳绳，万民靡不承。视尔友君子，辑柔尔颜，不遐有愆。
- 相在尔室，尚不愧于屋漏。无曰不显，莫予云觏。神之格思，不可度思，矧可射思！
- 辟尔为德，俾臧俾嘉。淑慎尔止，不愆于仪。不僭不贼，鲜不为则。投我以桃，报之以李。
- 彼童而角，实虹小子。荏染柔木，言缗之丝。温温恭人，维德之基。
- 其维哲人，告之话言，顺德之行。其维愚人，覆谓我僭。民各有心。
- 于乎小子，未知臧否。匪手携之，言示之事。匪面命之，言提其耳。
- 借曰未知，亦既抱子。民之靡盈，谁夙知而莫成？昊天孔昭，我生靡乐。
- 视尔梦梦，我心惨惨。诲尔谆谆，听我藐藐。匪用为教，覆用为虐。
- 借曰未知，亦聿既耄。于乎，小子，告尔旧止。听用我谋，庶无大悔。
- 天方艰难，曰丧厥国。取譬不远，昊天不忒。回遹其德，俾民大棘。

## 拼音
- yi4 yi4 wei1 yi2 ， wei2 de2 zhi1 yu2 。 ren2 yi4 you3 yan2 ： mi2 zhe2 bu4 yu2 ， shu4 ren2 zhi1 yu2 ， yi4 zhi2 wei2 ji2 。
- zhe2 ren2 zhi1 yu2 ， yi4 wei2 si1 li4 。 wu2 jing4 wei2 ren2 ， si4 fang1 qi2 xun4 zhi1 。 you3 jue2 de2 xing2 ， si4 guo2 shun4 zhi1 。
- xu1 mo2 ding4 ming4 ， yuan3 you2 chen2 gao4 。 jing4 shen4 wei1 yi2 ， wei2 min2 zhi1 ze2 。 qi2 zai4 yu2 jin1 ， xing1 mi2 luan4 yu2 zheng4 。
- dian1 fu4 jue2 de2 ， huang1 zhan4 yu2 jiu3 。 nü3 sui1 zhan4 le4 cong2 ， fu2 nian4 jue2 shao4 。 wang3 fu1 qiu2 xian1 wang2 ， ke4 gong4 ming2 xing2 。
- si4 huang2 tian1 fu2 shang4 ， ru2 bi3 quan2 liu2 ， wu2 lun2 xu1 yi3 wang2 。 su4 xing1 ye4 mei4 ， sa3 sao3 ting2 nei4 ， wei2 min2 zhi1 zhang1 。
- xiu1 er3 che1 ma3 ， gong1 shi3 rong2 bing1 ， yong4 jie4 rong2 zuo4 ， yong4 ti4 man2 fang1 。 zhi4 er3 ren2 min2 ， jin3 er3 hou2 du4 ， yong4 jie4 bu4 yu2 。
- shen4 er3 chu1 hua4 ， jing4 er3 wei1 yi2 ， wu2 bu4 rou2 jia1 。 bai2 gui1 zhi1 dian4 ， shang4 ke3 mo2 ye3 ； si1 yan2 zhi1 dian4 ， bu4 ke3 wei4 ye3 ！
- wu2 yi4 you2 yan2 ， wu2 yue1 gou3 yi3 ， mo4 men2 zhen4 she2 ， yan2 bu4 ke3 shi4 yi3 。 wu2 yan2 bu4 chou2 ， wu2 de2 bu2 bao4 。
- hui4 yu2 peng2 you3 ， shu4 min2 xiao3 zi0 。 zi3 sun1 sheng2 sheng2 ， wan4 min2 mi2 bu4 cheng2 。 shi4 er3 you3 jun1 zi3 ， ji2 rou2 er3 yan2 ， bu4 xia2 you3 qian1 。
- xiang1 zai4 er3 shi4 ， shang4 bu2 kui4 yu2 wu1 lou4 。 wu2 yue1 bu4 xian3 ， mo4 yu3 yun2 gou4 。 shen2 zhi1 ge2 si1 ， bu4 ke3 du4 si1 ， shen3 ke3 she4 si1 ！
- pi4 er3 wei4 de2 ， bi3 zang1 bi3 jia1 。 shu1 shen4 er3 zhi3 ， bu4 qian1 yu2 yi2 。 bu2 jian4 bu4 zei2 ， xian1 bu2 wei4 ze2 。 tou2 wo3 yi3 tao2 ， bao4 zhi1 yi3 li3 。
- bi3 tong2 er2 jiao3 ， shi2 hong2 xiao3 zi0 。 ren3 ran3 rou2 mu4 ， yan2 min2 zhi1 si1 。 wen1 wen1 gong1 ren2 ， wei2 de2 zhi1 ji1 。
- qi2 wei2 zhe2 ren2 ， gao4 zhi1 hua4 yan2 ， shun4 de2 zhi1 xing2 。 qi2 wei2 yu2 ren2 ， fu4 wei4 wo3 jian4 。 min2 ge4 you3 xin1 。
- yu2 hu1 xiao3 zi0 ， wei4 zhi1 zang1 pi3 。 fei3 shou3 xie2 zhi1 ， yan2 shi4 zhi1 shi4 。 fei3 mian4 ming4 zhi1 ， yan2 ti2 qi2 er3 。
- jie4 yue1 wei4 zhi1 ， yi4 ji4 bao4 zi3 。 min2 zhi1 mi2 ying2 ， shui2 su4 zhi1 er2 mo4 cheng2 ？ hao4 tian1 kong3 zhao1 ， wo3 sheng1 mi2 le4 。
- shi4 er3 meng4 meng4 ， wo3 xin1 can3 can3 。 hui4 er3 zhun1 zhun1 ， ting1 wo3 miao3 miao3 。 fei3 yong4 wei4 jiao4 ， fu4 yong4 wei4 nüe4 。
- jie4 yue1 wei4 zhi1 ， yi4 yu4 ji4 mao4 。 yu2 hu1 ， xiao3 zi0 ， gao4 er3 jiu4 zhi3 。 ting1 yong4 wo3 mou2 ， shu4 wu2 da4 hui3 。
- tian1 fang1 jian1 nan2 ， yue1 sang4 jue2 guo2 。 qu3 pi4 bu4 yuan3 ， hao4 tian1 bu2 te4 。 hui2 yu4 qi2 de2 ， bi3 min2 da4 ji2 。

## 注释

## 译文

## 赏析
