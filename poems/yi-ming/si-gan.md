---
id: yi-ming-si-gan
title: 斯干
titlePinyin: si1 gan1
titleSlug: si-gan
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 秩秩斯干，幽幽南山。如竹苞矣，如松茂矣。兄及弟矣，式相好矣，无相犹矣。
- 似续妣祖，筑室百堵，西南其户。爰居爰处，爰笑爰语。
- 约之阁阁，椓之橐橐。风雨攸除，鸟鼠攸去，君子攸芋。
- 如跂斯翼，如矢斯棘，如鸟斯革，如翚斯飞，君子攸跻。
- 殖殖其庭，有觉其楹。哙哙其正，哕哕其冥。君子攸宁。
- 下莞上簟，乃安斯寝。乃寝乃兴，乃占我梦。吉梦维何？维熊维罴，维虺维蛇。
- 大人占之：维熊维罴，男子之祥；维虺维蛇，女子之祥。
- 乃生男子，载寝之床。载衣之裳，载弄之璋。其泣喤喤，朱芾斯皇，室家君王。
- 乃生女子，载寝之地。载衣之裼，载弄之瓦。无非无仪，唯酒食是议，无父母诒罹。

## 拼音
- zhi4 zhi4 si1 gan1 ， you1 you1 nan2 shan1 。 ru2 zhu2 bao1 yi3 ， ru2 song1 mao4 yi3 。 xiong1 ji2 di4 yi3 ， shi4 xiang1 hao3 yi3 ， wu2 xiang1 you2 yi3 。
- si4 xu4 bi3 zu3 ， zhu4 shi4 bai3 du3 ， xi1 nan2 qi2 hu4 。 yuan2 ju1 yuan2 chu4 ， yuan2 xiao4 yuan2 yu3 。
- yue1 zhi1 ge2 ge2 ， zhuo2 zhi1 tuo2 tuo2 。 feng1 yu3 you1 chu2 ， niao3 shu3 you1 qu4 ， jun1 zi3 you1 yu4 。
- ru2 qi2 si1 yi4 ， ru2 shi3 si1 ji2 ， ru2 niao3 si1 ge2 ， ru2 hui1 si1 fei1 ， jun1 zi3 you1 ji1 。
- zhi2 zhi2 qi2 ting2 ， you3 jue2 qi2 ying2 。 kuai4 kuai4 qi2 zheng4 ， yue3 yue3 qi2 ming2 。 jun1 zi3 you1 ning2 。
- xia4 wan3 shang4 dian4 ， nai3 an1 si1 qin3 。 nai3 qin3 nai3 xing1 ， nai3 zhan4 wo3 meng4 。 ji2 meng4 wei2 he2 ？ wei2 xiong2 wei2 pi2 ， wei2 hui1 wei2 she2 。
- da4 ren2 zhan4 zhi1 ： wei2 xiong2 wei2 pi2 ， nan2 zi3 zhi1 xiang2 ； wei2 hui1 wei2 she2 ， nü3 zi3 zhi1 xiang2 。
- nai3 sheng1 nan2 zi3 ， zai3 qin3 zhi1 chuang2 。 zai3 yi1 zhi1 shang0 ， zai3 nong4 zhi1 zhang1 。 qi2 qi4 huang2 huang2 ， zhu1 fei4 si1 huang2 ， shi4 jia1 jun1 wang2 。
- nai3 sheng1 nü3 zi3 ， zai3 qin3 zhi1 di4 。 zai3 yi1 zhi1 ti4 ， zai3 nong4 zhi1 wa3 。 wu2 fei1 wu2 yi2 ， wei2 jiu3 shi2 shi4 yi4 ， wu2 fu4 mu3 yi2 li2 。

## 注释

## 译文

## 赏析
