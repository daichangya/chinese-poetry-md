---
id: yi-ming-jiao-gong
title: 角弓
titlePinyin: jiao3 gong1
titleSlug: jiao-gong
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 骍骍角弓，翩其反矣。兄弟婚姻，无胥远矣。
- 尔之远矣，民胥然矣。尔之教矣，民胥效矣。
- 此令兄弟，绰绰有裕。不令兄弟，交相为愈。
- 民之无良，相怨一方。受爵不让，至于已斯亡。
- 老马反为驹，不顾其后。如食宜饇，如酌孔取。
- 毋教猱升木，如涂涂附。君子有徽猷，小人与属。
- 雨雪瀌瀌，见𬀪曰消。莫肯下遗，式居娄骄。
- 雨雪浮浮，见𬀪曰流。如蛮如髦，我是用忧。

## 拼音
- xing1 xing1 jiao3 gong1 ， pian1 qi2 fan3 yi3 。 xiong1 di4 hun1 yin1 ， wu2 xu1 yuan3 yi3 。
- er3 zhi1 yuan3 yi3 ， min2 xu1 ran2 yi3 。 er3 zhi1 jiao4 yi3 ， min2 xu1 xiao4 yi3 。
- ci3 ling4 xiong1 di4 ， chuo4 chuo4 you3 yu4 。 bu2 ling4 xiong1 di4 ， jiao1 xiang1 wei4 yu4 。
- min2 zhi1 wu2 liang2 ， xiang1 yuan4 yi4 fang1 。 shou4 jue2 bu2 rang4 ， zhi4 yu2 yi3 si1 wang2 。
- lao3 ma3 fan3 wei4 ju1 ， bu2 gu4 qi2 hou4 。 ru2 shi2 yi2 yu4 ， ru2 zhuo2 kong3 qu3 。
- wu2 jiao1 nao2 sheng1 mu4 ， ru2 tu2 tu2 fu4 。 jun1 zi3 you3 hui1 you2 ， xiao3 ren2 yu3 shu3 。
- yu3 xue3 biao1 biao1 ， jian4 xian4 yue1 xiao1 。 mo4 ken3 xia4 yi2 ， shi4 ju1 lou2 jiao1 。
- yu3 xue3 fu2 fu2 ， jian4 xian4 yue1 liu2 。 ru2 man2 ru2 mao2 ， wo3 shi4 yong4 you1 。

## 注释

## 译文

## 赏析
