---
id: yi-ming-da-dong
title: 大东
titlePinyin: da4 dong1
titleSlug: da-dong
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 有饛簋飧，有捄棘匕。周道如砥，其直如矢。君子所履，小人所视。眷言顾之，潸焉出涕。
- 小东大东，杼柚其空。纠纠葛屦，可以履霜。佻佻公子，行彼周行。既往既来，使我心疚。
- 有冽氿泉，无浸获薪。契契寤叹，哀我惮人。薪是获薪，尚可载也。哀我惮人，亦可息也。
- 东人之子，职劳不来。西人之子，粲粲衣服。舟人之子，熊罴是裘。私人之子，百僚是试。
- 或以其酒，不以其浆。鞙鞙佩璲，不以其长。维天有汉，监亦有光。跂彼织女，终日七襄。
- 虽则七襄，不成报章。睆彼牵牛，不以服箱。东有启明，西有长庚。有捄天毕，载施之行。
- 维南有箕，不可以簸扬。维北有斗，不可以挹酒浆。维南有箕，载翕其舌。维北有斗，西柄之揭。

## 拼音
- you3 meng2 gui3 sun1 ， you3 jiu4 ji2 bi3 。 zhou1 dao4 ru2 di3 ， qi2 zhi2 ru2 shi3 。 jun1 zi3 suo3 lü3 ， xiao3 ren2 suo3 shi4 。 juan4 yan2 gu4 zhi1 ， shan1 yan1 chu1 ti4 。
- xiao3 dong1 da4 dong1 ， zhu4 you4 qi2 kong1 。 jiu1 jiu1 ge2 ju4 ， ke3 yi3 lü3 shuang1 。 tiao1 tiao1 gong1 zi3 ， xing2 bi3 zhou1 xing2 。 ji4 wang3 ji4 lai2 ， shi3 wo3 xin1 jiu4 。
- you3 lie4 gui3 quan2 ， wu2 jin4 huo4 xin1 。 qi4 qi4 wu4 tan4 ， ai1 wo3 dan4 ren2 。 xin1 shi4 huo4 xin1 ， shang4 ke3 zai3 ye3 。 ai1 wo3 dan4 ren2 ， yi4 ke3 xi1 ye3 。
- dong1 ren2 zhi1 zi3 ， zhi2 lao2 bu4 lai2 。 xi1 ren2 zhi1 zi3 ， can4 can4 yi1 fu0 。 zhou1 ren2 zhi1 zi3 ， xiong2 pi2 shi4 qiu2 。 si1 ren2 zhi1 zi3 ， bai3 liao2 shi4 shi4 。
- huo4 yi3 qi2 jiu3 ， bu4 yi3 qi2 jiang1 。 juan1 juan1 pei4 sui4 ， bu4 yi3 qi2 chang2 。 wei2 tian1 you3 han4 ， jian1 yi4 you3 guang1 。 qi2 bi3 zhi1 nü3 ， zhong1 ri4 qi1 xiang1 。
- sui1 ze2 qi1 xiang1 ， bu4 cheng2 bao4 zhang1 。 huan4 bi3 qian1 niu2 ， bu4 yi3 fu2 xiang1 。 dong1 you3 qi3 ming2 ， xi1 you3 chang2 geng1 。 you3 jiu4 tian1 bi4 ， zai3 shi1 zhi1 xing2 。
- wei2 nan2 you3 ji1 ， bu4 ke3 yi3 bo4 yang2 。 wei2 bei3 you3 dou4 ， bu4 ke3 yi3 yi4 jiu3 jiang1 。 wei2 nan2 you3 ji1 ， zai3 xi1 qi2 she2 。 wei2 bei3 you3 dou4 ， xi1 bing3 zhi1 jie1 。

## 注释

## 译文

## 赏析
