---
id: yi-ming-xiao-bian
title: 小弁
titlePinyin: xiao3 bian4
titleSlug: xiao-bian
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 弁彼鸴斯，归飞提提。民莫不谷，我独于罹。何辜于天？我罪伊何？心之忧矣，云如之何？
- 踧踧周道，鞫为茂草。我心忧伤，惄焉如捣。假寐永叹，维忧用老。心之忧矣，疢如疾首。
- 维桑与梓，必恭敬止。靡瞻匪父，靡依匪母。不属于毛？不罹于里？天之生我，我辰安在？
- 菀彼柳斯，鸣蜩嘒嘒，有漼者渊，萑苇淠淠。譬彼舟流，不知所届，心之忧矣，不遑假寐。
- 鹿斯之奔，维足伎伎。雉之朝雊，尚求其雌。譬彼坏木，疾用无枝。心之忧矣，宁莫之知？
- 相彼投兔，尚或先之。行有死人，尚或墐之。君子秉心，维其忍之。心之忧矣，涕既陨之。
- 君子信谗，如或酬之。君子不惠，不舒究之。伐木掎矣，析薪扡矣。舍彼有罪，予之佗矣。
- 莫高匪山，莫浚匪泉。君子无易由言，耳属于垣。无逝我梁，无发我笱。我躬不阅，遑恤我后。

## 拼音
- bian4 bi3 xue2 si1 ， gui1 fei1 ti2 ti2 。 min2 mo4 bu4 gu3 ， wo3 du2 yu2 li2 。 he2 gu1 yu2 tian1 ？ wo3 zui4 yi1 he2 ？ xin1 zhi1 you1 yi3 ， yun2 ru2 zhi1 he2 ？
- cu4 cu4 zhou1 dao4 ， ju1 wei4 mao4 cao3 。 wo3 xin1 you1 shang1 ， ni4 yan1 ru2 dao3 。 jia3 mei4 yong3 tan4 ， wei2 you1 yong4 lao3 。 xin1 zhi1 you1 yi3 ， chen4 ru2 ji2 shou3 。
- wei2 sang1 yu3 zi3 ， bi4 gong1 jing4 zhi3 。 mi2 zhan1 fei3 fu4 ， mi2 yi1 fei3 mu3 。 bu4 shu3 yu2 mao2 ？ bu4 li2 yu2 li3 ？ tian1 zhi1 sheng1 wo3 ， wo3 chen2 an1 zai4 ？
- wan3 bi3 liu3 si1 ， ming2 tiao2 hui4 hui4 ， you3 cui3 zhe3 yuan1 ， huan2 wei3 pi4 pi4 。 pi4 bi3 zhou1 liu2 ， bu4 zhi1 suo3 jie4 ， xin1 zhi1 you1 yi3 ， bu4 huang2 jia3 mei4 。
- lu4 si1 zhi1 ben1 ， wei2 zu2 ji4 ji4 。 zhi4 zhi1 chao2 gou4 ， shang4 qiu2 qi2 ci2 。 pi4 bi3 huai4 mu4 ， ji2 yong4 wu2 zhi1 。 xin1 zhi1 you1 yi3 ， ning2 mo4 zhi1 zhi1 ？
- xiang1 bi3 tou2 tu4 ， shang4 huo4 xian1 zhi1 。 xing2 you3 si3 ren2 ， shang4 huo4 jin4 zhi1 。 jun1 zi3 bing3 xin1 ， wei2 qi2 ren3 zhi1 。 xin1 zhi1 you1 yi3 ， ti4 ji4 yun3 zhi1 。
- jun1 zi3 xin4 chan2 ， ru2 huo4 chou2 zhi1 。 jun1 zi3 bu2 hui4 ， bu4 shu1 jiu1 zhi1 。 fa2 mu4 ji3 yi3 ， xi1 xin1 tuo1 yi3 。 she4 bi3 you3 zui4 ， yu3 zhi1 tuo2 yi3 。
- mo4 gao1 fei3 shan1 ， mo4 jun4 fei3 quan2 。 jun1 zi3 wu2 yi4 you2 yan2 ， er3 shu3 yu2 yuan2 。 wu2 shi4 wo3 liang2 ， wu2 fa1 wo3 gou3 。 wo3 gong1 bu2 yue4 ， huang2 xu4 wo3 hou4 。

## 注释

## 译文

## 赏析
