---
id: yi-ming-chang-wu
title: 常武
titlePinyin: chang2 wu3
titleSlug: chang-wu
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 赫赫明明。王命卿士，南仲大祖，大师皇父。整我六师，以修我戎。既敬既戒，惠此南国。
- 王谓尹氏，命程伯休父，左右陈行。戒我师旅，率彼淮浦，省此徐土。不留不处，三事就绪。
- 赫赫业业，有严天子。王舒保作，匪绍匪游。徐方绎骚，震惊徐方。如雷如霆，徐方震惊。
- 王奋厥武，如震如怒。进厥虎臣，阚如虓虎。铺敦淮𣸣，仍执丑虏。截彼淮浦，王师之所。
- 王旅啴啴，如飞如翰。如江如汉，如山之苞。如川之流，绵绵翼翼。不测不克，濯征徐国。
- 王犹允塞，徐方既来。徐方既同，天子之功。四方既平，徐方来庭。徐方不回，王曰还归。

## 拼音
- he4 he4 ming2 ming2 。 wang2 ming4 qing1 shi4 ， nan2 zhong4 da4 zu3 ， da4 shi1 huang2 fu4 。 zheng3 wo3 liu4 shi1 ， yi3 xiu1 wo3 rong2 。 ji4 jing4 ji4 jie4 ， hui4 ci3 nan2 guo2 。
- wang2 wei4 yin3 shi4 ， ming4 cheng2 bo2 xiu1 fu4 ， zuo3 you4 chen2 xing2 。 jie4 wo3 shi1 lü3 ， lü4 bi3 huai2 pu3 ， sheng3 ci3 xu2 tu3 。 bu4 liu2 bu2 chu4 ， san1 shi4 jiu4 xu4 。
- he4 he4 ye4 ye4 ， you3 yan2 tian1 zi3 。 wang2 shu1 bao3 zuo4 ， fei3 shao4 fei3 you2 。 xu2 fang1 yi4 sao1 ， zhen4 jing1 xu2 fang1 。 ru2 lei2 ru2 ting2 ， xu2 fang1 zhen4 jing1 。
- wang2 fen4 jue2 wu3 ， ru2 zhen4 ru2 nu4 。 jin4 jue2 hu3 chen2 ， kan4 ru2 xiao1 hu3 。 pu4 dun1 huai2 fen2 ， reng2 zhi2 chou3 lu3 。 jie2 bi3 huai2 pu3 ， wang2 shi1 zhi1 suo3 。
- wang2 lü3 tan1 tan1 ， ru2 fei1 ru2 han4 。 ru2 jiang1 ru2 han4 ， ru2 shan1 zhi1 bao1 。 ru2 chuan1 zhi1 liu2 ， mian2 mian2 yi4 yi4 。 bu2 ce4 bu2 ke4 ， zhuo2 zheng1 xu2 guo2 。
- wang2 you2 yun3 sai1 ， xu2 fang1 ji4 lai2 。 xu2 fang1 ji4 tong2 ， tian1 zi3 zhi1 gong1 。 si4 fang1 ji4 ping2 ， xu2 fang1 lai2 ting2 。 xu2 fang1 bu4 hui2 ， wang2 yue1 hai2 gui1 。

## 注释

## 译文

## 赏析
