---
id: yi-ming-yu-wu-zheng
title: 雨无正
titlePinyin: yu3 wu2 zheng4
titleSlug: yu-wu-zheng
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 浩浩昊天，不骏其德。降丧饥馑，斩伐四国。旻天疾威，弗虑弗图。舍彼有罪，既伏其辜。若此无罪，沦胥以铺。
- 周宗既灭，靡所止戾。正大夫离居，莫知我勚。三事大夫，莫肯夙夜。邦君诸侯，莫肯朝夕。庶曰式臧，覆出为恶。
- 如何昊天，辟言不信。如彼行迈，则靡所臻。凡百君子，各敬尔身。胡不相畏，不畏于天？
- 戎成不退，饥成不遂。曾我暬御，惨惨日瘁。凡百君子，莫肯用讯。听言则答，谮言则退。
- 哀哉不能言，匪舌是出，维躬是瘁。哿矣能言，巧言如流，俾躬处休！
- 维曰予仕，孔棘且殆。云不何使，得罪于天子；亦云可使，怨及朋友。
- 谓尔迁于王都。曰予未有室家。鼠思泣血，无言不疾。昔尔出居，谁从作尔室？

## 拼音
- hao4 hao4 hao4 tian1 ， bu2 jun4 qi2 de2 。 jiang4 sang4 ji1 jin3 ， zhan3 fa2 si4 guo2 。 min2 tian1 ji2 wei1 ， fu2 lü4 fu2 tu2 。 she4 bi3 you3 zui4 ， ji4 fu2 qi2 gu1 。 ruo4 ci3 wu2 zui4 ， lun2 xu1 yi3 pu4 。
- zhou1 zong1 ji4 mie4 ， mi2 suo3 zhi3 li4 。 zheng4 dai4 fu0 li2 ju1 ， mo4 zhi1 wo3 yi4 。 san1 shi4 dai4 fu0 ， mo4 ken3 su4 ye4 。 bang1 jun1 zhu1 hou2 ， mo4 ken3 zhao1 xi1 。 shu4 yue1 shi4 zang1 ， fu4 chu1 wei4 e4 。
- ru2 he2 hao4 tian1 ， pi4 yan2 bu2 xin4 。 ru2 bi3 xing2 mai4 ， ze2 mi2 suo3 zhen1 。 fan2 bai3 jun1 zi3 ， ge4 jing4 er3 shen1 。 hu2 bu4 xiang1 wei4 ， bu2 wei4 yu2 tian1 ？
- rong2 cheng2 bu2 tui4 ， ji1 cheng2 bu2 sui4 。 ceng2 wo3 xie4 yu4 ， can3 can3 ri4 cui4 。 fan2 bai3 jun1 zi3 ， mo4 ken3 yong4 xun4 。 ting1 yan2 ze2 da2 ， zen4 yan2 ze2 tui4 。
- ai1 zai1 bu4 neng2 yan2 ， fei3 she2 shi4 chu1 ， wei2 gong1 shi4 cui4 。 ge3 yi3 neng2 yan2 ， qiao3 yan2 ru2 liu2 ， bi3 gong1 chu4 xiu1 ！
- wei2 yue1 yu3 shi4 ， kong3 ji2 qie3 dai4 。 yun2 bu4 he2 shi3 ， de2 zui4 yu2 tian1 zi3 ； yi4 yun2 ke3 shi3 ， yuan4 ji2 peng2 you3 。
- wei4 er3 qian1 yu2 wang2 du1 。 yue1 yu3 wei4 you3 shi4 jia1 。 shu3 si1 qi4 xue4 ， wu2 yan2 bu4 ji2 。 xi1 er3 chu1 ju1 ， shui2 cong2 zuo4 er3 shi4 ？

## 注释

## 译文

## 赏析
