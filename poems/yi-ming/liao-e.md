---
id: yi-ming-liao-e
title: 蓼莪
titlePinyin: liao3 e2
titleSlug: liao-e
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 蓼蓼者莪，匪莪伊蒿。哀哀父母，生我劬劳。
- 蓼蓼者莪，匪莪伊蔚。哀哀父母，生我劳瘁。
- 瓶之罄矣，维罍之耻。鲜民之生，不如死之久矣。无父何怙？无母何恃？出则衔恤，入则靡至。
- 父兮生我，母兮鞠我。抚我畜我，长我育我，顾我复我，出入腹我。欲报之德。昊天罔极！
- 南山烈烈，飘风发发。民莫不谷，我独何害！南山律律，飘风弗弗。民莫不谷，我独不卒！

## 拼音
- liao3 liao3 zhe3 e2 ， fei3 e2 yi1 hao1 。 ai1 ai1 fu4 mu3 ， sheng1 wo3 qu2 lao2 。
- liao3 liao3 zhe3 e2 ， fei3 e2 yi1 wei4 。 ai1 ai1 fu4 mu3 ， sheng1 wo3 lao2 cui4 。
- ping2 zhi1 qing4 yi3 ， wei2 lei2 zhi1 chi3 。 xian1 min2 zhi1 sheng1 ， bu4 ru2 si3 zhi1 jiu3 yi3 。 wu2 fu4 he2 hu4 ？ wu2 mu3 he2 shi4 ？ chu1 ze2 xian2 xu4 ， ru4 ze2 mi2 zhi4 。
- fu4 xi1 sheng1 wo3 ， mu3 xi1 ju1 wo3 。 fu3 wo3 chu4 wo3 ， chang2 wo3 yu4 wo3 ， gu4 wo3 fu4 wo3 ， chu1 ru4 fu4 wo3 。 yu4 bao4 zhi1 de2 。 hao4 tian1 wang3 ji2 ！
- nan2 shan1 lie4 lie4 ， piao1 feng1 fa1 fa1 。 min2 mo4 bu4 gu3 ， wo3 du2 he2 hai4 ！ nan2 shan1 lü4 lü4 ， piao1 feng1 fu2 fu2 。 min2 mo4 bu4 gu3 ， wo3 du2 bu4 zu2 ！

## 注释

## 译文

## 赏析
