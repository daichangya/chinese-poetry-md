---
id: yi-ming-qi-yue
title: 七月
titlePinyin: qi1 yue4
titleSlug: qi-yue
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 七月流火，九月授衣。一之日觱发，二之日栗烈。无衣无褐，何以卒岁？
- 三之日于耜，四之日举趾。同我妇子，馌彼南亩。田畯至喜。
- 七月流火，九月授衣。春日载阳，有鸣仓庚。女执懿筐，遵彼微行，爰求柔桑。
- 春日迟迟，采蘩祁祁。女心伤悲，殆及公子同归。
- 七月流火，八月萑苇。蚕月条桑，取彼斧斨。以伐远扬，猗彼女桑。
- 七月鸣鵙，八月载绩。载玄载黄，我朱孔阳，为公子裳。
- 四月秀葽，五月鸣蜩。八月其获，十月陨萚。一之日于貉，取彼狐狸，为公子裘。
- 二之日其同，载缵武功。言私其𫎆，献豜于公。
- 五月斯螽动股，六月莎鸡振羽。七月在野，八月在宇，九月在户，十月蟋蟀，入我床下。
- 穹窒熏鼠，塞向墐户。嗟我妇子，曰为改岁，入此室处。
- 六月食郁及薁，七月亨葵及菽。八月剥枣，十月获稻。为此春酒，以介眉寿。
- 七月食瓜，八月断壶，九月叔苴，采荼薪樗。食我农夫。
- 九月筑场圃，十月纳禾稼。黍稷重穋，禾麻菽麦。嗟我农夫，我稼既同，上入执宫功。
- 昼尔于茅，宵尔索绹，亟其乘屋，其始播百谷。
- 二之日凿冰冲冲，三之日纳于凌阴。四之日其蚤，献羔祭韭。九月肃霜，十月涤场。
- 朋酒斯飨，曰杀羔羊，跻彼公堂。称彼兕觥：万寿无疆！

## 拼音
- qi1 yue4 liu2 huo3 ， jiu3 yue4 shou4 yi1 。 yi1 zhi1 ri4 bi4 fa1 ， er4 zhi1 ri4 li4 lie4 。 wu2 yi1 wu2 he4 ， he2 yi3 zu2 sui4 ？
- san1 zhi1 ri4 yu2 si4 ， si4 zhi1 ri4 ju3 zhi3 。 tong2 wo3 fu4 zi3 ， ye4 bi3 nan2 mu3 。 tian2 jun4 zhi4 xi3 。
- qi1 yue4 liu2 huo3 ， jiu3 yue4 shou4 yi1 。 chun1 ri4 zai3 yang2 ， you3 ming2 cang1 geng1 。 nü3 zhi2 yi4 kuang1 ， zun1 bi3 wei1 xing2 ， yuan2 qiu2 rou2 sang1 。
- chun1 ri4 chi2 chi2 ， cai3 fan2 qi2 qi2 。 nü3 xin1 shang1 bei1 ， dai4 ji2 gong1 zi3 tong2 gui1 。
- qi1 yue4 liu2 huo3 ， ba1 yue4 huan2 wei3 。 can2 yue4 tiao2 sang1 ， qu3 bi3 fu3 qiang1 。 yi3 fa2 yuan3 yang2 ， yi1 bi3 nü3 sang1 。
- qi1 yue4 ming2 ju2 ， ba1 yue4 zai3 ji4 。 zai3 xuan2 zai3 huang2 ， wo3 zhu1 kong3 yang2 ， wei4 gong1 zi3 shang0 。
- si4 yue4 xiu4 yao1 ， wu3 yue4 ming2 tiao2 。 ba1 yue4 qi2 huo4 ， shi2 yue4 yun3 tuo4 。 yi1 zhi1 ri4 yu2 mo4 ， qu3 bi3 hu2 li0 ， wei4 gong1 zi3 qiu2 。
- er4 zhi1 ri4 qi2 tong2 ， zai3 zuan3 wu3 gong1 。 yan2 si1 qi2 𫎆 ， xian4 jian1 yu2 gong1 。
- wu3 yue4 si1 zhong1 dong4 gu3 ， liu4 yue4 sha1 ji1 zhen4 yu3 。 qi1 yue4 zai4 ye3 ， ba1 yue4 zai4 yu3 ， jiu3 yue4 zai4 hu4 ， shi2 yue4 xi1 shuai4 ， ru4 wo3 chuang2 xia4 。
- qiong2 zhi4 xun1 shu3 ， sai1 xiang4 jin4 hu4 。 jie1 wo3 fu4 zi3 ， yue1 wei4 gai3 sui4 ， ru4 ci3 shi4 chu4 。
- liu4 yue4 shi2 yu4 ji2 yu4 ， qi1 yue4 heng1 kui2 ji2 shu1 。 ba1 yue4 bao1 zao3 ， shi2 yue4 huo4 dao4 。 wei4 ci3 chun1 jiu3 ， yi3 jie4 mei2 shou4 。
- qi1 yue4 shi2 gua1 ， ba1 yue4 duan4 hu2 ， jiu3 yue4 shu1 ju1 ， cai3 tu2 xin1 chu1 。 shi2 wo3 nong2 fu1 。
- jiu3 yue4 zhu4 chang3 pu3 ， shi2 yue4 na4 he2 jia4 。 shu3 ji4 zhong4 lu4 ， he2 ma2 shu1 mai4 。 jie1 wo3 nong2 fu1 ， wo3 jia4 ji4 tong2 ， shang4 ru4 zhi2 gong1 gong1 。
- zhou4 er3 yu2 mao2 ， xiao1 er3 suo3 tao2 ， ji2 qi2 cheng2 wu1 ， qi2 shi3 bo1 bai3 gu3 。
- er4 zhi1 ri4 zao2 bing1 chong1 chong1 ， san1 zhi1 ri4 na4 yu2 ling2 yin1 。 si4 zhi1 ri4 qi2 zao3 ， xian4 gao1 ji4 jiu3 。 jiu3 yue4 su4 shuang1 ， shi2 yue4 di2 chang3 。
- peng2 jiu3 si1 xiang3 ， yue1 sha1 gao1 yang2 ， ji1 bi3 gong1 tang2 。 cheng1 bi3 si4 gong1 ： wan4 shou4 wu2 jiang1 ！

## 注释

## 译文

## 赏析
