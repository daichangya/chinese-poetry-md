---
id: yi-ming-zheng-min
title: 烝民
titlePinyin: zheng1 min2
titleSlug: zheng-min
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 天生烝民，有物有则。民之秉彝，好是懿德。天监有周，昭假于下。保兹天子，生仲山甫。
- 仲山甫之德，柔嘉维则。令仪令色。小心翼翼。古训是式。威仪是力。天子是若，明命使赋。
- 王命仲山甫，式是百辟，缵戎祖考，王躬是保。出纳王命，王之喉舌。赋政于外，四方爰发。
- 肃肃王命，仲山甫将之。邦国若否，仲山甫明之。既明且哲，以保其身。夙夜匪解，以事一人。
- 人亦有言，柔则茹之，刚则吐之。维仲山甫，柔亦不茹，刚亦不吐。不侮矜寡，不畏强御。
- 人亦有言，德𬨎如毛，民鲜克举之。我仪图之，维仲山甫举之。爱莫助之。衮职有阙，维仲山甫补之。
- 仲山甫出祖。四牡业业。征夫捷捷，每怀靡及。四牡彭彭，八鸾锵锵。王命仲山甫，城彼东方。
- 四牡骙骙，八鸾喈喈。仲山甫徂齐，式遄其归。吉甫作诵，穆如清风。仲山甫永怀，以慰其心。

## 拼音
- tian1 sheng1 zheng1 min2 ， you3 wu4 you3 ze2 。 min2 zhi1 bing3 yi2 ， hao3 shi4 yi4 de2 。 tian1 jian1 you3 zhou1 ， zhao1 jia3 yu2 xia4 。 bao3 zi1 tian1 zi3 ， sheng1 zhong4 shan1 fu3 。
- zhong4 shan1 fu3 zhi1 de2 ， rou2 jia1 wei2 ze2 。 ling4 yi2 ling4 se4 。 xiao3 xin1 yi4 yi4 。 gu3 xun4 shi4 shi4 。 wei1 yi2 shi4 li4 。 tian1 zi3 shi4 ruo4 ， ming2 ming4 shi3 fu4 。
- wang2 ming4 zhong4 shan1 fu3 ， shi4 shi4 bai3 pi4 ， zuan3 rong2 zu3 kao3 ， wang2 gong1 shi4 bao3 。 chu1 na4 wang2 ming4 ， wang2 zhi1 hou2 she2 。 fu4 zheng4 yu2 wai4 ， si4 fang1 yuan2 fa1 。
- su4 su4 wang2 ming4 ， zhong4 shan1 fu3 jiang1 zhi1 。 bang1 guo2 ruo4 fou3 ， zhong4 shan1 fu3 ming2 zhi1 。 ji4 ming2 qie3 zhe2 ， yi3 bao3 qi2 shen1 。 su4 ye4 fei3 jie3 ， yi3 shi4 yi4 ren2 。
- ren2 yi4 you3 yan2 ， rou2 ze2 ru2 zhi1 ， gang1 ze2 tu3 zhi1 。 wei2 zhong4 shan1 fu3 ， rou2 yi4 bu4 ru2 ， gang1 yi4 bu4 tu3 。 bu4 wu3 jin1 gua3 ， bu2 wei4 qiang2 yu4 。
- ren2 yi4 you3 yan2 ， de2 you2 ru2 mao2 ， min2 xian1 ke4 ju3 zhi1 。 wo3 yi2 tu2 zhi1 ， wei2 zhong4 shan1 fu3 ju3 zhi1 。 ai4 mo4 zhu4 zhi1 。 gun3 zhi2 you3 que1 ， wei2 zhong4 shan1 fu3 bu3 zhi1 。
- zhong4 shan1 fu3 chu1 zu3 。 si4 mu3 ye4 ye4 。 zheng1 fu1 jie2 jie2 ， mei3 huai2 mi2 ji2 。 si4 mu3 peng2 peng2 ， ba1 luan2 qiang1 qiang1 。 wang2 ming4 zhong4 shan1 fu3 ， cheng2 bi3 dong1 fang1 。
- si4 mu3 kui2 kui2 ， ba1 luan2 jie1 jie1 。 zhong4 shan1 fu3 cu2 qi2 ， shi4 chuan2 qi2 gui1 。 ji2 fu3 zuo4 song4 ， mu4 ru2 qing1 feng1 。 zhong4 shan1 fu3 yong3 huai2 ， yi3 wei4 qi2 xin1 。

## 注释

## 译文

## 赏析
