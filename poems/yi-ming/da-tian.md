---
id: yi-ming-da-tian
title: 大田
titlePinyin: da4 tian2
titleSlug: da-tian
author: 佚名
authorPinyin: yi4 ming2
authorSlug: yi-ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 诗经
---
## 正文
- 大田多稼，既种既戒，既备乃事。以我覃耜，俶载南亩。
- 播厥百谷，既庭且硕，曾孙是若。
- 既方既皂，既坚既好，不稂不莠。去其螟螣，及其蟊贼，
- 无害我田稚。田祖有神，秉畀炎火。
- 有渰萋萋，兴雨祈祈。雨我公田，遂及我私。彼有不获稚，
- 此有不敛穧，彼有遗秉，此有滞穗，伊寡妇之利。
- 曾孙来止，以其妇子。馌彼南亩，田畯至喜。来方禋祀，
- 以其骍黑，与其黍稷。以享以祀，以介景福。

## 拼音
- da4 tian2 duo1 jia4 ， ji4 zhong3 ji4 jie4 ， ji4 bei4 nai3 shi4 。 yi3 wo3 qin2 si4 ， chu4 zai3 nan2 mu3 。
- bo1 jue2 bai3 gu3 ， ji4 ting2 qie3 shuo4 ， zeng1 sun1 shi4 ruo4 。
- ji4 fang1 ji4 zao4 ， ji4 jian1 ji4 hao3 ， bu4 lang2 bu4 you3 。 qu4 qi2 ming2 teng2 ， ji2 qi2 mao2 zei2 ，
- wu2 hai4 wo3 tian2 zhi4 。 tian2 zu3 you3 shen2 ， bing3 bi4 yan2 huo3 。
- you3 yan3 qi1 qi1 ， xing1 yu3 qi2 qi2 。 yu3 wo3 gong1 tian2 ， sui4 ji2 wo3 si1 。 bi3 you3 bu2 huo4 zhi4 ，
- ci3 you3 bu4 lian3 ji4 ， bi3 you3 yi2 bing3 ， ci3 you3 zhi4 sui4 ， yi1 gua3 fu4 zhi1 li4 。
- ceng2 sun1 lai2 zhi3 ， yi3 qi2 fu4 zi3 。 ye4 bi3 nan2 mu3 ， tian2 jun4 zhi4 xi3 。 lai2 fang1 yin1 si4 ，
- yi3 qi2 xing1 hei1 ， yu3 qi2 shu3 ji4 。 yi3 xiang3 yi3 si4 ， yi3 jie4 jing3 fu2 。

## 注释

## 译文

## 赏析
