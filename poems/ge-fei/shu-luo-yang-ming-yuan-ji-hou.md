---
id: ge-fei-shu-luo-yang-ming-yuan-ji-hou
title: 书洛阳名园记后
titlePinyin: shu1 luo4 yang2 ming2 yuan2 ji4 hou4
titleSlug: shu-luo-yang-ming-yuan-ji-hou
author: 格非
authorPinyin: ge2 fei1
authorSlug: ge-fei
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷九・唐宋文
---
## 正文
- 洛阳处天下之中，挟崤渑之阻，当秦陇之襟喉，而赵魏之走集，盖四方必争之地也。天下当无事则已，有事，则洛阳先受兵。予故尝曰：“洛阳之盛衰，天下治乱之候也。”
- 方唐贞观、开元之间，公卿贵戚开馆列第于东都者，号千有余邸。及其乱离，继以五季之酷，其池塘竹树，兵车蹂践，废而为丘墟。高亭大榭，烟火焚燎，化而为灰烬，与唐俱灭而共亡，无余处矣。予故尝曰：“园圃之废兴，洛阳盛衰之候也。”
- 且天下之治乱，候于洛阳之盛衰而知；洛阳之盛衰，候于园圃之废兴而得。则《名园记》之作，予岂徒然哉？
- 呜呼！公卿大夫方进于朝，放乎一己之私以自为，而忘天下之治忽，欲退享此乐，得乎？唐之末路是已。(唐之末路是已 一作：矣)

## 拼音
- luo4 yang2 chu4 tian1 xia4 zhi1 zhong1 ， xie2 xiao2 mian3 zhi1 zu3 ， dang1 qin2 long3 zhi1 jin1 hou2 ， er2 zhao4 wei4 zhi1 zou3 ji2 ， gai4 si4 fang1 bi4 zheng1 zhi1 di4 ye3 。 tian1 xia4 dang1 wu2 shi4 ze2 yi3 ， you3 shi4 ， ze2 luo4 yang2 xian1 shou4 bing1 。 yu3 gu4 chang2 yue1 ： “ luo4 yang2 zhi1 sheng4 shuai1 ， tian1 xia4 zhi4 luan4 zhi1 hou4 ye3 。 ”
- fang1 tang2 zhen1 guan1 、 kai1 yuan2 zhi1 jian1 ， gong1 qing1 gui4 qi1 kai1 guan3 lie4 di4 yu2 dong1 du1 zhe3 ， hao4 qian1 you3 yu2 di3 。 ji2 qi2 luan4 li2 ， ji4 yi3 wu3 ji4 zhi1 ku4 ， qi2 chi2 tang2 zhu2 shu4 ， bing1 che1 rou2 jian4 ， fei4 er2 wei4 qiu1 xu1 。 gao1 ting2 da4 xie4 ， yan1 huo3 fen2 liao2 ， hua4 er2 wei4 hui1 jin4 ， yu3 tang2 ju4 mie4 er2 gong4 wang2 ， wu2 yu2 chu4 yi3 。 yu3 gu4 chang2 yue1 ： “ yuan2 pu3 zhi1 fei4 xing1 ， luo4 yang2 sheng4 shuai1 zhi1 hou4 ye3 。 ”
- qie3 tian1 xia4 zhi1 zhi4 luan4 ， hou4 yu2 luo4 yang2 zhi1 sheng4 shuai1 er2 zhi1 ； luo4 yang2 zhi1 sheng4 shuai1 ， hou4 yu2 yuan2 pu3 zhi1 fei4 xing1 er2 de2 。 ze2 《 ming2 yuan2 ji4 》 zhi1 zuo4 ， yu3 qi3 tu2 ran2 zai1 ？
- wu1 hu1 ！ gong1 qing1 dai4 fu0 fang1 jin4 yu2 chao2 ， fang4 hu1 yi4 ji3 zhi1 si1 yi3 zi4 wei4 ， er2 wang4 tian1 xia4 zhi1 zhi4 hu1 ， yu4 tui4 xiang3 ci3 le4 ， de2 hu1 ？ tang2 zhi1 mo4 lu4 shi4 yi3 。 ( tang2 zhi1 mo4 lu4 shi4 yi3   yi2 zuo4 ： yi3 )

## 注释

## 译文

## 赏析
