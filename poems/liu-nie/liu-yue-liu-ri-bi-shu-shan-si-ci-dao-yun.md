---
id: liu-nie-liu-yue-liu-ri-bi-shu-shan-si-ci-dao-yun
title: 六月六日避暑山寺次蹈韵
titlePinyin: liu4 yue4 liu4 ri4 bi4 shu3 shan1 si4 ci4 dao3 yun4
titleSlug: liu-yue-liu-ri-bi-shu-shan-si-ci-dao-yun
author: 刘摰
authorPinyin: liu2 nie4
authorSlug: liu-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楚国元卑湿，炎天更郁蒸。
- 风吟同倦虎，霄望剧愁鹰。
- 渴肺尘将岔，流肤汗不胜。
- 噆肌纷暗蟆，遶鬓閙飞蝇。
- 六月常难雨，三湘不识冰。
- 炉烘一天地，火药万川陵。
- 气候金初伏，襟怀水未澄。
- 高明寻偶得，林麓远同登。
- 此地聊幽遁，危亭更上层。
- 泉声悬𫶇嵲，松影转觚棱。
- 汲井沈圆李，缘池摘翠菱。
- 凉清生洞壑，秀绿动沟塍。
- 佳气西频望，乡栏北屡凭。
- 有期群野鹿，无法问山僧。
- 云石逢如旧，巾裾见若憎。
- 聊堪优卒岁，不愧俯扪膺。

## 拼音
- chu3 guo2 yuan2 bei1 shi1 ， yan2 tian1 geng4 yu4 zheng1 。
- feng1 yin2 tong2 juan4 hu3 ， xiao1 wang4 ju4 chou2 ying1 。
- ke3 fei4 chen2 jiang1 cha4 ， liu2 fu1 han4 bu2 sheng4 。
- zan3 ji1 fen1 an4 ma0 ， rao4 bin4 nao4 fei1 ying2 。
- liu4 yue4 chang2 nan2 yu3 ， san1 xiang1 bu4 shi2 bing1 。
- lu2 hong1 yi4 tian1 di4 ， huo3 yao4 wan4 chuan1 ling2 。
- qi4 hou4 jin1 chu1 fu2 ， jin1 huai2 shui3 wei4 cheng2 。
- gao1 ming2 xun2 ou3 de2 ， lin2 lu4 yuan3 tong2 deng1 。
- ci3 di4 liao2 you1 dun4 ， wei1 ting2 geng4 shang4 ceng2 。
- quan2 sheng1 xuan2 die2 nie4 ， song1 ying3 zhuan3 gu1 leng2 。
- ji2 jing3 shen3 yuan2 li3 ， yuan2 chi2 zhai1 cui4 ling2 。
- liang2 qing1 sheng1 dong4 he4 ， xiu4 lü4 dong4 gou1 cheng2 。
- jia1 qi4 xi1 pin2 wang4 ， xiang1 lan2 bei3 lü3 ping2 。
- you3 qi1 qun2 ye3 lu4 ， wu2 fa3 wen4 shan1 seng1 。
- yun2 shi2 feng2 ru2 jiu4 ， jin1 ju1 jian4 ruo4 zeng1 。
- liao2 kan1 you1 zu2 sui4 ， bu2 kui4 fu3 men2 ying1 。

## 注释

## 译文

## 赏析
