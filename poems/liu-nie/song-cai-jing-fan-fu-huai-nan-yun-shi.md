---
id: liu-nie-song-cai-jing-fan-fu-huai-nan-yun-shi
title: 送蔡景繁赴淮南运使
titlePinyin: song4 cai4 jing3 fan2 fu4 huai2 nan2 yun4 shi3
titleSlug: song-cai-jing-fan-fu-huai-nan-yun-shi
author: 刘摰
authorPinyin: liu2 nie4
authorSlug: liu-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新堤洛水东风峭，下入长淮春浩渺。
- 淮南使者蓬莱仙，叠鼓鸣铙画船晓。
- 旦时契阔慕声名，晚岁绸缪亲纻缟。
- 磨铅并直登瀛州，对案同厅佐京兆。
- 青蒿长松惭异质，流水高山喜同调。
- 虽当倥偬喧嚣中，不废罇罍与吟啸。
- 岁月扑面来纷纷，冠盖送客声扰扰。
- 北园去岁赋红梅，南浦今春歌碧草。
- 黄金龙节使光华，白面书生才缥缈。
- 世高台阁与省府，偏历从容誉清劭。
- 投虚余刃无足为，澄清百城付谈笑。
- 时行有命又有义，所遇何多亦何少。
- 未应刻意怀轩裳，知有高情在鱼鸟。
- 黄鹄千岁凌长风，奈此沙边老鸧鸨。
- 朝廷羽仪重人物，行闻追锋赐严召。
- 玉音寄我其无忘，时有归鸿下云表。

## 拼音
- xin1 di1 luo4 shui3 dong1 feng1 qiao4 ， xia4 ru4 chang2 huai2 chun1 hao4 miao3 。
- huai2 nan2 shi3 zhe3 peng2 lai2 xian1 ， die2 gu3 ming2 nao2 hua4 chuan2 xiao3 。
- dan4 shi2 qi4 kuo4 mu4 sheng1 ming2 ， wan3 sui4 chou2 mou2 qin1 zhu4 gao3 。
- mo2 qian1 bing4 zhi2 deng1 ying2 zhou1 ， dui4 an4 tong2 ting1 zuo3 jing1 zhao4 。
- qing1 hao1 chang2 song1 can2 yi4 zhi4 ， liu2 shui3 gao1 shan1 xi3 tong2 diao4 。
- sui1 dang1 kong3 zong3 xuan1 ao2 zhong1 ， bu2 fei4 zun1 lei2 yu3 yin2 xiao4 。
- sui4 yue4 pu1 mian4 lai2 fen1 fen1 ， guan1 gai4 song4 ke4 sheng1 rao3 rao3 。
- bei3 yuan2 qu4 sui4 fu4 hong2 mei2 ， nan2 pu3 jin1 chun1 ge1 bi4 cao3 。
- huang2 jin1 long2 jie2 shi3 guang1 hua2 ， bai2 mian4 shu1 sheng1 cai2 piao1 miao3 。
- shi4 gao1 tai2 ge2 yu3 sheng3 fu3 ， pian1 li4 cong2 rong2 yu4 qing1 shao4 。
- tou2 xu1 yu2 ren4 wu2 zu2 wei4 ， cheng2 qing1 bai3 cheng2 fu4 tan2 xiao4 。
- shi2 xing2 you3 ming4 you4 you3 yi4 ， suo3 yu4 he2 duo1 yi4 he2 shao3 。
- wei4 ying4 ke4 yi4 huai2 xuan1 shang0 ， zhi1 you3 gao1 qing2 zai4 yu2 niao3 。
- huang2 hu2 qian1 sui4 ling2 chang2 feng1 ， nai4 ci3 sha1 bian1 lao3 cang1 bao3 。
- chao2 ting2 yu3 yi2 zhong4 ren2 wu4 ， xing2 wen2 zhui1 feng1 ci4 yan2 zhao4 。
- yu4 yin1 ji4 wo3 qi2 wu2 wang4 ， shi2 you3 gui1 hong2 xia4 yun2 biao3 。

## 注释

## 译文

## 赏析
