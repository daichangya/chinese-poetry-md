---
id: liu-nie-dai-shu-ji-wen-ying-dao-ren
title: 代书寄文莹道人
titlePinyin: dai4 shu1 ji4 wen2 ying2 dao4 ren2
titleSlug: dai-shu-ji-wen-ying-dao-ren
author: 刘摰
authorPinyin: liu2 nie4
authorSlug: liu-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白云孤起飞杳冥，光如片玉轻如冰。
- 出山归山两何意，行止偶然无滞凝。
- 故人浮舟数百里，得得访我湘江棱。
- 二十年间四相遇，童颠疏鬓霜各增。
- 寒斋笑语极微妙，共以身世均鷃鹏。
- 瞥然去矣不我告，振锡忽借南风乘。
- 聊一徘徊驻衡岳，遂能放意穷临登。
- 崔嵬老骸不知倦，软舆蜡屐勤跻升。
- 穷岩险谷访秘怪，往往清啸猿鸟惊。
- 长泉落石响寒玉，故意写在朱丝绳。
- 仰挥云烟敛羽翼，俯听誉毁真蚊蝇。
- 书来所说谓如此，而惜携手无友朋。
- 又云吾庐已堪睡，况彼城市尤足憎。
- 意若欺我在迁谪，故以胜事用夸矜。
- 嗟如予者安足道，进退大计两未能。
- 平生雅志在林壑，误落世纷亲缴矰。
- 悲吟黄鹄慕越客，谢病高居思茂陵。
- 羡子徜徉类云鹤，顾我拘窘如鞲鹰。
- 故应题诗遍崖壁，曷若寄我勤缄縢。
- 山童痴立索书去，写此安足倾愁膺。

## 拼音
- bai2 yun2 gu1 qi3 fei1 yao3 ming2 ， guang1 ru2 pian4 yu4 qing1 ru2 bing1 。
- chu1 shan1 gui1 shan1 liang3 he2 yi4 ， xing2 zhi3 ou3 ran2 wu2 zhi4 ning2 。
- gu4 ren2 fu2 zhou1 shu4 bai3 li3 ， de2 de2 fang3 wo3 xiang1 jiang1 leng2 。
- er4 shi2 nian2 jian1 si4 xiang1 yu4 ， tong2 dian1 shu1 bin4 shuang1 ge4 zeng1 。
- han2 zhai1 xiao4 yu3 ji2 wei1 miao4 ， gong4 yi3 shen1 shi4 jun1 yan4 peng2 。
- pie1 ran2 qu4 yi3 bu4 wo3 gao4 ， zhen4 xi1 hu1 jie4 nan2 feng1 cheng2 。
- liao2 yi4 pai2 huai2 zhu4 heng2 yue4 ， sui4 neng2 fang4 yi4 qiong2 lin2 deng1 。
- cui1 wei2 lao3 hai2 bu4 zhi1 juan4 ， ruan3 yu2 la4 ji1 qin2 ji1 sheng1 。
- qiong2 yan2 xian3 gu3 fang3 mi4 guai4 ， wang3 wang3 qing1 xiao4 yuan2 niao3 jing1 。
- chang2 quan2 luo4 shi2 xiang3 han2 yu4 ， gu4 yi4 xie3 zai4 zhu1 si1 sheng2 。
- yang3 hui1 yun2 yan1 lian3 yu3 yi4 ， fu3 ting1 yu4 hui3 zhen1 wen2 ying2 。
- shu1 lai2 suo3 shuo1 wei4 ru2 ci3 ， er2 xi1 xie2 shou3 wu2 you3 peng2 。
- you4 yun2 wu2 lu2 yi3 kan1 shui4 ， kuang4 bi3 cheng2 shi4 you2 zu2 zeng1 。
- yi4 ruo4 qi1 wo3 zai4 qian1 zhe2 ， gu4 yi3 sheng4 shi4 yong4 kua1 jin1 。
- jie1 ru2 yu3 zhe3 an1 zu2 dao4 ， jin4 tui4 da4 ji4 liang3 wei4 neng2 。
- ping2 sheng1 ya3 zhi4 zai4 lin2 he4 ， wu4 luo4 shi4 fen1 qin1 jiao3 zeng1 。
- bei1 yin2 huang2 hu2 mu4 yue4 ke4 ， xie4 bing4 gao1 ju1 si1 mao4 ling2 。
- xian4 zi3 chang2 yang2 lei4 yun2 he4 ， gu4 wo3 ju1 jiong3 ru2 gou1 ying1 。
- gu4 ying4 ti2 shi1 bian4 ya2 bi4 ， he2 ruo4 ji4 wo3 qin2 jian1 teng2 。
- shan1 tong2 chi1 li4 suo3 shu1 qu4 ， xie3 ci3 an1 zu2 qing1 chou2 ying1 。

## 注释

## 译文

## 赏析
