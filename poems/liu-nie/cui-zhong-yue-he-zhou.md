---
id: liu-nie-cui-zhong-yue-he-zhou
title: 崔仲岳鹤舟
titlePinyin: cui1 zhong4 yue4 he4 zhou1
titleSlug: cui-zhong-yue-he-zhou
author: 刘摰
authorPinyin: liu2 nie4
authorSlug: liu-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绿髯满颔光且修，紫石双眼寒铓浮。
- 茫然襟韵自轩豁，见于声貌非懦柔。
- 昔随群众退礼部，归来便作沧浪游。
- 笑买渔艇出巧思，饰以丹白名鹤舟。
- 长须赤脚分相与，鲈鱼美酒他何求。
- 高吟清风洞庭晚，一笛明月吴江秋。
- 白云无心伴疏散，丹经有诀穷秘幽。
- 志非谤国慕处士，性欲避俗追浮丘。
- 不山不渊隐无迹，时时飞棹来皇州。
- 保康桥前舣清梦，峩冠烂醉都城楼。
- 胸中有物齐出处，天下无方随去留。
- 太平取士有阶陛，几人年少能公侯。
- 公侯未有君所乐，一时外物为赘疣。
- 束之簪绅岂其性，轧以利害仍相矛。
- 媕婀稻粱効鸡骛，驰逐膻秽争蚍蜉。
- 相逢感慨慕黄鹄，嗟我方以斗禄囚。
- 贱官绶蓝谁不尔，应书随俗卑可羞。
- 鹤舟之乐慎勿弃，劝君起者非良谋。

## 拼音
- lü4 ran2 man3 han4 guang1 qie3 xiu1 ， zi3 shi2 shuang1 yan3 han2 mang2 fu2 。
- mang2 ran2 jin1 yun4 zi4 xuan1 huo1 ， jian4 yu2 sheng1 mao4 fei1 nuo4 rou2 。
- xi1 sui2 qun2 zhong4 tui4 li3 bu4 ， gui1 lai2 bian4 zuo4 cang1 lang4 you2 。
- xiao4 mai3 yu2 ting3 chu1 qiao3 si1 ， shi4 yi3 dan1 bai2 ming2 he4 zhou1 。
- chang2 xu1 chi4 jiao3 fen1 xiang1 yu3 ， lu2 yu2 mei3 jiu3 ta1 he2 qiu2 。
- gao1 yin2 qing1 feng1 dong4 ting2 wan3 ， yi4 di2 ming2 yue4 wu2 jiang1 qiu1 。
- bai2 yun2 wu2 xin1 ban4 shu1 san4 ， dan1 jing1 you3 jue2 qiong2 mi4 you1 。
- zhi4 fei1 bang4 guo2 mu4 chu3 shi4 ， xing4 yu4 bi4 su2 zhui1 fu2 qiu1 。
- bu4 shan1 bu4 yuan1 yin3 wu2 ji4 ， shi2 shi2 fei1 zhao4 lai2 huang2 zhou1 。
- bao3 kang1 qiao2 qian2 yi3 qing1 meng4 ， e2 guan1 lan4 zui4 du1 cheng2 lou2 。
- xiong1 zhong1 you3 wu4 qi2 chu1 chu4 ， tian1 xia4 wu2 fang1 sui2 qu4 liu2 。
- tai4 ping2 qu3 shi4 you3 jie1 bi4 ， ji3 ren2 nian2 shao4 neng2 gong1 hou2 。
- gong1 hou2 wei4 you3 jun1 suo3 le4 ， yi4 shi2 wai4 wu4 wei4 zhui4 you2 。
- shu4 zhi1 zan1 shen1 qi3 qi2 xing4 ， ya4 yi3 li4 hai4 reng2 xiang1 mao2 。
- an1 e1 dao4 liang2 xiao4 ji1 wu4 ， chi2 zhu2 shan1 hui4 zheng1 pi2 fu2 。
- xiang1 feng2 gan3 kai3 mu4 huang2 hu2 ， jie1 wo3 fang1 yi3 dou4 lu4 qiu2 。
- jian4 guan1 shou4 lan2 shui2 bu4 er3 ， ying4 shu1 sui2 su2 bei1 ke3 xiu1 。
- he4 zhou1 zhi1 le4 shen4 wu4 qi4 ， quan4 jun1 qi3 zhe3 fei1 liang2 mou2 。

## 注释

## 译文

## 赏析
