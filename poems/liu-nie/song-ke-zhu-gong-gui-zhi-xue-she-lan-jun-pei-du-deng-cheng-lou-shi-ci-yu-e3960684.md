---
id: liu-nie-song-ke-zhu-gong-gui-zhi-xue-she-lan-jun-pei-du-deng-cheng-lou-shi-ci-yu-e3960684
title: 送客渚宫归至学舍览君佩独登城楼诗次韵奉和
titlePinyin: song4 ke4 zhu3 gong1 gui1 zhi4 xue2 she4 lan3 jun1 pei4 du2 deng1 cheng2 lou2 shi1 ci4 yun4 feng4 he2
titleSlug: song-ke-zhu-gong-gui-zhi-xue-she-lan-jun-pei-du-deng-cheng-lou-shi-ci-yu-e3960684
author: 刘摰
authorPinyin: liu2 nie4
authorSlug: liu-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渊明田芜犹未归，胡为簿领甘沈迷。
- 乐时选胜岂无意，政值一春风雨凄。
- 但宜夜几守黄卷，酸寒拥鼻灯火低。
- 盛阳充发破阴沴，几日天气回惨凄。
- 朝来送客过楚渚，平湖绿净凝玻瓈。
- 乍惊物象豁尘眼，亦有亭榭堪攀跻。
- 草光浮浮古岸北，花气霭霭层台西。
- 杯盘共坐荫清樾，歌笑起行循大堤。
- 凫雏鹭子漾浅曲，绝胜乳燕巢深闺。
- 幽寻踽踽不自觉，城阴步滑犹春泥。
- 心闲漫随流水远，境静却憎幽鸟啼。
- 何时短艇弄明月，安得巨笔凌长霓。
- 归来学舍坐搔首，外物何足干天倪。
- 阔疏但愧事业浅，刚褊分与时俗暌。
- 如君年少喜学问，青云万里端可梯。
- 城头新篇真自得，岂假朋友相招携。
- 我亦林泉偶寻胜，因君成咏初无题。
- 登高能赋子之职，敢以城阙讥挑兮。

## 拼音
- yuan1 ming2 tian2 wu2 you2 wei4 gui1 ， hu2 wei4 bo2 ling3 gan1 shen3 mi2 。
- le4 shi2 xuan3 sheng4 qi3 wu2 yi4 ， zheng4 zhi2 yi4 chun1 feng1 yu3 qi1 。
- dan4 yi2 ye4 ji3 shou3 huang2 juan4 ， suan1 han2 yong1 bi2 deng1 huo3 di1 。
- sheng4 yang2 chong1 fa1 po4 yin1 li4 ， ji3 ri4 tian1 qi4 hui2 can3 qi1 。
- chao2 lai2 song4 ke4 guo4 chu3 zhu3 ， ping2 hu2 lü4 jing4 ning2 bo1 li2 。
- zha4 jing1 wu4 xiang4 huo1 chen2 yan3 ， yi4 you3 ting2 xie4 kan1 pan1 ji1 。
- cao3 guang1 fu2 fu2 gu3 an4 bei3 ， hua1 qi4 ai3 ai3 ceng2 tai2 xi1 。
- bei1 pan2 gong4 zuo4 yin4 qing1 yue4 ， ge1 xiao4 qi3 xing2 xun2 da4 di1 。
- fu2 chu2 lu4 zi3 yang4 qian3 qu3 ， jue2 sheng4 ru3 yan4 chao2 shen1 gui1 。
- you1 xun2 ju3 ju3 bu2 zi4 jue2 ， cheng2 yin1 bu4 hua2 you2 chun1 ni2 。
- xin1 xian2 man4 sui2 liu2 shui3 yuan3 ， jing4 jing4 que4 zeng1 you1 niao3 ti2 。
- he2 shi2 duan3 ting3 nong4 ming2 yue4 ， an1 de2 ju4 bi3 ling2 chang2 ni2 。
- gui1 lai2 xue2 she4 zuo4 sao1 shou3 ， wai4 wu4 he2 zu2 gan1 tian1 ni2 。
- kuo4 shu1 dan4 kui4 shi4 ye4 qian3 ， gang1 bian3 fen1 yu3 shi2 su2 kui2 。
- ru2 jun1 nian2 shao4 xi3 xue2 wen4 ， qing1 yun2 wan4 li3 duan1 ke3 ti1 。
- cheng2 tou2 xin1 pian1 zhen1 zi4 de2 ， qi3 jia3 peng2 you3 xiang1 zhao1 xie2 。
- wo3 yi4 lin2 quan2 ou3 xun2 sheng4 ， yin1 jun1 cheng2 yong3 chu1 wu2 ti2 。
- deng1 gao1 neng2 fu4 zi3 zhi1 zhi2 ， gan3 yi3 cheng2 que1 ji1 tiao1 xi1 。

## 注释

## 译文

## 赏析
