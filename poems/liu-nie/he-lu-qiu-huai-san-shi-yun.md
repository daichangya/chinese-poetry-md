---
id: liu-nie-he-lu-qiu-huai-san-shi-yun
title: 和路秋怀三十韵
titlePinyin: he2 lu4 qiu1 huai2 san1 shi2 yun4
titleSlug: he-lu-qiu-huai-san-shi-yun
author: 刘摰
authorPinyin: liu2 nie4
authorSlug: liu-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天地炎氛退，江湖颢气凉。
- 西风来沆砀，久客兴徜徉。
- 夜匝鸟南树，心惊鴈北方。
- 乍因鲈感慨，肯为𫛳忧伤。
- 纵步青笻杖，投诗古锦囊。
- 精荧篱下蓓，狼籍沼中香。
- 妙理晞庄达，衰歌笑楚狂。
- 是非来衮衮，光景去堂堂。
- 别浦丹枫老，闲园碧草芳。
- 林颠蝉嘒急，霄路鸟飞长。
- 晓露清饶月，晴云暖护霜。
- 琴中知水意，楼上得山光。
- 桂长金波外，槎沿玉汉傍。
- 江天晚摇落，泽国少凶荒。
- 竭作趋川垄，欢言治圃场。
- 神祠鼓递响，社瓮酒初尝。
- 自昔悲时节，闲愁满肺肠。
- 宋生辞辨屈，宁子意歌商。
- 代谢惟寒暑，平均彼昊苍。
- 放情群鹿豕，度德负簪裳。
- 致主深惭尹，汪陂又愧黄。
- 无功可铭鼎，有学不针肓。
- 赋兴须潘子，诗怀勗谢郎。
- 虽欣去酷吏，更忆舞商羊。
- 不解葵倾日，宁忘鹤返乡。
- 锦封西泽鲤，珠剖北山梁。
- 塞马难前虑，江鸥肯下翔。
- 无为泽边悴，更卖橐中装。
- 朝野多闲暇，洪纤遂乐康。
- 何时放归橹，大艑水中央。

## 拼音
- tian1 di4 yan2 fen1 tui4 ， jiang1 hu2 hao4 qi4 liang2 。
- xi1 feng1 lai2 hang4 dang4 ， jiu3 ke4 xing1 chang2 yang2 。
- ye4 za1 niao3 nan2 shu4 ， xin1 jing1 yan4 bei3 fang1 。
- zha4 yin1 lu2 gan3 kai3 ， ken3 wei4 𫛳 you1 shang1 。
- zong4 bu4 qing1 qiong2 zhang4 ， tou2 shi1 gu3 jin3 nang2 。
- jing1 ying2 li2 xia4 bei4 ， lang2 ji2 zhao3 zhong1 xiang1 。
- miao4 li3 xi1 zhuang1 da2 ， shuai1 ge1 xiao4 chu3 kuang2 。
- shi4 fei1 lai2 gun3 gun3 ， guang1 jing3 qu4 tang2 tang2 。
- bie2 pu3 dan1 feng1 lao3 ， xian2 yuan2 bi4 cao3 fang1 。
- lin2 dian1 chan2 hui4 ji2 ， xiao1 lu4 niao3 fei1 chang2 。
- xiao3 lu4 qing1 rao2 yue4 ， qing2 yun2 nuan3 hu4 shuang1 。
- qin2 zhong1 zhi1 shui3 yi4 ， lou2 shang4 de2 shan1 guang1 。
- gui4 chang2 jin1 bo1 wai4 ， cha2 yan2 yu4 han4 bang4 。
- jiang1 tian1 wan3 yao2 luo4 ， ze2 guo2 shao3 xiong1 huang1 。
- jie2 zuo4 qu1 chuan1 long3 ， huan1 yan2 zhi4 pu3 chang3 。
- shen2 ci2 gu3 di4 xiang3 ， she4 weng4 jiu3 chu1 chang2 。
- zi4 xi1 bei1 shi2 jie2 ， xian2 chou2 man3 fei4 chang2 。
- song4 sheng1 ci2 bian4 qu1 ， ning2 zi3 yi4 ge1 shang1 。
- dai4 xie4 wei2 han2 shu3 ， ping2 jun1 bi3 hao4 cang1 。
- fang4 qing2 qun2 lu4 shi3 ， du4 de2 fu4 zan1 shang0 。
- zhi4 zhu3 shen1 can2 yin3 ， wang1 bei1 you4 kui4 huang2 。
- wu2 gong1 ke3 ming2 ding3 ， you3 xue2 bu4 zhen1 huang1 。
- fu4 xing1 xu1 pan1 zi3 ， shi1 huai2 xu4 xie4 lang2 。
- sui1 xin1 qu4 ku4 li4 ， geng4 yi4 wu3 shang1 yang2 。
- bu4 jie3 kui2 qing1 ri4 ， ning2 wang4 he4 fan3 xiang1 。
- jin3 feng1 xi1 ze2 li3 ， zhu1 pou1 bei3 shan1 liang2 。
- sai1 ma3 nan2 qian2 lü4 ， jiang1 ou1 ken3 xia4 xiang2 。
- wu2 wei2 ze2 bian1 cui4 ， geng4 mai4 tuo2 zhong1 zhuang1 。
- chao2 ye3 duo1 xian2 xia2 ， hong2 xian1 sui4 le4 kang1 。
- he2 shi2 fang4 gui1 lu3 ， da4 bian4 shui3 zhong1 yang1 。

## 注释

## 译文

## 赏析
