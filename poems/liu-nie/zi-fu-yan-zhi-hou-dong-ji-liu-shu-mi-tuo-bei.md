---
id: liu-nie-zi-fu-yan-zhi-hou-dong-ji-liu-shu-mi-tuo-bei
title: 自福严至后洞记柳书弥陀碑
titlePinyin: zi4 fu2 yan2 zhi4 hou4 dong4 ji4 liu3 shu1 mi2 tuo2 bei1
titleSlug: zi-fu-yan-zhi-hou-dong-ji-liu-shu-mi-tuo-bei
author: 刘摰
authorPinyin: liu2 nie4
authorSlug: liu-nie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一盂僧粥三鸣鸡，渐望天角生晴曦。
- 积阴凝霭不得肆，荡滉破散争纷披。
- 清明物象各有职，如再开辟平艰危。
- 游人襟韵廓以喜，晓指后洞都忘疲。
- 小楚亭北望明灭，宛宛一径微如丝。
- 问云般舟道场路，从此亭背无险巇。
- 寺久荒寂无足往，念有子厚弥陀碑。
- 独趋一里转岩腹，剥粉败赤逢门楣。
- 村童门关语嘲哳，似云乞米僧未归。
- 亭亭故碑立青玉，覆以老屋疏且攲。
- 常嗟古人不可见，尚喜书法存于斯。
- 世言书字出心画，体制类彼人所为。
- 子厚少年颇疏隽，字合飘逸狂不羁。
- 胡为气质反端厚，至今观者多有疑。
- 或云彼以窜逐久，气志软熟非前时。
- 又云高才尚薄世，故独立法无所师。
- 吾嗟世俗日无理，好恶不正论苦畀。
- 臆决万事岂独此，此书何愧人不知。
- 碑阴三百四十字，疏瘦劲丽何精奇。
- 九十三人姓名具，陈缵宝历元年题。
- 云此柳书一碑者，元和三年刊厥辞。
- 至是二月始建立，都其事者杨与倪。
- 尘蒙壁碍世未见，自我访寻初爱之。
- 嗟物晦显似有数，恨不从事毡与槌。
- 巉岩西山邃无数，行及二寺方晨炊。
- 东南谿磴斗孤绝，下及平壑如悬梯。
- 南朝佛子谓慧海，卜庵于此存遗基。
- 鬼神馈食以车运，石崖辙迹如在泥。
- 智不足以尽万物，敢决真伪论是非。
- 老僧夜语亦有理，明发策杖犹迟迟。

## 拼音
- yi4 yu2 seng1 zhou1 san1 ming2 ji1 ， jian4 wang4 tian1 jiao3 sheng1 qing2 xi1 。
- ji1 yin1 ning2 ai3 bu4 de2 si4 ， dang4 huang4 po4 san4 zheng1 fen1 pi1 。
- qing1 ming2 wu4 xiang4 ge4 you3 zhi2 ， ru2 zai4 kai1 pi4 ping2 jian1 wei1 。
- you2 ren2 jin1 yun4 kuo4 yi3 xi3 ， xiao3 zhi3 hou4 dong4 dou1 wang4 pi2 。
- xiao3 chu3 ting2 bei3 wang4 ming2 mie4 ， wan3 wan3 yi2 jing4 wei1 ru2 si1 。
- wen4 yun2 ban1 zhou1 dao4 chang3 lu4 ， cong2 ci3 ting2 bei4 wu2 xian3 xi1 。
- si4 jiu3 huang1 ji4 wu2 zu2 wang3 ， nian4 you3 zi3 hou4 mi2 tuo2 bei1 。
- du2 qu1 yi4 li3 zhuan3 yan2 fu4 ， bao1 fen3 bai4 chi4 feng2 men2 mei2 。
- cun1 tong2 men2 guan1 yu3 chao2 zha1 ， si4 yun2 qi3 mi3 seng1 wei4 gui1 。
- ting2 ting2 gu4 bei1 li4 qing1 yu4 ， fu4 yi3 lao3 wu1 shu1 qie3 ji1 。
- chang2 jie1 gu3 ren2 bu4 ke3 jian4 ， shang4 xi3 shu1 fa3 cun2 yu2 si1 。
- shi4 yan2 shu1 zi4 chu1 xin1 hua4 ， ti3 zhi4 lei4 bi3 ren2 suo3 wei4 。
- zi3 hou4 shao4 nian2 po1 shu1 jun4 ， zi4 he2 piao1 yi4 kuang2 bu4 ji1 。
- hu2 wei4 qi4 zhi4 fan3 duan1 hou4 ， zhi4 jin1 guan1 zhe3 duo1 you3 yi2 。
- huo4 yun2 bi3 yi3 cuan4 zhu2 jiu3 ， qi4 zhi4 ruan3 shu2 fei1 qian2 shi2 。
- you4 yun2 gao1 cai2 shang4 bao2 shi4 ， gu4 du2 li4 fa3 wu2 suo3 shi1 。
- wu2 jie1 shi4 su2 ri4 wu2 li3 ， hao4 wu4 bu2 zheng4 lun4 ku3 bi4 。
- yi4 jue2 wan4 shi4 qi3 du2 ci3 ， ci3 shu1 he2 kui4 ren2 bu4 zhi1 。
- bei1 yin1 san1 bai3 si4 shi2 zi4 ， shu1 shou4 jin4 li4 he2 jing1 qi2 。
- jiu3 shi2 san1 ren2 xing4 ming2 ju4 ， chen2 zuan3 bao3 li4 yuan2 nian2 ti2 。
- yun2 ci3 liu3 shu1 yi4 bei1 zhe3 ， yuan2 he2 san1 nian2 kan1 jue2 ci2 。
- zhi4 shi4 er4 yue4 shi3 jian4 li4 ， dou1 qi2 shi4 zhe3 yang2 yu3 ni2 。
- chen2 meng2 bi4 ai4 shi4 wei4 jian4 ， zi4 wo3 fang3 xun2 chu1 ai4 zhi1 。
- jie1 wu4 hui4 xian3 si4 you3 shu4 ， hen4 bu4 cong2 shi4 zhan1 yu3 chui2 。
- chan2 yan2 xi1 shan1 sui4 wu2 shu4 ， xing2 ji2 er4 si4 fang1 chen2 chui1 。
- dong1 nan2 xi1 deng4 dou4 gu1 jue2 ， xia4 ji2 ping2 he4 ru2 xuan2 ti1 。
- nan2 chao2 fo2 zi3 wei4 hui4 hai3 ， bu3 an1 yu2 ci3 cun2 yi2 ji1 。
- gui3 shen2 kui4 shi2 yi3 che1 yun4 ， shi2 ya2 zhe2 ji4 ru2 zai4 ni2 。
- zhi4 bu4 zu2 yi3 jin4 wan4 wu4 ， gan3 jue2 zhen1 wei3 lun4 shi4 fei1 。
- lao3 seng1 ye4 yu3 yi4 you3 li3 ， ming2 fa1 ce4 zhang4 you2 chi2 chi2 。

## 注释

## 译文

## 赏析
