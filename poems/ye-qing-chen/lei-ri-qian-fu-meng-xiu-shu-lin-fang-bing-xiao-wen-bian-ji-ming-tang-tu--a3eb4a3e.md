---
id: ye-qing-chen-lei-ri-qian-fu-meng-xiu-shu-lin-fang-bing-xiao-wen-bian-ji-ming-tang-tu--a3eb4a3e
title: 累日前伏蒙袖书临访并小文编及明堂图披玩寻绎弥增景服偶书二百四十言以伸谢臆伏惟采览
titlePinyin: lei4 ri4 qian2 fu2 meng2 xiu4 shu1 lin2 fang3 bing4 xiao3 wen2 bian1 ji2 ming2 tang2 tu2 pi1 wan2 xun2 yi4 mi2 zeng1 jing3 fu2 ou3 shu1 er4 bai3 si4 shi2 yan2 yi3 shen1 xie4 yi4 fu2 wei2 cai3 lan3
titleSlug: lei-ri-qian-fu-meng-xiu-shu-lin-fang-bing-xiao-wen-bian-ji-ming-tang-tu--a3eb4a3e
author: 叶清臣
authorPinyin: ye4 qing1 chen2
authorSlug: ye-qing-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 进士不读书，明经不根义。
- 诟病君子儒，于今作文弊。
- 礼部右词赋，诸生窃科第。
- 从道不违人，追趋斯近利。
- 李生何为者，力学务逊志。
- 羞耻事章句，深湛刺经艺。
- 常惟天子贵，无大明堂位。
- 邈焉三代风，尠矣百世继。
- 去圣日逾远，攻端非其致。
- 公玉既妄图，戴德亦缪记。
- 汉唐盛容典，规画不足示。
- 其间区区者，何暇盛德事。
- 确论无甚高，阔讲寖而坠。
- 披文会今古，援笔攷同异。
- 面势本周官，纤悉探吕氏。
- 挽拾林甫长，仰擿康成盩。
- 昭发老生蒙，冥符作者意。
- 圣期接千统，缛礼恢万祀。
- 无文既已秩，同节此云备。
- 宁当总章法，未擥云台议。
- 废兴有时合，聪明自民视。
- 成厦繄众材，至理岂一士。
- 南阙朝奏书，中朝夕鸣佩。
- 行矣无自遗，日中今可熭。

## 拼音
- jin4 shi4 bu4 du2 shu1 ， ming2 jing1 bu4 gen1 yi4 。
- gou4 bing4 jun1 zi3 ru2 ， yu2 jin1 zuo4 wen2 bi4 。
- li3 bu4 you4 ci2 fu4 ， zhu1 sheng1 qie4 ke1 di4 。
- cong2 dao4 bu4 wei2 ren2 ， zhui1 qu1 si1 jin4 li4 。
- li3 sheng1 he2 wei4 zhe3 ， li4 xue2 wu4 xun4 zhi4 。
- xiu1 chi3 shi4 zhang1 ju4 ， shen1 zhan4 ci4 jing1 yi4 。
- chang2 wei2 tian1 zi3 gui4 ， wu2 da4 ming2 tang2 wei4 。
- miao3 yan1 san1 dai4 feng1 ， xian3 yi3 bai3 shi4 ji4 。
- qu4 sheng4 ri4 yu2 yuan3 ， gong1 duan1 fei1 qi2 zhi4 。
- gong1 yu4 ji4 wang4 tu2 ， dai4 de2 yi4 miu4 ji4 。
- han4 tang2 sheng4 rong2 dian3 ， gui1 hua4 bu4 zu2 shi4 。
- qi2 jian1 qu1 qu1 zhe3 ， he2 xia2 sheng4 de2 shi4 。
- que4 lun4 wu2 shen4 gao1 ， kuo4 jiang3 jin4 er2 zhui4 。
- pi1 wen2 hui4 jin1 gu3 ， yuan2 bi3 kao3 tong2 yi4 。
- mian4 shi4 ben3 zhou1 guan1 ， xian1 xi1 tan4 lü3 shi4 。
- wan3 shi2 lin2 fu3 chang2 ， yang3 ti1 kang1 cheng2 zhou1 。
- zhao1 fa1 lao3 sheng1 meng2 ， ming2 fu2 zuo4 zhe3 yi4 。
- sheng4 qi1 jie1 qian1 tong3 ， ru4 li3 hui1 wan4 si4 。
- wu2 wen2 ji4 yi3 zhi4 ， tong2 jie2 ci3 yun2 bei4 。
- ning2 dang1 zong3 zhang1 fa3 ， wei4 lan3 yun2 tai2 yi4 。
- fei4 xing1 you3 shi2 he2 ， cong1 ming0 zi4 min2 shi4 。
- cheng2 sha4 yi1 zhong4 cai2 ， zhi4 li3 qi3 yi2 shi4 。
- nan2 que1 chao2 zou4 shu1 ， zhong1 zhao1 xi1 ming2 pei4 。
- xing2 yi3 wu2 zi4 yi2 ， ri4 zhong1 jin1 ke3 wei4 。

## 注释

## 译文

## 赏析
