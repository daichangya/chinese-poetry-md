---
title: 韩熙载
---
韩熙载，字叔言，北海人。后唐同光中，登进士第，李昪建国，用为秘书郎。璟嗣位，拜虞部员外郎、史馆修撰、知制诰。后主时，终中书侍郎。集五卷，今存诗五首。 韩熙载字叔言，北海人。弱冠擢进士第。李昪建南唐，召为秘书郎，传东宫。李璟立，迁虞部员外郎。言事切直，宋齐丘、冯延巳忌之，贬和州司马。起为中书舍人。后主煜袭位，为兵部尚书，累官光政殿学士承旨。宋开宝三年卒，年六十九。（据徐铉撰《唐故中书侍郎光政殿学士承旨昌黎韩公墓志铭》）熙载工文，与徐铉齐名，称韩徐。补诗一首。
