---
id: qian-zao-song-cheng-gei-shi-zhi-yue-zhou
title: 送程给事知越州
titlePinyin: song4 cheng2 gei3 shi4 zhi1 yue4 zhou1
titleSlug: song-cheng-gei-shi-zhi-yue-zhou
author: 钱藻
authorPinyin: qian2 zao3
authorSlug: qian-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 越水浸天云脚乱，越山洗露秋骨巉。
- 山重水远地万顷，居者暇裕无毁谗。
- 朝家左顾倚藩扞，提兵开府为立监。
- 得吾耆老自青琐，命书临遣芝泥缄。
- 公以文章政事豪，骥跃天衢𤜣羁衔。
- 七闽南海劫大利，伟望压俗山之岩。
- 欲公锦衣耀闾里，绶章灿烂拖虹縿。
- 神武方兹五兵戢，高躔夜半隳祅搀。
- 劭农决讼更何事，宁有纤蠹烦荑摲。
- 黄堂歌酒醉宾从，独持大体钩最凡。
- 姓名定入神仙籍，蓬莱上下鸾鹤骖。
- 何当东去一解榻，归心千里追飞帆。

## 拼音
- yue4 shui3 jin4 tian1 yun2 jiao3 luan4 ， yue4 shan1 xi3 lu4 qiu1 gu3 chan2 。
- shan1 zhong4 shui3 yuan3 di4 wan4 qing3 ， ju1 zhe3 xia2 yu4 wu2 hui3 chan2 。
- chao2 jia1 zuo3 gu4 yi3 fan1 han4 ， ti2 bing1 kai1 fu3 wei4 li4 jian1 。
- de2 wu2 qi2 lao3 zi4 qing1 suo3 ， ming4 shu1 lin2 qian3 zhi1 ni2 jian1 。
- gong1 yi3 wen2 zhang1 zheng4 shi4 hao2 ， ji4 yue4 tian1 qu2 𤜣 ji1 xian2 。
- qi1 min3 nan2 hai3 jie2 da4 li4 ， wei3 wang4 ya1 su2 shan1 zhi1 yan2 。
- yu4 gong1 jin3 yi1 yao4 lü2 li3 ， shou4 zhang1 can4 lan4 tuo1 hong2 shan1 。
- shen2 wu3 fang1 zi1 wu3 bing1 ji2 ， gao1 chan2 ye4 ban4 hui1 yao1 chan1 。
- shao4 nong2 jue2 song4 geng4 he2 shi4 ， ning2 you3 xian1 du4 fan2 yi2 chan4 。
- huang2 tang2 ge1 jiu3 zui4 bin1 cong2 ， du2 chi2 da4 ti3 gou1 zui4 fan2 。
- xing4 ming2 ding4 ru4 shen2 xian1 ji2 ， peng2 lai2 shang4 xia4 luan2 he4 can1 。
- he2 dang1 dong1 qu4 yi4 jie3 ta4 ， gui1 xin1 qian1 li3 zhui1 fei1 fan1 。

## 注释

## 译文

## 赏析
