---
id: yu-de-lin-su-gao-you-lu-jin
title: 宿高邮露筋
titlePinyin: su4 gao1 you2 lu4 jin1
titleSlug: su-gao-you-lu-jin
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 午发淮子口，晚泊露筋北。
- 舟人指灵祠，欲语辄叹息。
- 伊昔避乱初，女郎实英特。
- 行行侍丘嫂，日暮云气黑。
- 嫂兮宿邻庄，我宁止路侧。
- 我生虽不辰，秉身贵弗㥾。
- 草深聚蚊虻，中夜纷鼓翼。
- 吮血噆人肤，其毒甚沙蜮。
- 女郎不肯顾，筋露身亦踣。
- 至今是邦人，庙貌严血食。
- 惜哉岁月深，姓氏不可识。
- 维士有百行，维女独四德。
- 贞洁一以亏，姬姜徒国色。
- 所以古妇人，送迎不逾阈。
- 嗟嗟露筋事，可为百世则。
- 胡然世俗人，所重在倾国。

## 拼音
- wu3 fa1 huai2 zi3 kou3 ， wan3 bo2 lu4 jin1 bei3 。
- zhou1 ren2 zhi3 ling2 ci2 ， yu4 yu3 zhe2 tan4 xi1 。
- yi1 xi1 bi4 luan4 chu1 ， nü3 lang2 shi2 ying1 te4 。
- xing2 xing2 shi4 qiu1 sao3 ， ri4 mu4 yun2 qi4 hei1 。
- sao3 xi1 su4 lin2 zhuang1 ， wo3 ning2 zhi3 lu4 ce4 。
- wo3 sheng1 sui1 bu4 chen2 ， bing3 shen1 gui4 fu2 㥾 。
- cao3 shen1 ju4 wen2 meng2 ， zhong1 ye4 fen1 gu3 yi4 。
- shun3 xue4 zan3 ren2 fu1 ， qi2 du2 shen4 sha1 yu4 。
- nü3 lang2 bu4 ken3 gu4 ， jin1 lu4 shen1 yi4 bo2 。
- zhi4 jin1 shi4 bang1 ren2 ， miao4 mao4 yan2 xue4 shi2 。
- xi1 zai1 sui4 yue4 shen1 ， xing4 shi4 bu4 ke3 shi2 。
- wei2 shi4 you3 bai3 hang2 ， wei2 nü3 du2 si4 de2 。
- zhen1 jie2 yi4 yi3 kui1 ， ji1 jiang1 tu2 guo2 se4 。
- suo3 yi3 gu3 fu4 ren2 ， song4 ying2 bu4 yu2 yu4 。
- jie1 jie1 lu4 jin1 shi4 ， ke3 wei4 bai3 shi4 ze2 。
- hu2 ran2 shi4 su2 ren2 ， suo3 zhong4 zai4 qing1 guo2 。

## 注释

## 译文

## 赏析
