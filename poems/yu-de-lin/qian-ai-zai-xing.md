---
id: yu-de-lin-qian-ai-zai-xing
title: 前哀哉行
titlePinyin: qian2 ai1 zai1 xing2
titleSlug: qian-ai-zai-xing
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 妾家淛水东，一门十朱轮。
- 男多止一女，钟爱归妾身。
- 七岁诵经史，十岁学补纫。
- 十五事机杼，二十供藻苹。
- 不忍嫁张掖，爱我归宁频。
- 去年边事起，处处惊为燐。
- 尽室遯空谷，雷雨弥半旬。
- 狐兔伴我食，虎狼为我邻。
- 群盗政猖獗，白昼昏埃尘。
- 惊忧转成疾，抱痛不敢呻。
- 传闻官军至，草木生欢欣。
- 岂料反纵暴，舞戈猎生人。
- 仓皇不得避，驱斥行海滨。
- 避寇寇幸免，依人人不仁。
- 哀哉有如此，妾生何不辰。

## 拼音
- qie4 jia1 zhe4 shui3 dong1 ， yi4 men2 shi2 zhu1 lun2 。
- nan2 duo1 zhi3 yi4 nü3 ， zhong1 ai4 gui1 qie4 shen1 。
- qi1 sui4 song4 jing1 shi3 ， shi2 sui4 xue2 bu3 ren4 。
- shi2 wu3 shi4 ji1 zhu4 ， er4 shi2 gong4 zao3 ping2 。
- bu4 ren3 jia4 zhang1 ye4 ， ai4 wo3 gui1 ning2 pin2 。
- qu4 nian2 bian1 shi4 qi3 ， chu4 chu4 jing1 wei4 lin2 。
- jin4 shi4 dun4 kong1 gu3 ， lei2 yu3 mi2 ban4 xun2 。
- hu2 tu4 ban4 wo3 shi2 ， hu3 lang2 wei4 wo3 lin2 。
- qun2 dao4 zheng4 chang1 jue2 ， bai2 zhou4 hun1 ai1 chen2 。
- jing1 you1 zhuan3 cheng2 ji2 ， bao4 tong4 bu4 gan3 shen1 。
- chuan2 wen2 guan1 jun1 zhi4 ， cao3 mu4 sheng1 huan1 xin1 。
- qi3 liao4 fan3 zong4 bao4 ， wu3 ge1 lie4 sheng1 ren2 。
- cang1 huang2 bu4 de2 bi4 ， qu1 chi4 xing2 hai3 bin1 。
- bi4 kou4 kou4 xing4 mian3 ， yi1 ren2 ren2 bu4 ren2 。
- ai1 zai1 you3 ru2 ci3 ， qie4 sheng1 he2 bu4 chen2 。

## 注释

## 译文

## 赏析
