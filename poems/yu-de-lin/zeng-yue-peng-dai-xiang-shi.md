---
id: yu-de-lin-zeng-yue-peng-dai-xiang-shi
title: 赠月篷戴相士
titlePinyin: zeng4 yue4 peng2 dai4 xiang4 shi4
titleSlug: zeng-yue-peng-dai-xiang-shi
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 双眸炯炯秋篷月，十载声名动京阙。
- 隆准龙颜曾为开，麞头鼠目谁撄揬。
- 我闻论相先论心，此语古传非恍惚。
- 闾阎谈笑觅侯封，渭水垂纶飘白发。
- 脍肝盗跖以寿终，赵盖杨韩膏斧钺。
- 相形相心两莫凭，使我向空书咄咄。
- 年来四海一鼓鼙，萧艾腾芳兰茝歇。
- 宣室宁无贾谊思，侯门半却祢衡谒。
- 君归若见袁李徒，造化韫藏须剞劂。
- 我今自分老山林，渴饮壑冰饥食蕨。
- 但烦一语抱璞人，莫学卞和遭再刖。

## 拼音
- shuang1 mou2 jiong3 jiong3 qiu1 peng2 yue4 ， shi2 zai3 sheng1 ming2 dong4 jing1 que1 。
- long2 zhun3 long2 yan2 ceng2 wei4 kai1 ， zhang1 tou2 shu3 mu4 shui2 ying1 tu2 。
- wo3 wen2 lun4 xiang1 xian1 lun4 xin1 ， ci3 yu3 gu3 chuan2 fei1 huang3 hu1 。
- lü2 yan2 tan2 xiao4 mi4 hou2 feng1 ， wei4 shui3 chui2 lun2 piao1 bai2 fa4 。
- kuai4 gan1 dao4 zhi2 yi3 shou4 zhong1 ， zhao4 gai4 yang2 han2 gao1 fu3 yue4 。
- xiang1 xing2 xiang1 xin1 liang3 mo4 ping2 ， shi3 wo3 xiang4 kong1 shu1 duo1 duo1 。
- nian2 lai2 si4 hai3 yi4 gu3 pi2 ， xiao1 ai4 teng2 fang1 lan2 chai3 xie1 。
- xuan1 shi4 ning2 wu2 jia3 yi4 si1 ， hou2 men2 ban4 que4 mi2 heng2 ye4 。
- jun1 gui1 ruo4 jian4 yuan2 li3 tu2 ， zao4 hua4 yun4 cang2 xu1 ji1 jue2 。
- wo3 jin1 zi4 fen1 lao3 shan1 lin2 ， ke3 yin3 he4 bing1 ji1 shi2 jue2 。
- dan4 fan2 yi4 yu3 bao4 pu2 ren2 ， mo4 xue2 bian4 he2 zao1 zai4 yue4 。

## 注释

## 译文

## 赏析
