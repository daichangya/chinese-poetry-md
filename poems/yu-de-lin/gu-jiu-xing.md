---
id: yu-de-lin-gu-jiu-xing
title: 沽酒行
titlePinyin: gu1 jiu3 xing2
titleSlug: gu-jiu-xing
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年斗酒贯三百，路逢曲车常啧啧。
- 朝来啜虀暮食盐，汲井煎茶待佳客。
- 尔时石秫十二千，仍更五千籴石麦。
- 米曲柴薪价倍增，酒价虽增欲谁责。
- 昨秋一稔天所怜，瓯窭刈获过良田。
- 大麦小麦今又熟，麟经髣髴书有年。
- 年登米麦塞市廛，官酒定价那增钱。
- 一朝酒家悉闭户，斗酒更欲沽二千。
- 道逢醉者惊相顾，老夫仓忙问其故。
- 答云近日添课程，去城十里皆官库。
- 岂惟酒价今日增，明日十千卖石醋。
- 乞浆得酒良已难，或者乞醯邻亦怒。
- 君不见昔时三百青铜沽一斗，坊外酒徒犹忍口。

## 拼音
- qu4 nian2 dou4 jiu3 guan4 san1 bai3 ， lu4 feng2 qu3 che1 chang2 ze2 ze2 。
- chao2 lai2 chuo4 ji1 mu4 shi2 yan2 ， ji2 jing3 jian1 cha2 dai4 jia1 ke4 。
- er3 shi2 shi2 shu2 shi2 er4 qian1 ， reng2 geng4 wu3 qian1 di2 shi2 mai4 。
- mi3 qu3 chai2 xin1 jia4 bei4 zeng1 ， jiu3 jia4 sui1 zeng1 yu4 shui2 ze2 。
- zuo2 qiu1 yi4 ren3 tian1 suo3 lian2 ， ou1 ju4 yi4 huo4 guo4 liang2 tian2 。
- da4 mai4 xiao3 mai4 jin1 you4 shu2 ， lin2 jing1 fang3 fu2 shu1 you3 nian2 。
- nian2 deng1 mi3 mai4 sai1 shi4 chan2 ， guan1 jiu3 ding4 jia4 na4 zeng1 qian2 。
- yi4 chao2 jiu3 jia1 xi1 bi4 hu4 ， dou4 jiu3 geng4 yu4 gu1 er4 qian1 。
- dao4 feng2 zui4 zhe3 jing1 xiang1 gu4 ， lao3 fu1 cang1 mang2 wen4 qi2 gu4 。
- da2 yun2 jin4 ri4 tian1 ke4 cheng2 ， qu4 cheng2 shi2 li3 jie1 guan1 ku4 。
- qi3 wei2 jiu3 jia4 jin1 ri4 zeng1 ， ming2 ri4 shi2 qian1 mai4 shi2 cu4 。
- qi3 jiang1 de2 jiu3 liang2 yi3 nan2 ， huo4 zhe3 qi3 xi1 lin2 yi4 nu4 。
- jun1 bu2 jian4 xi1 shi2 san1 bai3 qing1 tong2 gu1 yi4 dou3 ， fang1 wai4 jiu3 tu2 you2 ren3 kou3 。

## 注释

## 译文

## 赏析
