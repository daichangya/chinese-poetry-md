---
id: yu-de-lin-xiao-lou-shi-wei-tang-ji-yi-zuo
title: 小楼诗为汤计议作
titlePinyin: xiao3 lou2 shi1 wei4 tang1 ji4 yi4 zuo4
titleSlug: xiao-lou-shi-wei-tang-ji-yi-zuo
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 英英人中豪，岁月阅江浪。
- 胡然构小楼，不卧百尺上。
- 跂予一登临，规制差可尚。
- 座中容六客，窗外罗万象。
- 云烟互吐吞，冈阜相背向。
- 谁云眼界窄，颇觉形神王。
- 乃知人间世，小大俱幻妄。
- 壶公家一壶，维摩室方丈。
- 拟兹十二楼，钟鼎视杯盎。
- 鹏鷃同一适，椿菌偶殊状。
- 何必事翚飞，肆目逞雄壮。
- 深红屋角花，浅碧盆池涨。
- 且当共倚阑，烂漫倒春酿。

## 拼音
- ying1 ying1 ren2 zhong1 hao2 ， sui4 yue4 yue4 jiang1 lang4 。
- hu2 ran2 gou4 xiao3 lou2 ， bu2 wo4 bai3 chi3 shang4 。
- qi2 yu3 yi4 deng1 lin2 ， gui1 zhi4 cha4 ke3 shang4 。
- zuo4 zhong1 rong2 liu4 ke4 ， chuang1 wai4 luo2 wan4 xiang4 。
- yun2 yan1 hu4 tu3 tun1 ， gang1 fu4 xiang1 bei4 xiang4 。
- shui2 yun2 yan3 jie4 zhai3 ， po1 jue2 xing2 shen2 wang2 。
- nai3 zhi1 ren2 jian1 shi4 ， xiao3 da4 ju4 huan4 wang4 。
- hu2 gong1 jia0 yi4 hu2 ， wei2 mo2 shi4 fang1 zhang4 。
- ni3 zi1 shi2 er4 lou2 ， zhong1 ding3 shi4 bei1 ang4 。
- peng2 yan4 tong2 yi2 shi4 ， chun1 jun1 ou3 shu1 zhuang4 。
- he2 bi4 shi4 hui1 fei1 ， si4 mu4 cheng3 xiong2 zhuang4 。
- shen1 hong2 wu1 jiao3 hua1 ， qian3 bi4 pen2 chi2 zhang3 。
- qie3 dang1 gong4 yi3 lan2 ， lan4 man4 dao3 chun1 niang4 。

## 注释

## 译文

## 赏析
