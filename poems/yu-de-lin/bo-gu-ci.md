---
id: yu-de-lin-bo-gu-ci
title: 鹁鸪词
titlePinyin: bo2 gu1 ci2
titleSlug: bo-gu-ci
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鹁鸪鹁鸪，尔拙无伍。
- 朝飞何从来，暮宿何处所。
- 饮啄不自营，日日呱呱叫春雨。
- 沙场鬼哭天沈阴，泽国夔魈夜相语。
- 一声两声云冥冥，三声四声水建瓴。
- 十声百声大雨车轴下，千声万声江翻海涨鼇宫倾。
- 羲和推车不敢出，鲛人畏湿绡机停。
- 淤泥三尺百贾卧，十家一二炊烟青。
- 鹁鸪鹁鸪唤雨又不已，教尔闭觜不闭觜。
- 再拜拜天公，笺词小心风。
- 雨师屏翳，云师丰隆。
- 鹁鸪尔何物，盗天之柄裒顽凶。
- 天晴呼妇雨逐妇，寄巢生子随西东。
- 愿天敕后羿，挟矢操强弓。
- 射逐九州外，勿使孳尾添雌雄。
- 天关九重暗氛雾，鹁鸪飞来复飞去。
- 黔黎𫙺𫙺生鱼头，鹁鸪犹自鸣不休。
- 重为告曰，鹁鸪鹁鸪，尔形甚眇，尔声孔悲。
- 尔鸣不止，尔心何为。
- 伊昔黄帝作，凤凰巢阿阁。
- 此时无尔鸣，五风十雨天下乐。
- 又闻有虞氏，韶成凤凰至。
- 此时无尔鸣，风雨弗迷天下治。
- 尔今虽彊颜，不如阖口归深山。
- 山深树密百鸟闲，落花流水声潺潺。
- 秋分春分任尔化，何用对雨鸣间关。
- 尔今不肯去，吾亦能尔恕。
- 长安挟弹多少年，劝尔藏头莫相遇。

## 拼音
- bo2 gu1 bo2 gu1 ， er3 zhuo1 wu2 wu3 。
- chao2 fei1 he2 cong2 lai2 ， mu4 su4 he2 chu4 suo3 。
- yin3 zhuo2 bu2 zi4 ying2 ， ri4 ri4 gua1 gua1 jiao4 chun1 yu3 。
- sha1 chang3 gui3 ku1 tian1 shen3 yin1 ， ze2 guo2 kui2 xiao1 ye4 xiang1 yu3 。
- yi4 sheng1 liang3 sheng1 yun2 ming2 ming2 ， san1 sheng1 si4 sheng1 shui3 jian4 ling2 。
- shi2 sheng1 bai3 sheng1 da4 yu3 che1 zhou2 xia4 ， qian1 sheng1 wan4 sheng1 jiang1 fan1 hai3 zhang3 ao2 gong1 qing1 。
- xi1 he2 tui1 che1 bu4 gan3 chu1 ， jiao1 ren2 wei4 shi1 xiao1 ji1 ting2 。
- yu1 ni2 san1 chi3 bai3 jia3 wo4 ， shi2 jia1 yi1 er4 chui1 yan1 qing1 。
- bo2 gu1 bo2 gu1 huan4 yu3 you4 bu4 yi3 ， jiao4 er3 bi4 zi1 bu2 bi4 zi1 。
- zai4 bai4 bai4 tian1 gong1 ， jian1 ci2 xiao3 xin1 feng1 。
- yu3 shi1 ping2 yi4 ， yun2 shi1 feng1 long2 。
- bo2 gu1 er3 he2 wu4 ， dao4 tian1 zhi1 bing3 pou2 wan2 xiong1 。
- tian1 qing2 hu1 fu4 yu3 zhu2 fu4 ， ji4 chao2 sheng1 zi3 sui2 xi1 dong1 。
- yuan4 tian1 chi4 hou4 yi4 ， xie2 shi3 cao1 qiang2 gong1 。
- she4 zhu2 jiu3 zhou1 wai4 ， wu4 shi3 zi1 wei3 tian1 ci2 xiong2 。
- tian1 guan1 jiu3 chong2 an4 fen1 wu4 ， bo2 gu1 fei1 lai2 fu4 fei1 qu4 。
- qian2 li2 𫙺 𫙺 sheng1 yu2 tou2 ， bo2 gu1 you2 zi4 ming2 bu4 xiu1 。
- zhong4 wei4 gao4 yue1 ， bo2 gu1 bo2 gu1 ， er3 xing2 shen4 miao3 ， er3 sheng1 kong3 bei1 。
- er3 ming2 bu4 zhi3 ， er3 xin1 he2 wei4 。
- yi1 xi1 huang2 di4 zuo4 ， feng4 huang2 chao2 a1 ge2 。
- ci3 shi2 wu2 er3 ming2 ， wu3 feng1 shi2 yu3 tian1 xia4 le4 。
- you4 wen2 you3 yu2 shi4 ， shao2 cheng2 feng4 huang2 zhi4 。
- ci3 shi2 wu2 er3 ming2 ， feng1 yu3 fu2 mi2 tian1 xia4 zhi4 。
- er3 jin1 sui1 qiang2 yan2 ， bu4 ru2 he2 kou3 gui1 shen1 shan1 。
- shan1 shen1 shu4 mi4 bai3 niao3 xian2 ， luo4 hua1 liu2 shui3 sheng1 chan2 chan2 。
- qiu1 fen1 chun1 fen1 ren4 er3 hua4 ， he2 yong4 dui4 yu3 ming2 jian1 guan1 。
- er3 jin1 bu4 ken3 qu4 ， wu2 yi4 neng2 er3 shu4 。
- chang2 an1 xie2 tan2 duo1 shao4 nian2 ， quan4 er3 cang2 tou2 mo4 xiang1 yu4 。

## 注释

## 译文

## 赏析
