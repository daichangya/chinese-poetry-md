---
id: yu-de-lin-ci-yun-lin-zhou-long-ren-fu-you-san-mao-shan
title: 次韵麟洲龙仁夫游三茅山
titlePinyin: ci4 yun4 lin2 zhou1 long2 ren2 fu1 you2 san1 mao2 shan1
titleSlug: ci-yun-lin-zhou-long-ren-fu-you-san-mao-shan
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝行良常南，暮息良常北。
- 山水互萦纡，松篁相依绿。
- 尚拟效古人，夜游迭秉烛。
- 嗟我独何为，红尘走车轴。
- 有如嗜饮者，性命寄芳醁。
- 时于茅檐下，支颐望浮玉。
- 或梦泊西岩，汲湘然楚竹。
- 终然缠世故，欲往竟未卜。
- 安得乘天风，翩翩出嚣俗。
- 士生一世间，衣食贵裁足。
- 谁为翔蒿鷃，谁为冲霄鹄。
- 誓将与子游，保此受命独。

## 拼音
- chao2 xing2 liang2 chang2 nan2 ， mu4 xi1 liang2 chang2 bei3 。
- shan1 shui3 hu4 ying2 yu1 ， song1 huang2 xiang1 yi1 lü4 。
- shang4 ni3 xiao4 gu3 ren2 ， ye4 you2 die2 bing3 zhu2 。
- jie1 wo3 du2 he2 wei4 ， hong2 chen2 zou3 che1 zhou2 。
- you3 ru2 shi4 yin3 zhe3 ， xing4 ming4 ji4 fang1 lu4 。
- shi2 yu2 mao2 yan2 xia4 ， zhi1 yi2 wang4 fu2 yu4 。
- huo4 meng4 bo2 xi1 yan2 ， ji2 xiang1 ran2 chu3 zhu2 。
- zhong1 ran2 chan2 shi4 gu4 ， yu4 wang3 jing4 wei4 bu3 。
- an1 de2 cheng2 tian1 feng1 ， pian1 pian1 chu1 ao2 su2 。
- shi4 sheng1 yi2 shi4 jian1 ， yi1 shi2 gui4 cai2 zu2 。
- shui2 wei4 xiang2 hao1 yan4 ， shui2 wei4 chong1 xiao1 hu2 。
- shi4 jiang1 yu3 zi3 you2 ， bao3 ci3 shou4 ming4 du2 。

## 注释

## 译文

## 赏析
