---
id: yu-de-lin-ke-pu-yi-tian-suo-ou-yong-yuan-ming-geng-xu-sui-jiu-yue-zhong-yu-xi-tian-df322a0c
title: 课仆诣田所偶用渊明庚戌岁九月中于西田获早稻韵
titlePinyin: ke4 pu2 yi4 tian2 suo3 ou3 yong4 yuan1 ming2 geng1 xu1 sui4 jiu3 yue4 zhong1 yu2 xi1 tian2 huo4 zao3 dao4 yun4
titleSlug: ke-pu-yi-tian-suo-ou-yong-yuan-ming-geng-xu-sui-jiu-yue-zhong-yu-xi-tian-df322a0c
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生念何事，方寸缠忧端。
- 忧端日澒洞，胡不思自安。
- 富贵等电露，变灭无留观。
- 百亩虽已隘，朝耕夕复还。
- 秋风穑宝实，十口无饥寒。
- 何为苦役役，而欲事所难。
- 所以沮溺徒，不受名利干。
- 行藏随用舍，千载师孔颜。
- 作劳有余暇，柴门昼常关。
- 斗酒且自劳，此外无足叹。

## 拼音
- ren2 sheng1 nian4 he2 shi4 ， fang1 cun4 chan2 you1 duan1 。
- you1 duan1 ri4 hong4 dong4 ， hu2 bu4 si1 zi4 an1 。
- fu4 gui4 deng3 dian4 lu4 ， bian4 mie4 wu2 liu2 guan1 。
- bai3 mu3 sui1 yi3 ai4 ， chao2 geng1 xi1 fu4 hai2 。
- qiu1 feng1 se4 bao3 shi2 ， shi2 kou3 wu2 ji1 han2 。
- he2 wei4 ku3 yi4 yi4 ， er2 yu4 shi4 suo3 nan2 。
- suo3 yi3 ju3 ni4 tu2 ， bu2 shou4 ming2 li4 gan1 。
- xing2 cang2 sui2 yong4 she4 ， qian1 zai3 shi1 kong3 yan2 。
- zuo4 lao2 you3 yu2 xia2 ， chai2 men2 zhou4 chang2 guan1 。
- dou4 jiu3 qie3 zi4 lao2 ， ci3 wai4 wu2 zu2 tan4 。

## 注释

## 译文

## 赏析
