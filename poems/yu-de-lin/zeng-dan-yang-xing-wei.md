---
id: yu-de-lin-zeng-dan-yang-xing-wei
title: 赠丹阳邢尉
titlePinyin: zeng4 dan1 yang2 xing2 wei4
titleSlug: zeng-dan-yang-xing-wei
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孟郊尉溧阳，曹务缘诗废。
- 徘徊金濑傍，府以假尉代。
- 一生坐诗穷，酸寒见余态。
- 邢君世业儒，才猷乃十倍。
- 吏隠黄绶间，诗亦性所爱。
- 羸骖京岘游，古锦奚奴佩。
- 扣门索我诗，丁宁至于再。
- 我老学殖荒，久嗟诗力退。
- 肠肚纵煎煼，落笔与时背。
- 况复风雅衰，淫哇乱鄘邶。
- 济南名士多，此语出前辈。
- 我昔交数公，梦寐想风裁。
- 西窗剪残烛，顾影寸心痗。
- 北渚凌清河，平畴接海岱。
- 子行赋归与，我实增感慨。
- 为吾谢故人，德音幸时逮。

## 拼音
- meng4 jiao1 wei4 li4 yang2 ， cao2 wu4 yuan2 shi1 fei4 。
- pai2 huai2 jin1 lai4 bang4 ， fu3 yi3 jia3 wei4 dai4 。
- yi4 sheng1 zuo4 shi1 qiong2 ， suan1 han2 jian4 yu2 tai4 。
- xing2 jun1 shi4 ye4 ru2 ， cai2 you2 nai3 shi2 bei4 。
- li4 yin3 huang2 shou4 jian1 ， shi1 yi4 xing4 suo3 ai4 。
- lei2 can1 jing1 xian4 you2 ， gu3 jin3 xi1 nu2 pei4 。
- kou4 men2 suo3 wo3 shi1 ， ding1 ning2 zhi4 yu2 zai4 。
- wo3 lao3 xue2 zhi2 huang1 ， jiu3 jie1 shi1 li4 tui4 。
- chang2 du4 zong4 jian1 chao3 ， luo4 bi3 yu3 shi2 bei4 。
- kuang4 fu4 feng1 ya3 shuai1 ， yin2 wa1 luan4 yong1 bei4 。
- ji3 nan2 ming2 shi4 duo1 ， ci3 yu3 chu1 qian2 bei4 。
- wo3 xi1 jiao1 shu4 gong1 ， meng4 mei4 xiang3 feng1 cai2 。
- xi1 chuang1 jian3 can2 zhu2 ， gu4 ying3 cun4 xin1 mei4 。
- bei3 zhu3 ling2 qing1 he2 ， ping2 chou2 jie1 hai3 dai4 。
- zi3 xing2 fu4 gui1 yu3 ， wo3 shi2 zeng1 gan3 kai3 。
- wei4 wu2 xie4 gu4 ren2 ， de2 yin1 xing4 shi2 dai3 。

## 注释

## 译文

## 赏析
