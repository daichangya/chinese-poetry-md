---
id: yu-de-lin-shuang-qing-tang-shi-wei-shi-min-zhan-fu
title: 双清堂诗为石民瞻赋
titlePinyin: shuang1 qing1 tang2 shi1 wei4 shi2 min2 zhan1 fu4
titleSlug: shuang-qing-tang-shi-wei-shi-min-zhan-fu
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄尘没马腹，洪涛喷鹢首。
- 是身如转蓬，随风任飞走。
- 归来丘壑中，高袖拄笏手。
- 床头一束书，壁下一壶酒。
- 暴背对青山，杖藜从白叟。
- 乃知羲皇上，何尝离北牖。
- 民瞻真可人，青岁纡墨绶。
- 一朝拂衣去，归种彭泽柳。
- 萧然林下意，今无古或有。
- 富贵等浮云，斯须变苍狗。
- 终南政自佳，不作捷径不。
- 仁者赠以言，立名要不朽。

## 拼音
- huang2 chen2 mei2 ma3 fu4 ， hong2 tao1 pen1 yi4 shou3 。
- shi4 shen1 ru2 zhuan3 peng2 ， sui2 feng1 ren4 fei1 zou3 。
- gui1 lai2 qiu1 he4 zhong1 ， gao1 xiu4 zhu3 hu4 shou3 。
- chuang2 tou2 yi2 shu4 shu1 ， bi4 xia4 yi4 hu2 jiu3 。
- bao4 bei4 dui4 qing1 shan1 ， zhang4 li2 cong2 bai2 sou3 。
- nai3 zhi1 xi1 huang2 shang0 ， he2 chang2 li2 bei3 you3 。
- min2 zhan1 zhen1 ke3 ren2 ， qing1 sui4 yu1 mo4 shou4 。
- yi4 chao2 fu2 yi1 qu4 ， gui1 zhong3 peng2 ze2 liu3 。
- xiao1 ran2 lin2 xia4 yi4 ， jin1 wu2 gu3 huo4 you3 。
- fu4 gui4 deng3 fu2 yun2 ， si1 xu1 bian4 cang1 gou3 。
- zhong1 nan2 zheng4 zi4 jia1 ， bu2 zuo4 jie2 jing4 bu4 。
- ren2 zhe3 zeng4 yi3 yan2 ， li4 ming2 yao4 bu4 xiu3 。

## 注释

## 译文

## 赏析
