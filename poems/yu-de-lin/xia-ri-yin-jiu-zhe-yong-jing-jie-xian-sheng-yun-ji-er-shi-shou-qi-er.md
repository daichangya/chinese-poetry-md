---
id: yu-de-lin-xia-ri-yin-jiu-zhe-yong-jing-jie-xian-sheng-yun-ji-er-shi-shou-qi-er
title: 暇日饮酒辄用靖节先生韵积二十首  其二○
titlePinyin: xia2 ri4 yin3 jiu3 zhe2 yong4 jing4 jie2 xian1 sheng1 yun4 ji1 er4 shi2 shou3     qi2 er4 ○
titleSlug: xia-ri-yin-jiu-zhe-yong-jing-jie-xian-sheng-yun-ji-er-shi-shou-qi-er
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道丧圣复远，奸伪纷乱真。
- 山林有逸士，但饮曹参醇。
- 宁著潜夫论，有死不美新。
- 岂不羡爵位，比肩羞董秦。
- 生为朝中英，死为泉下尘。
- 奄忽随物化，营营徒尔勤。
- 不如寓之酒，日与糟丘亲。
- 秋渠溜宿雨，园蔬含土津。
- 西郊澄霁景，柴车行可巾。
- 有客乃竟醉，不问何许人。

## 拼音
- dao4 sang4 sheng4 fu4 yuan3 ， jian1 wei3 fen1 luan4 zhen1 。
- shan1 lin2 you3 yi4 shi4 ， dan4 yin3 cao2 can1 chun2 。
- ning2 zhu4 qian2 fu1 lun4 ， you3 si3 bu4 mei3 xin1 。
- qi3 bu2 xian4 jue2 wei4 ， bi3 jian1 xiu1 dong3 qin2 。
- sheng1 wei4 chao2 zhong1 ying1 ， si3 wei4 quan2 xia4 chen2 。
- yan3 hu1 sui2 wu4 hua4 ， ying2 ying2 tu2 er3 qin2 。
- bu4 ru2 yu4 zhi1 jiu3 ， ri4 yu3 zao1 qiu1 qin1 。
- qiu1 qu2 liu1 su4 yu3 ， yuan2 shu1 han2 tu3 jin1 。
- xi1 jiao1 cheng2 ji4 jing3 ， chai2 che1 xing2 ke3 jin1 。
- you3 ke4 nai3 jing4 zui4 ， bu2 wen4 he2 xu3 ren2 。

## 注释

## 译文

## 赏析
