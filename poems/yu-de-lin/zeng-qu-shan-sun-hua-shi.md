---
id: yu-de-lin-zeng-qu-shan-sun-hua-shi
title: 赠朐山孙画师
titlePinyin: zeng4 qu2 shan1 sun1 hua4 shi1
titleSlug: zeng-qu-shan-sun-hua-shi
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年酷爱山，移家入山住。
- 朅来廛市中，尘土涴巾屦。
- 有时拟山游，大笑出门去。
- 二毛飒垂领，乃乏济胜具。
- 归来笏拄颐，意欲凌风翥。
- 朐山有佳人，以我爱山故。
- 九曲武夷溪，移将置缣素。
- 禽鸟纷飞翔，烟云莽回互。
- 林深虎豹藏，石怪龙蛇骛。
- 对此竟忘疲，兴与精灵聚。
- 想当槃礴臝，下笔有神助。
- 不然方丈间，那有许奇趣。
- 安得绢千疋，烦君画瑶圃。

## 拼音
- shao4 nian2 ku4 ai4 shan1 ， yi2 jia1 ru4 shan1 zhu4 。
- qie4 lai2 chan2 shi4 zhong1 ， chen2 tu3 wo4 jin1 ju4 。
- you3 shi2 ni3 shan1 you2 ， da4 xiao4 chu1 men2 qu4 。
- er4 mao2 sa4 chui2 ling3 ， nai3 fa2 ji4 sheng4 ju4 。
- gui1 lai2 hu4 zhu3 yi2 ， yi4 yu4 ling2 feng1 zhu4 。
- qu2 shan1 you3 jia1 ren2 ， yi3 wo3 ai4 shan1 gu4 。
- jiu3 qu1 wu3 yi2 xi1 ， yi2 jiang1 zhi4 jian1 su4 。
- qin2 niao3 fen1 fei1 xiang2 ， yan1 yun2 mang3 hui2 hu4 。
- lin2 shen1 hu3 bao4 cang2 ， shi2 guai4 long2 she2 wu4 。
- dui4 ci3 jing4 wang4 pi2 ， xing1 yu3 jing1 ling2 ju4 。
- xiang3 dang1 pan2 bo2 luo3 ， xia4 bi3 you3 shen2 zhu4 。
- bu4 ran2 fang1 zhang4 jian1 ， na4 you3 xu3 qi2 qu4 。
- an1 de2 juan4 qian1 pi3 ， fan2 jun1 hua4 yao2 pu3 。

## 注释

## 译文

## 赏析
