---
id: yu-de-lin-ci-yun-chen-yan-shi-zui-zhong-za-yan
title: 次韵陈彦实醉中杂言
titlePinyin: ci4 yun4 chen2 yan4 shi2 zui4 zhong1 za2 yan2
titleSlug: ci-yun-chen-yan-shi-zui-zhong-za-yan
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 悠悠广陌尘，冉冉征途客。
- 征途渺无际，人寿不满百。
- 百年复几何，鬓发早已白。
- 发白无由玄，扰扰终奚益。
- 富贵势熏天，忽作冷灰寂。
- 突兀树丰碑，犹有金石厄。
- 所以贤达人，万古等朝夕。
- 俯仰宇宙间，但恨酒杯窄。
- 持杯辄酣歌，那暇寸阴惜。

## 拼音
- you1 you1 guang3 mo4 chen2 ， ran3 ran3 zheng1 tu2 ke4 。
- zheng1 tu2 miao3 wu2 ji4 ， ren2 shou4 bu4 man3 bai3 。
- bai3 nian2 fu4 ji3 he2 ， bin4 fa4 zao3 yi3 bai2 。
- fa1 bai2 wu2 you2 xuan2 ， rao3 rao3 zhong1 xi1 yi4 。
- fu4 gui4 shi4 xun1 tian1 ， hu1 zuo4 leng3 hui1 ji4 。
- tu1 wu4 shu4 feng1 bei1 ， you2 you3 jin1 shi2 e4 。
- suo3 yi3 xian2 da2 ren2 ， wan4 gu3 deng3 zhao1 xi1 。
- fu3 yang3 yu3 zhou4 jian1 ， dan4 hen4 jiu3 bei1 zhai3 。
- chi2 bei1 zhe2 han1 ge1 ， na4 xia2 cun4 yin1 xi1 。

## 注释

## 译文

## 赏析
