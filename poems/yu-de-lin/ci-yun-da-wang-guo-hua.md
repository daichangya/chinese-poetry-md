---
id: yu-de-lin-ci-yun-da-wang-guo-hua
title: 次韵答王国华
titlePinyin: ci4 yun4 da2 wang2 guo2 hua2
titleSlug: ci-yun-da-wang-guo-hua
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 甚矣吾衰矣，怀哉予归哉。
- 雀蜃不能化，何用充海淮。
- 王郎东鲁秀，玉质离氛埃。
- 青丝络白马，啸吟浮玉隈。
- 余子录录耳，谁敢相朋侪。
- 一朝款柴户，严若问子来。
- 又疑蒙谷士，汗漫期九垓。
- 嗟我晚闻道，可人常永怀。
- 乱后苦契阔，襟抱无由开。
- 常深越鸟志，自腼庄栎材。
- 感子慰离索，驾言且勿催。
- 人生驹过隙，发白不再孩。
- 鸡鸣舜为善，犬放轲所哀。
- 文字乃其闰，末俗供驩咍。
- 朂哉圣贤事，充此天降才。
- 赠言愧斐率，过此谁能裁。

## 拼音
- shen4 yi3 wu2 shuai1 yi3 ， huai2 zai1 yu3 gui1 zai1 。
- que4 shen4 bu4 neng2 hua4 ， he2 yong4 chong1 hai3 huai2 。
- wang2 lang2 dong1 lu3 xiu4 ， yu4 zhi4 li2 fen1 ai1 。
- qing1 si1 luo4 bai2 ma3 ， xiao4 yin2 fu2 yu4 wei1 。
- yu2 zi3 lu4 lu4 er3 ， shui2 gan3 xiang1 peng2 chai2 。
- yi4 chao2 kuan3 chai2 hu4 ， yan2 ruo4 wen4 zi3 lai2 。
- you4 yi2 meng2 gu3 shi4 ， han4 man4 qi1 jiu3 gai1 。
- jie1 wo3 wan3 wen2 dao4 ， ke3 ren2 chang2 yong3 huai2 。
- luan4 hou4 ku3 qi4 kuo4 ， jin1 bao4 wu2 you2 kai1 。
- chang2 shen1 yue4 niao3 zhi4 ， zi4 mian3 zhuang1 li4 cai2 。
- gan3 zi3 wei4 li2 suo3 ， jia4 yan2 qie3 wu4 cui1 。
- ren2 sheng1 ju1 guo4 xi4 ， fa1 bai2 bu2 zai4 hai2 。
- ji1 ming2 shun4 wei4 shan4 ， quan3 fang4 ke1 suo3 ai1 。
- wen2 zi4 nai3 qi2 run4 ， mo4 su2 gong4 huan1 hai1 。
- xu4 zai1 sheng4 xian2 shi4 ， chong1 ci3 tian1 jiang4 cai2 。
- zeng4 yan2 kui4 fei3 lü4 ， guo4 ci3 shui2 neng2 cai2 。

## 注释

## 译文

## 赏析
