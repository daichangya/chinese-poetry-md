---
id: yu-de-lin-jing-kou-qian-huai-cheng-zhang-yan-ming-liu-bo-xuan-lang-zhong-bing-zhu--d570fee8
title: 京口遣怀呈张彦明刘伯宣郎中并诸友一百韵
titlePinyin: jing1 kou3 qian3 huai2 cheng2 zhang1 yan4 ming2 liu2 bo2 xuan1 lang2 zhong1 bing4 zhu1 you3 yi4 bai3 yun4
titleSlug: jing-kou-qian-huai-cheng-zhang-yan-ming-liu-bo-xuan-lang-zhong-bing-zhu--d570fee8
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 坏云覆紫微，疾风卷黄屋。
- 生灵半涂炭，社稷竟倾覆。
- 借问谁厉阶，往事具可复。
- 穆陵握干符，丁揆复鼎𫗧。
- 北兵渡浒黄，沔鄂盛諠讟。
- 涟海荡为墟，交广骇斡腹。
- 兀然天柱摇，凛甚国脉蹙。
- 明诏起臣潜，扶颠秉钧轴。
- 将帅一奋呼，江汉奏清肃。
- 维时望公闾，高誉儗方叔。
- 遄归持相印，景定实初卜。
- 百寮逆近郊，至尊畧边幅。
- 策勋告庙庭，陈乐备敔柷。
- 煌煌福华编，传者笔为秃。
- 焉知事夸毗，欲掩天下目。
- 得政曾几何，故老尽斥逐。
- 哀哀杞天崩，度皇继历服。
- 定策比周召，卜世过郏鄏。
- 万微委岩廊，十年卧林麓。
- 金屋贮娉婷，羽觞醉醽醁。
- 伍符日空虚，郿邬富储蓄。
- 纷纷轻薄徒，睒眒希自鬻。
- 荃蕙化为茅，龟玉毁于椟。
- 怡然谈笑间，祸机已潜伏。
- 延洪幼冲人，天步冞踖踧。
- 一朝襄樊破，杀气薄川谷。
- 折冲亦何为，筹边置机速。
- 拊御既失宜，奔溃更相属。
- 含垢护逆俦，况望诛马谡。
- 沙武倏飞渡，长江俨平陆。
- 连樯万艨艟，悠悠自回舳。
- 老夏亦遁逃，竟学龟藏六。
- 败证剧膏肓，搏手但颦蹙。
- 仓黄出视师，氛埃瞇前纛。
- 总统付虎臣，窃倚晋郤縠。
- 丁洲帅前锋，未战兵已衄。
- 溃卒争倒戈，降将群袒肉。
- 单骑窜维扬，走险甚奔鹿。
- 触热赴清漳，就死何觳觫。
- 蹇予客朱方，沈忧发曲局。
- 讙传用宜中，厦仆支一木。
- 奈何张苏刘，猜忌不相睦。
- 所过皆夺攘，兹事岂颇牧。
- 借箸资腐庸，授钺逮厮仆。
- 焦门集战舰，乾坤一掷足。
- 水陆迷畏途，师丧国逾辱。
- 区区拒毘陵，曾不事版筑。
- 驱民入罟擭，骈首遭屠戮。
- 至今用钺地，天阴闻鬼哭。
- 苏秀暨湖杭，死生犹转烛。
- 行成漫旁午，公等真碌碌。
- 独松守张濡，儿戏鬭蛮触。
- 信使诡成禽，贾祸几覆族。
- 三宫泣草莱，万姓呼䓖曲。
- 疑丞诣高亭，献玺愿臣属。
- 黼扆释冕旒，羽卫撤弓韣。
- 广益亟南奔，穷荒寻帝儵。
- 茕然太母身，垂老歌黄鹄。
- 彼哉宁馨儿，乘罅叨爵禄。
- 屈膝同所归，伊谁念王蠋。
- 江湖数十郡，李赵差可录。
- 元恶迷是似，万世有余恧。
- 庭芝困广陵，储亡二年粟。
- 力战尚可支，而乃事蜗缩。
- 乙亥仲夏交，北向发一镞。
- 死伤近七千，从此辍推毂。
- 浮海未及桴，委身饲蛇蝮。
- 姜才就葅醢，淮城危破竹。
- 故国莽丘墟，彼黍何稢稢。
- 翠华渺焉之，扶桑睇日浴。
- 魂断曲江春，新蒲为谁绿。
- 骑鲸事已非，葬鱼势转促。
- 南纪讫朱厓，一战绝遗躅。
- 旋闻俘文相，系颈絷燕狱。
- 又闻陆元枢，抗节死弥笃。
- 二公风尘中，耿介受命独。
- 板荡见忠臣，百身竟难赎。
- 恭惟五季间，永昌应符箓。
- 一举平泽潞，最后收庸蜀。
- 文子继文孙，三才归位育。
- 中更靖康祸，流血洒川渎。
- 光尧躬再造，艰苦芜蒌粥。
- 淳熙受内禅，德盛仁亦熟。
- 宁理度丕承，膏泽多渗漉。
- 内无褒妲患，外绝安史黩。
- 戚畹及阉寺，屏气但踡跼。
- 向非彼权臣，玉食擅威福。
- 如何磐石固，转移仅一蹴。
- 凄凉数载间，王侯乏半菽。
- 九庙翳蒿藜，五陵游豕豰。
- 向来阛阓地，雨露滋苜蓿。
- 老我亦何为，穷途困羁束。
- 愁伤觉衰曳，垢腻忘颒沐。
- 蛰迹笑桓鲵，窃食愧饥鹜。
- 安得董狐辈，直笔濡简牍。
- 诛奸录忠荩，上与麟经续。
- 海宇今一家，贡赋均四隩。
- 化日满穷阎，淳风变颓俗。
- 余生幸未化，刀剑易牛犊。
- 聊种邵平瓜，且植渊明菊。

## 拼音
- huai4 yun2 fu4 zi3 wei1 ， ji2 feng1 juan4 huang2 wu1 。
- sheng1 ling2 ban4 tu2 tan4 ， she4 ji4 jing4 qing1 fu4 。
- jie4 wen4 shui2 li4 jie1 ， wang3 shi4 ju4 ke3 fu4 。
- mu4 ling2 wo4 gan1 fu2 ， ding1 kui2 fu4 ding3 su4 。
- bei3 bing1 du4 hu3 huang2 ， mian3 e4 sheng4 xuan1 du2 。
- lian2 hai3 dang4 wei4 xu1 ， jiao1 guang3 hai4 wo4 fu4 。
- wu4 ran2 tian1 zhu4 yao2 ， lin3 shen4 guo2 mai4 cu4 。
- ming2 zhao4 qi3 chen2 qian2 ， fu2 dian1 bing3 jun1 zhou2 。
- jiang4 shuai4 yi2 fen4 hu1 ， jiang1 han4 zou4 qing1 su4 。
- wei2 shi2 wang4 gong1 lü2 ， gao1 yu4 ni3 fang1 shu1 。
- chuan2 gui1 chi2 xiang1 yin4 ， jing3 ding4 shi2 chu1 bu3 。
- bai3 liao2 ni4 jin4 jiao1 ， zhi4 zun1 lüe4 bian1 fu2 。
- ce4 xun1 gao4 miao4 ting2 ， chen2 le4 bei4 yu3 zhu4 。
- huang2 huang2 fu2 hua2 bian1 ， chuan2 zhe3 bi3 wei4 tu1 。
- yan1 zhi1 shi4 kua1 pi2 ， yu4 yan3 tian1 xia4 mu4 。
- de2 zheng4 ceng2 ji3 he2 ， gu4 lao3 jin4 chi4 zhu2 。
- ai1 ai1 qi3 tian1 beng1 ， du4 huang2 ji4 li4 fu2 。
- ding4 ce4 bi3 zhou1 zhao4 ， bu3 shi4 guo4 jia2 ru3 。
- wan4 wei1 wei3 yan2 lang2 ， shi2 nian2 wo4 lin2 lu4 。
- jin1 wu1 zhu4 ping1 ting2 ， yu3 shang1 zui4 ling2 lu4 。
- wu3 fu2 ri4 kong1 xu1 ， mei2 wu1 fu4 chu3 xu4 。
- fen1 fen1 qing1 bo2 tu2 ， shan3 shen1 xi1 zi4 yu4 。
- quan2 hui4 hua4 wei2 mao2 ， gui1 yu4 hui3 yu2 du2 。
- yi2 ran2 tan2 xiao4 jian1 ， huo4 ji1 yi3 qian2 fu2 。
- yan2 hong2 you4 chong1 ren2 ， tian1 bu4 mi2 ji2 cu4 。
- yi4 chao2 xiang1 fan2 po4 ， sha1 qi4 bao2 chuan1 gu3 。
- zhe2 chong1 yi4 he2 wei4 ， chou2 bian1 zhi4 ji1 su4 。
- fu3 yu4 ji4 shi1 yi2 ， ben1 kui4 geng4 xiang1 shu3 。
- han2 gou4 hu4 ni4 chou2 ， kuang4 wang4 zhu1 ma3 su4 。
- sha1 wu3 shu1 fei1 du4 ， chang2 jiang1 yan3 ping2 lu4 。
- lian2 qiang2 wan4 meng2 chong1 ， you1 you1 zi4 hui2 zhu2 。
- lao3 xia4 yi4 dun4 tao2 ， jing4 xue2 gui1 cang2 liu4 。
- bai4 zheng4 ju4 gao1 huang1 ， bo2 shou3 dan4 pin2 cu4 。
- cang1 huang2 chu1 shi4 shi1 ， fen1 ai1 mi1 qian2 dao4 。
- zong3 tong3 fu4 hu3 chen2 ， qie4 yi3 jin4 xi4 hu2 。
- ding1 zhou1 shuai4 qian2 feng1 ， wei4 zhan4 bing1 yi3 nü4 。
- kui4 zu2 zheng1 dao3 ge1 ， jiang4 jiang1 qun2 tan3 rou4 。
- dan1 qi2 cuan4 wei2 yang2 ， zou3 xian3 shen4 ben1 lu4 。
- chu4 re4 fu4 qing1 zhang1 ， jiu4 si3 he2 hu2 su4 。
- jian3 yu3 ke4 zhu1 fang1 ， shen3 you1 fa1 qu3 ju2 。
- huan1 chuan2 yong4 yi2 zhong1 ， sha4 pu2 zhi1 yi2 mu4 。
- nai4 he2 zhang1 su1 liu2 ， cai1 ji4 bu4 xiang1 mu4 。
- suo3 guo4 jie1 duo2 rang3 ， zi1 shi4 qi3 po1 mu4 。
- jie4 zhu4 zi1 fu3 yong1 ， shou4 yue4 dai3 si1 pu2 。
- jiao1 men2 ji2 zhan4 jian4 ， qian2 kun1 yi2 zhi4 zu2 。
- shui3 lu4 mi2 wei4 tu2 ， shi1 sang4 guo2 yu2 ru3 。
- qu1 qu1 ju4 pi2 ling2 ， ceng2 bu2 shi4 ban3 zhu4 。
- qu1 min2 ru4 gu3 huo4 ， pian2 shou3 zao1 tu2 lu4 。
- zhi4 jin1 yong4 yue4 di4 ， tian1 yin1 wen2 gui3 ku1 。
- su1 xiu4 ji4 hu2 hang2 ， si3 sheng1 you2 zhuan3 zhu2 。
- xing2 cheng2 man4 pang2 wu3 ， gong1 deng3 zhen1 lu4 lu4 。
- du2 song1 shou3 zhang1 ru2 ， er2 xi4 dou4 man2 chu4 。
- xin4 shi3 gui3 cheng2 qin2 ， jia3 huo4 ji3 fu4 zu2 。
- san1 gong1 qi4 cao3 lai2 ， wan4 xing4 hu1 qiong2 qu3 。
- yi2 cheng2 yi4 gao1 ting2 ， xian4 xi3 yuan4 chen2 shu3 。
- fu3 yi3 shi4 mian3 liu2 ， yu3 wei4 che4 gong1 du2 。
- guang3 yi4 ji2 nan2 ben1 ， qiong2 huang1 xun2 di4 shu1 。
- qiong2 ran2 tai4 mu3 shen1 ， chui2 lao3 ge1 huang2 hu2 。
- bi3 zai1 ning2 xin1 er2 ， cheng2 xia4 dao1 jue2 lu4 。
- qu1 xi1 tong2 suo3 gui1 ， yi1 shui2 nian4 wang2 zhu2 。
- jiang1 hu2 shu4 shi2 jun4 ， li3 zhao4 cha4 ke3 lu4 。
- yuan2 e4 mi2 shi4 si4 ， wan4 shi4 you3 yu2 nü4 。
- ting2 zhi1 kun4 guang3 ling2 ， chu3 wang2 er4 nian2 su4 。
- li4 zhan4 shang4 ke3 zhi1 ， er2 nai3 shi4 wo1 suo1 。
- yi3 hai4 zhong4 xia4 jiao1 ， bei3 xiang4 fa1 yi4 zu2 。
- si3 shang1 jin4 qi1 qian1 ， cong2 ci3 chuo4 tui1 gu1 。
- fu2 hai3 wei4 ji2 fu2 ， wei3 shen1 si4 she2 fu4 。
- jiang1 cai2 jiu4 zu1 hai3 ， huai2 cheng2 wei1 po4 zhu2 。
- gu4 guo2 mang3 qiu1 xu1 ， bi3 shu3 he2 yu4 yu4 。
- cui4 hua2 miao3 yan1 zhi1 ， fu2 sang1 di4 ri4 yu4 。
- hun2 duan4 qu3 jiang1 chun1 ， xin1 pu2 wei4 shui2 lü4 。
- qi2 jing1 shi4 yi3 fei1 ， zang4 yu2 shi4 zhuan3 cu4 。
- nan2 ji4 qi4 zhu1 ya2 ， yi2 zhan4 jue2 yi2 zhu2 。
- xuan2 wen2 fu2 wen2 xiang1 ， xi4 jing3 zhi2 yan4 yu4 。
- you4 wen2 lu4 yuan2 shu1 ， kang4 jie2 si3 mi2 du3 。
- er4 gong1 feng1 chen2 zhong1 ， geng3 jie4 shou4 ming4 du2 。
- ban3 dang4 jian4 zhong1 chen2 ， bai3 shen1 jing4 nan2 shu2 。
- gong1 wei2 wu3 ji4 jian1 ， yong3 chang1 ying4 fu2 lu4 。
- yi4 ju3 ping2 ze2 lu4 ， zui4 hou4 shou1 yong1 shu3 。
- wen2 zi3 ji4 wen2 sun1 ， san1 cai2 gui1 wei4 yu4 。
- zhong1 geng4 jing4 kang1 huo4 ， liu2 xue4 sa3 chuan1 du2 。
- guang1 yao2 gong1 zai4 zao4 ， jian1 ku3 wu2 lou2 zhou1 。
- chun2 xi1 shou4 nei4 chan2 ， de2 sheng4 ren2 yi4 shu2 。
- ning2 li3 du4 pi1 cheng2 ， gao1 ze2 duo1 shen4 lu4 。
- nei4 wu2 bao1 da2 huan4 ， wai4 jue2 an1 shi3 du2 。
- qi1 wan3 ji2 yan1 si4 ， bing3 qi4 dan4 quan2 ju2 。
- xiang4 fei1 bi3 quan2 chen2 ， yu4 shi2 shan4 wei1 fu2 。
- ru2 he2 pan2 shi2 gu4 ， zhuan3 yi2 jin3 yi2 cu4 。
- qi1 liang2 shu4 zai3 jian1 ， wang2 hou2 fa2 ban4 shu1 。
- jiu3 miao4 yi4 hao1 li2 ， wu3 ling2 you2 shi3 hu4 。
- xiang4 lai2 huan2 hui4 di4 ， yu3 lu4 zi1 mu4 xu0 。
- lao3 wo3 yi4 he2 wei4 ， qiong2 tu2 kun4 ji1 shu4 。
- chou2 shang1 jue2 shuai1 ye4 ， gou4 ni4 wang4 hui4 mu4 。
- zhe2 ji4 xiao4 huan2 ni2 ， qie4 shi2 kui4 ji1 wu4 。
- an1 de2 dong3 hu2 bei4 ， zhi2 bi3 ru2 jian3 du2 。
- zhu1 jian1 lu4 zhong1 jin4 ， shang4 yu3 lin2 jing1 xu4 。
- hai3 yu3 jin1 yi4 jia1 ， gong4 fu4 jun1 si4 yu4 。
- hua4 ri4 man3 qiong2 yan2 ， chun2 feng1 bian4 tui2 su2 。
- yu2 sheng1 xing4 wei4 hua4 ， dao1 jian4 yi4 niu2 du2 。
- liao2 zhong3 shao4 ping2 gua1 ， qie3 zhi2 yuan1 ming2 ju2 。

## 注释

## 译文

## 赏析
