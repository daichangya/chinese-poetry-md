---
id: yu-de-lin-jia-xu-you-xu-jiang-liu-yue-er-shi-er-ri-fa-wu-lin
title: 甲戌游旴江六月二十二日发武林
titlePinyin: jia3 xu1 you2 xu1 jiang1 liu4 yue4 er4 shi2 er4 ri4 fa1 wu3 lin2
titleSlug: jia-xu-you-xu-jiang-liu-yue-er-shi-er-ri-fa-wu-lin
author: 俞德邻
authorPinyin: yu2 de2 lin2
authorSlug: yu-de-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 威弧惨无光，城乌啄大屋。
- 淮云苍莽间，十载几荼毒。
- 忧心甫殷殷，又复正阳筑。
- 正阳亦何许，地接英与六。
- 传闻夜点兵，文书下机速。
- 挥汗起负戈，部伍竞驰逐。
- 平明驱出城，令严秋气肃。
- 岂不实苦辛，主忧固臣辱。
- 前年戍襄樊，去年戍郢复。
- 白骨秋野横，青燐阴房煜。
- 生还偶然尔，忍怨征行促。
- 所悲世路艰，无罪罹杀戮。
- 潢池弄盗兵，绿林仇饷肉。
- 茫茫畿甸间，风尘涴人目。
- 圣明抚遐荒，先事清辇毂。
- 干戈动邦内，岂计颛臾蹙。
- 扶颠要得人，拨乱如转烛。
- 秋山翡翠青，秋水蒲桃绿。
- 去去取封侯，勿羡牧羊仆。

## 拼音
- wei1 hu2 can3 wu2 guang1 ， cheng2 wu1 zhuo2 da4 wu1 。
- huai2 yun2 cang1 mang3 jian1 ， shi2 zai3 ji3 tu2 du2 。
- you1 xin1 fu3 yin1 yin1 ， you4 fu4 zheng4 yang2 zhu4 。
- zheng4 yang2 yi4 he2 xu3 ， di4 jie1 ying1 yu3 liu4 。
- chuan2 wen2 ye4 dian3 bing1 ， wen2 shu1 xia4 ji1 su4 。
- hui1 han4 qi3 fu4 ge1 ， bu4 wu3 jing4 chi2 zhu2 。
- ping2 ming2 qu1 chu1 cheng2 ， ling4 yan2 qiu1 qi4 su4 。
- qi3 bu4 shi2 ku3 xin1 ， zhu3 you1 gu4 chen2 ru3 。
- qian2 nian2 shu4 xiang1 fan2 ， qu4 nian2 shu4 ying3 fu4 。
- bai2 gu3 qiu1 ye3 heng2 ， qing1 lin2 yin1 fang2 yu4 。
- sheng1 huan2 ou3 ran2 er3 ， ren3 yuan4 zheng1 xing2 cu4 。
- suo3 bei1 shi4 lu4 jian1 ， wu2 zui4 li2 sha1 lu4 。
- huang2 chi2 nong4 dao4 bing1 ， lu4 lin2 chou2 xiang3 rou4 。
- mang2 mang2 ji1 dian4 jian1 ， feng1 chen2 wo4 ren2 mu4 。
- sheng4 ming2 fu3 xia2 huang1 ， xian1 shi4 qing1 nian3 gu1 。
- gan1 ge1 dong4 bang1 nei4 ， qi3 ji4 zhuan1 yu2 cu4 。
- fu2 dian1 yao4 de2 ren2 ， bo1 luan4 ru2 zhuan3 zhu2 。
- qiu1 shan1 fei3 cui4 qing1 ， qiu1 shui3 pu2 tao2 lü4 。
- qu4 qu4 qu3 feng1 hou2 ， wu4 xian4 mu4 yang2 pu2 。

## 注释

## 译文

## 赏析
