---
id: du-hong-song-cheng-gei-shi-zhi-yue-zhou
title: 送程给事知越州
titlePinyin: song4 cheng2 gei3 shi4 zhi1 yue4 zhou1
titleSlug: song-cheng-gei-shi-zhi-yue-zhou
author: 杜纮
authorPinyin: du4 hong2
authorSlug: du-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大旆高牙不为荣，锦衣过乡无可喜。
- 长安久客厌尘土，得见青山与流水。
- 高帆大檝驾吴艘，直指东南不留止。
- 昔人莼鲈有高兴，乍到江国真快耳。
- 蓬莱危阁切苍霞，湖面百顷秋光里。
- 野凫江鸥点白烟，红蕖蓼花照清泚。
- 星辰影动落簷前，鼓角声雄来地底。
- 越国强大今尚富，海陆百货填井里。
- 我公才高出人头，人所为难公则易。
- 暂辞青琐拥朱轓，饱得闲暇穷胜地。
- 高情洒落白云中，日从宾筵二三子。
- 薄余曾得侍公颜，喜见仙骨清照几。
- 稽山千古钟秀气，四明五云有幽致。
- 朝浥沆瀣食仓精，暮袭鸿蒙餐气蘂。
- 可以养公之长生，可以辅公之高思。
- 富贵傥来可奈何，经济未施聊自寄。
- 相如岁晚更倦游，客路崎岖劳马箠。
- 麤官无补官家事，冗食徒索太仓米。
- 五湖七泽不得到，惆怅浮生轻自弃。
- 得公旌旗先入吴，愿从此去为公吏。

## 拼音
- da4 pei4 gao1 ya2 bu2 wei4 rong2 ， jin3 yi1 guo4 xiang1 wu2 ke3 xi3 。
- chang2 an1 jiu3 ke4 yan4 chen2 tu3 ， de2 jian4 qing1 shan1 yu3 liu2 shui3 。
- gao1 fan1 da4 ji2 jia4 wu2 sou1 ， zhi2 zhi3 dong1 nan2 bu4 liu2 zhi3 。
- xi1 ren2 chun2 lu2 you3 gao1 xing4 ， zha4 dao4 jiang1 guo2 zhen1 kuai4 er3 。
- peng2 lai2 wei1 ge2 qie4 cang1 xia2 ， hu2 mian4 bai3 qing3 qiu1 guang1 li3 。
- ye3 fu2 jiang1 ou1 dian3 bai2 yan1 ， hong2 qu2 liao3 hua1 zhao4 qing1 ci3 。
- xing1 chen2 ying3 dong4 luo4 yan2 qian2 ， gu3 jiao3 sheng1 xiong2 lai2 di4 di3 。
- yue4 guo2 qiang2 da4 jin1 shang4 fu4 ， hai3 lu4 bai3 huo4 tian2 jing3 li3 。
- wo3 gong1 cai2 gao1 chu1 ren2 tou2 ， ren2 suo3 wei2 nan2 gong1 ze2 yi4 。
- zan4 ci2 qing1 suo3 yong1 zhu1 fan1 ， bao3 de2 xian2 xia2 qiong2 sheng4 di4 。
- gao1 qing2 sa3 luo4 bai2 yun2 zhong1 ， ri4 cong2 bin1 yan2 er4 san1 zi3 。
- bao2 yu2 ceng2 de2 shi4 gong1 yan2 ， xi3 jian4 xian1 gu3 qing1 zhao4 ji3 。
- ji1 shan1 qian1 gu3 zhong1 xiu4 qi4 ， si4 ming2 wu3 yun2 you3 you1 zhi4 。
- chao2 yi4 hang4 xie4 shi2 cang1 jing1 ， mu4 xi2 hong2 meng2 can1 qi4 rui3 。
- ke3 yi3 yang3 gong1 zhi1 chang2 sheng1 ， ke3 yi3 fu3 gong1 zhi1 gao1 si1 。
- fu4 gui4 tang3 lai2 ke3 nai4 he2 ， jing1 ji4 wei4 shi1 liao2 zi4 ji4 。
- xiang1 ru2 sui4 wan3 geng4 juan4 you2 ， ke4 lu4 qi2 qu1 lao2 ma3 chui2 。
- cu1 guan1 wu2 bu3 guan1 jia1 shi4 ， rong3 shi2 tu2 suo3 tai4 cang1 mi3 。
- wu3 hu2 qi1 ze2 bu4 de2 dao4 ， chou2 chang4 fu2 sheng1 qing1 zi4 qi4 。
- de2 gong1 jing1 qi2 xian1 ru4 wu2 ， yuan4 cong2 ci3 qu4 wei4 gong1 li4 。

## 注释

## 译文

## 赏析
