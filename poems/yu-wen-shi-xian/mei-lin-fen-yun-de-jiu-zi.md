---
id: yu-wen-shi-xian-mei-lin-fen-yun-de-jiu-zi
title: 梅林分韵得酒字
titlePinyin: mei2 lin2 fen1 yun4 de2 jiu3 zi4
titleSlug: mei-lin-fen-yun-de-jiu-zi
author: 宇文师献
authorPinyin: yu3 wen2 shi1 xian4
authorSlug: yu-wen-shi-xian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生慕英游，望公真山斗。
- 一见开心诚，已落诸人后。
- 龙门岂甄择，大小俱容受。
- 联辔寻胜践，春风倚尊酒。
- 惟公对江梅，端若同志友。
- 玉色洗尘沙，幽姿出藜莠。
- 命客花下坐，相与沃醇酎。
- 非公无此客，譬诸草木臭。
- 向晚入深巷，苍根倚瓮牖。
- 始知水西头，卧梅胜卧柳。
- 有客三叹息，此树警老丑。
- 一笑客诚痴，万法要经久。
- 奇卉如尤物，过眼不必有。
- 惠我终日香，重来香在否。
- 但从此理悟，那复长搔首。
- 念公捧召节，修名当不朽。
- 舣舟未忍去，拓寻访林薮。
- 中心甚虚明，外慕厌纷纠。
- 杖屦循古岸，细话犹开诱。
- 再拜诵公诗，一洗刍豢口。

## 拼音
- ping2 sheng1 mu4 ying1 you2 ， wang4 gong1 zhen1 shan1 dou4 。
- yi2 jian4 kai1 xin1 cheng2 ， yi3 luo4 zhu1 ren2 hou4 。
- long2 men2 qi3 zhen1 ze2 ， da4 xiao3 ju4 rong2 shou4 。
- lian2 pei4 xun2 sheng4 jian4 ， chun1 feng1 yi3 zun1 jiu3 。
- wei2 gong1 dui4 jiang1 mei2 ， duan1 ruo4 tong2 zhi4 you3 。
- yu4 se4 xi3 chen2 sha1 ， you1 zi1 chu1 li2 you3 。
- ming4 ke4 hua1 xia4 zuo4 ， xiang1 yu3 wo4 chun2 zhou4 。
- fei1 gong1 wu2 ci3 ke4 ， pi4 zhu1 cao3 mu4 chou4 。
- xiang4 wan3 ru4 shen1 xiang4 ， cang1 gen1 yi3 weng4 you3 。
- shi3 zhi1 shui3 xi1 tou2 ， wo4 mei2 sheng4 wo4 liu3 。
- you3 ke4 san1 tan4 xi1 ， ci3 shu4 jing3 lao3 chou3 。
- yi2 xiao4 ke4 cheng2 chi1 ， wan4 fa3 yao4 jing1 jiu3 。
- qi2 hui4 ru2 you2 wu4 ， guo4 yan3 bu2 bi4 you3 。
- hui4 wo3 zhong1 ri4 xiang1 ， chong2 lai2 xiang1 zai4 fou3 。
- dan4 cong2 ci3 li3 wu4 ， na4 fu4 chang2 sao1 shou3 。
- nian4 gong1 peng3 zhao4 jie2 ， xiu1 ming2 dang1 bu4 xiu3 。
- yi3 zhou1 wei4 ren3 qu4 ， tuo4 xun2 fang3 lin2 sou3 。
- zhong1 xin1 shen4 xu1 ming2 ， wai4 mu4 yan4 fen1 jiu1 。
- zhang4 ju4 xun2 gu3 an4 ， xi4 hua4 you2 kai1 you4 。
- zai4 bai4 song4 gong1 shi1 ， yi4 xi3 chu2 huan4 kou3 。

## 注释

## 译文

## 赏析
