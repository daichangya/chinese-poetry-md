---
id: yao-yue-hua-yuan-shi-xiao-xu-shu-ti
title: 怨诗效徐淑体
titlePinyin: yuan4 shi1 xiao4 xu2 shu1 ti3
titleSlug: yuan-shi-xiao-xu-shu-ti
author: 姚月华
authorPinyin: yao2 yue4 hua2
authorSlug: yao-yue-hua
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 妾生兮不辰，盛年兮逢屯。寒暑兮心结，夙夜兮眉颦。
- 回圈兮不息，如彼兮车轮。车轮兮可歇，妾心兮焉伸。
- 杂遝兮无绪，如彼兮丝棼。丝棼兮可理，妾心兮焉分。
- 空闺兮岑寂，妆阁兮生尘。萱草兮徒树，兹忧兮岂泯。
- 幸逢兮君子，许结兮殷勤。分香兮剪发，赠玉兮共珍。
- 指天兮结誓，愿为兮一身。所遭兮多舛，玉体兮难亲。
- 损餐兮减寝，带缓兮罗裙。菱鉴兮慵启，博炉兮焉熏。
- 整袜兮欲举，塞路兮荆榛。逢人兮欲语，鞈匝兮顽嚚。
- 烦冤兮凭胸，何时兮可论。愿君兮见察，妾死兮何瞋。

## 拼音
- qie4 sheng1 xi1 bu4 chen2 ， sheng4 nian2 xi1 feng2 tun2 。 han2 shu3 xi1 xin1 jie2 ， su4 ye4 xi1 mei2 pin2 。
- hui2 quan1 xi1 bu4 xi1 ， ru2 bi3 xi1 che1 lun2 。 che1 lun2 xi1 ke3 xie1 ， qie4 xin1 xi1 yan1 shen1 。
- za2 ta4 xi1 wu2 xu4 ， ru2 bi3 xi1 si1 fen2 。 si1 fen2 xi1 ke3 li3 ， qie4 xin1 xi1 yan1 fen1 。
- kong1 gui1 xi1 cen2 ji4 ， zhuang1 ge2 xi1 sheng1 chen2 。 xuan1 cao3 xi1 tu2 shu4 ， zi1 you1 xi1 qi3 min3 。
- xing4 feng2 xi1 jun1 zi3 ， xu3 jie2 xi1 yin1 qin2 。 fen1 xiang1 xi1 jian3 fa4 ， zeng4 yu4 xi1 gong4 zhen1 。
- zhi3 tian1 xi1 jie2 shi4 ， yuan4 wei4 xi1 yi4 shen1 。 suo3 zao1 xi1 duo1 chuan3 ， yu4 ti3 xi1 nan2 qin1 。
- sun3 can1 xi1 jian3 qin3 ， dai4 huan3 xi1 luo2 qun2 。 ling2 jian4 xi1 yong1 qi3 ， bo2 lu2 xi1 yan1 xun1 。
- zheng3 wa4 xi1 yu4 ju3 ， sai1 lu4 xi1 jing1 zhen1 。 feng2 ren2 xi1 yu4 yu3 ， ge2 za1 xi1 wan2 yin2 。
- fan2 yuan1 xi1 ping2 xiong1 ， he2 shi2 xi1 ke3 lun4 。 yuan4 jun1 xi1 jian4 cha2 ， qie4 si3 xi1 he2 chen1 。

## 注释

## 译文

## 赏析
