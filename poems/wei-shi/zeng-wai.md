---
id: wei-shi-zeng-wai
title: 赠外
titlePinyin: zeng4 wai4
titleSlug: zeng-wai
author: 魏氏
authorPinyin: wei4 shi4
authorSlug: wei-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 浮萍依绿水，弱茑寄青松。与君结大义，移天得所从。
- 翰林无双鸟，剑水不分龙。谐和类琴瑟，坚固同胶漆。
- 义重恩欲深，夷险贵如一。本自身不令，积多婴痛疾。
- 朝夕倦床枕，形体耻巾栉。游子倦风尘，从官初解巾。
- 束装赴南郢，脂驾出西秦。比翼终难遂，衔雌苦未因。
- 徒悲枫岸远，空对柳园春。男儿不重旧，丈夫多好新。
- 新人喜新聘，朝朝临粉镜。两鸳固无比，双蛾谁与竞。
- 讵怜愁思人，衔啼嗟薄命。蕣华不足恃，松枝有余劲。
- 所愿好九思，勿令亏百行。

## 拼音
- fu2 ping2 yi1 lü4 shui3 ， ruo4 niao3 ji4 qing1 song1 。 yu3 jun1 jie2 da4 yi4 ， yi2 tian1 de2 suo3 cong2 。
- han4 lin2 wu2 shuang1 niao3 ， jian4 shui3 bu4 fen1 long2 。 xie2 he2 lei4 qin2 se4 ， jian1 gu4 tong2 jiao1 qi1 。
- yi4 zhong4 en1 yu4 shen1 ， yi2 xian3 gui4 ru2 yi1 。 ben3 zi4 shen1 bu2 ling4 ， ji1 duo1 ying1 tong4 ji2 。
- zhao1 xi1 juan4 chuang2 zhen3 ， xing2 ti3 chi3 jin1 zhi4 。 you2 zi3 juan4 feng1 chen2 ， cong2 guan1 chu1 jie3 jin1 。
- shu4 zhuang1 fu4 nan2 ying3 ， zhi1 jia4 chu1 xi1 qin2 。 bi3 yi4 zhong1 nan2 sui4 ， xian2 ci2 ku3 wei4 yin1 。
- tu2 bei1 feng1 an4 yuan3 ， kong1 dui4 liu3 yuan2 chun1 。 nan2 er2 bu2 zhong4 jiu4 ， zhang4 fu0 duo1 hao3 xin1 。
- xin1 ren2 xi3 xin1 pin4 ， zhao1 zhao1 lin2 fen3 jing4 。 liang3 yuan1 gu4 wu2 bi3 ， shuang1 e2 shui2 yu3 jing4 。
- ju4 lian2 chou2 si1 ren2 ， xian2 ti2 jie1 bo2 ming4 。 shun4 hua2 bu4 zu2 shi4 ， song1 zhi1 you3 yu2 jin4 。
- suo3 yuan4 hao3 jiu3 si1 ， wu4 ling4 kui1 bai3 hang2 。

## 注释

## 译文

## 赏析
