---
id: ge-lin-he-yun-shi-xue-shi-huan-hua-ting
title: 和运使学士浣花亭
titlePinyin: he2 yun4 shi3 xue2 shi4 huan4 hua1 ting2
titleSlug: he-yun-shi-xue-shi-huan-hua-ting
author: 葛琳
authorPinyin: ge3 lin2
authorSlug: ge-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 井络西南区，成都号佳丽。
- 锦城十里外，景物居然异。
- 傍萦浣花溪，中开布金地。
- 杜宅岿遗址，任祠载经祀。
- 自昔岁一游，有亭久摧废。
- 将期泛舟会，先此留旌骑。
- 弗基矧肯构，后人莫予嗣。
- 冠盖或戾止，风雨亡所庇。
- 我公至之初，行乐徇人意。
- 柅车集宾组，幕天陈燕器。
- 苟弗谋高明，胡为革媮敝。
- 鸠工度材用，奢俭求中制。
- 举从县官给，下靡秋毫费。
- 巍然大厦成，甚于折枝易。
- 藩条息偃暇，时律清和际。
- 落成及休辰，夙驾忻重诣。
- 群嬉逐使毂，杂处同蚕市。
- 栋宇美可观，席筵陈有次。
- 芳樽既罢撤，彩舲爰登憩。
- 夹岸布缇帟，中流喧鼓吹。
- 溯沿烟霭间，禽鸟共翔戏。
- 都人与士女，叠足连帷被。
- 弄珠疑汉曲，浮觞均洛禊。
- 晻晻日将暮，熙熙众皆醉。
- 怳入武陵源，却返尘寰世。
- 自是毕遨赏，始复专民事。
- 农耕士就学，商贩工居肆。
- 蜀邦生齿繁，衣食良囏匮。
- 三时急耕播，寸壤无遗弃。
- 兹焉俾暇逸，所以慰勤瘁。
- 上頼天子心，慎重坤维寄。
- 既择迩臣德，来秉诸侯瑞。
- 且命太史贤，出揽清澄辔。
- 第务广教育，孜孜布仁惠。
- 匪图极聚敛，规规奉邦计。
- 和气斯涵濡，群生皆茂遂。
- 乃跻富寿域，共乐升平治。
- 不才备属僚，罔补公家利。
- 荫宇幸焉依，雅声慙善继。
- 愿比召南篇，永歌棠蔽芾。

## 拼音
- jing3 luo4 xi1 nan2 qu1 ， cheng2 du1 hao4 jia1 li4 。
- jin3 cheng2 shi2 li3 wai4 ， jing3 wu4 ju1 ran2 yi4 。
- bang4 ying2 huan4 hua1 xi1 ， zhong1 kai1 bu4 jin1 di4 。
- du4 zhai2 kui1 yi2 zhi3 ， ren4 ci2 zai3 jing1 si4 。
- zi4 xi1 sui4 yi4 you2 ， you3 ting2 jiu3 cui1 fei4 。
- jiang1 qi1 fan4 zhou1 hui4 ， xian1 ci3 liu2 jing1 qi2 。
- fu2 ji1 shen3 ken3 gou4 ， hou4 ren2 mo4 yu3 si4 。
- guan1 gai4 huo4 li4 zhi3 ， feng1 yu3 wang2 suo3 bi4 。
- wo3 gong1 zhi4 zhi1 chu1 ， xing2 le4 xun4 ren2 yi4 。
- ni3 che1 ji2 bin1 zu3 ， mu4 tian1 chen2 yan4 qi4 。
- gou3 fu2 mou2 gao1 ming2 ， hu2 wei4 ge2 tou1 bi4 。
- jiu1 gong1 du4 cai2 yong4 ， she1 jian3 qiu2 zhong1 zhi4 。
- ju3 cong2 xian4 guan1 gei3 ， xia4 mi2 qiu1 hao2 fei4 。
- wei1 ran2 da4 sha4 cheng2 ， shen4 yu2 zhe2 zhi1 yi4 。
- fan1 tiao2 xi1 yan3 xia2 ， shi2 lü4 qing1 he2 ji4 。
- luo4 cheng2 ji2 xiu1 chen2 ， su4 jia4 xin1 zhong4 yi4 。
- qun2 xi1 zhu2 shi3 gu1 ， za2 chu4 tong2 can2 shi4 。
- dong4 yu3 mei3 ke3 guan1 ， xi2 yan2 chen2 you3 ci4 。
- fang1 zun1 ji4 ba4 che4 ， cai3 ling2 yuan2 deng1 qi4 。
- jia2 an4 bu4 ti2 yi4 ， zhong1 liu2 xuan1 gu3 chui1 。
- su4 yan2 yan1 ai3 jian1 ， qin2 niao3 gong4 xiang2 xi4 。
- dou1 ren2 yu3 shi4 nü3 ， die2 zu2 lian2 wei2 bei4 。
- nong4 zhu1 yi2 han4 qu3 ， fu2 shang1 jun1 luo4 xi4 。
- an3 an3 ri4 jiang1 mu4 ， xi1 xi1 zhong4 jie1 zui4 。
- huang3 ru4 wu3 ling2 yuan2 ， que4 fan3 chen2 huan2 shi4 。
- zi4 shi4 bi4 ao2 shang3 ， shi3 fu4 zhuan1 min2 shi4 。
- nong2 geng1 shi4 jiu4 xue2 ， shang1 fan4 gong1 ju1 si4 。
- shu3 bang1 sheng1 chi3 fan2 ， yi1 shi2 liang2 jian1 kui4 。
- san1 shi2 ji2 geng1 bo1 ， cun4 rang3 wu2 yi2 qi4 。
- zi1 yan1 bi3 xia2 yi4 ， suo3 yi3 wei4 qin2 cui4 。
- shang4 lai4 tian1 zi3 xin1 ， shen4 zhong4 kun1 wei2 ji4 。
- ji4 ze2 er3 chen2 de2 ， lai2 bing3 zhu1 hou2 rui4 。
- qie3 ming4 tai4 shi3 xian2 ， chu1 lan3 qing1 cheng2 pei4 。
- di4 wu4 guang3 jiao4 yu4 ， zi1 zi1 bu4 ren2 hui4 。
- fei3 tu2 ji2 ju4 lian3 ， gui1 gui1 feng4 bang1 ji4 。
- he2 qi4 si1 han2 ru2 ， qun2 sheng1 jie1 mao4 sui4 。
- nai3 ji1 fu4 shou4 yu4 ， gong4 le4 sheng1 ping2 zhi4 。
- bu4 cai2 bei4 shu3 liao2 ， wang3 bu3 gong1 jia0 li4 。
- yin4 yu3 xing4 yan1 yi1 ， ya3 sheng1 can2 shan4 ji4 。
- yuan4 bi3 zhao4 nan2 pian1 ， yong3 ge1 tang2 bi4 fei4 。

## 注释

## 译文

## 赏析
