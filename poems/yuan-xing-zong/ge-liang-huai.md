---
id: yuan-xing-zong-ge-liang-huai
title: 歌两淮
titlePinyin: ge1 liang3 huai2
titleSlug: ge-liang-huai
author: 员兴宗
authorPinyin: yuan2 xing1 zong1
authorSlug: yuan-xing-zong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见北风吹淮风浪黑，铁马千群凝一色。
- 当时庙论孰经济，将相无言潜动魄。
- 或云南纪当何忧，今代诸葛身姓刘。
- 陆下唤取守淮甸，彼有胜算逾干矛。
- 登时诏语从天坠，汜为先锋锜制置。
- 并遣健士付阿权，等是两淮兵马地。
- 岂期将溃兵川流，翻手忽忽无十州。
- 前时冠剑错准拟，此事吐口贻人羞。
- 幸哉天祸不终极，至尊避殿忧思集。
- 枢臣督战侍臣谋，上则倚公叅赞职。
- 征鞍此日去皇皇，所过骑士多羸伤。
- 不见何人出声鼓意气，但见十十五五坐路傍。
- 公趣下马询众语，众共来前致辞苦。
- 平时节使驱为奴，逐逐无聊战无主。
- 而今侧身堕两失，官骑已亡难再得。
- 诚令军政日月悬，我有微躯人不惜。
- 公闻瑟缩涕潸然，汝曹寄命真可怜。
- 朝今清明万乘圣，权已殛死家南迁。
- 若等是行能奋死，朝建勋名暮朱紫。
- 官今付我诰如山，节使察使皆在此。
- 军家闻此逐蹄轮，喜气酣酣如遇春。
- 当时战死身昧昧，今日分付当其人。
- 兵官来见同听命，适有时张王戴盛。
- 分麾列伍摆布毕，髣髴平戎万全阵。
- 斯须望敌来何多，千里断岸皆遮逻。
- 天低野旷笳鼓咽，众寡不敌将奈何。
- 是时仲冬日建丑，群雄争先莫肯后。
- 濯缨刑马震天地，燄燄兵威古无有。
- 旋见飞台天样齐，黄盖团团傍赤旗。
- 指挥渡河在顷刻，我默战义人安知。
- 公呼时俊腾口说，汝每四方闻胆决。
- 只今战态作儿女，便恐汝名从此歇。
- 长啸激俊挥戈回，万斧并下声如雷。
- 十舟先粉百舟败，连艟接舰成飞埃。
- 嗟敌初来何草草，一夕崩摧如电扫。
- 命逾破竹青离离，血溃江流红杲杲。
- 明朝北阵更奔波，坐料强敌成蹉跎。
- 隄防更藉盛新力，为我往护杨林河。
- 运去一朝同覆水，敌再渡江终送死。
- 射人射将数不彻，何况更问舟中指。
- 移时巉天送哭喧，弃舟而遁舟自焚。
- 公命火攻列火伞，船焦檝烂无逃门。
- 敌愁惊心疑鹤唳，十步回头九堕泪。
- 又疑官军尾其众，清野数州无食地。
- 众残北顾心悠悠，金亮更欲抵死留。
- 放言京口少备者，曷若举兵由润州。
- 大将显忠来是日，执杖升阶光照席。
- 公先劳苦甚生平，遂借百舟如过鹢。
- 迤逦仲冬日十二，旅食无烟寝无寐。
- 公来督府见相公，便及瓜洲防拓事。
- 督视推公胆有余，此事岂忍他人徂。
- 昨来兵试威万万，别遣诸将无乃迂。
- 公仍禀命侵星过，或传铁骑金山破。
- 淮西万姓舍惟烟，淮东居民泪潜堕。
- 公摆吴艟异水嬉，势压海浸倾天维。
- 一见使敌无可奈，再见使敌心骨悲。
- 敌亡傲兀犹不悟，尚呼达官招万户。
- 岁云暮矣无北归，我所思兮决南渡。
- 达官再拜乞徐徐，波浪驾天千丈余。
- 比前采石三倍恶，主其急我吾其鱼。
- 金亮尚嫉忠言丑，快剑垂垂拟其首。
- 只今速渡汝得活，不尔爱身身在否。
- 万户相顾归相言，慓悍难容血面论。
- 北人项领不易保，如此郎主何足存。
- 此夜踈星江泪湿，敌将一一弯弓入。
- 御寨三重侍卫郎，对面公然如不识。
- 帐中方嬖花不如，帐外忽飞金仆姑。
- 投哀赊死身困苦，软语不类平时粗。
- 骨肉披离头万里，魂飞却作他乡鬼。
- 杀气漫天烟草迷，不归州绝风尘起。
- 君不见昔日秦魏之兵扼上流，阿坚阿瞒皆老谋。
- 淝水血腥赤壁溃，两豪一蹷泯默至死休。
- 况我中都徃颓促，千古丧师无此酷。
- 沉冤万众衔已久，合沓天心宜下烛。
- 三十年飞战马尘，支吾多用豪杰人。
- 但传凶势时未减，不见度外加经纶。
- 须信更生无尽福，高价属公勋誉逐。
- 不费两淮千斛水，一洗万古乾坤辱。
- 近来分陕从天阙，悬解西民愁百结。
- 三军鼎鼎礼意浓，七兵堂堂恩数绝。
- 行并咸秦脉络通，更遣诸将图山东。
- 为君再赋洗兵马，下客敢继唐诗翁。

## 拼音
- jun1 bu2 jian4 bei3 feng1 chui1 huai2 feng1 lang4 hei1 ， tie3 ma3 qian1 qun2 ning2 yi2 se4 。
- dang1 shi2 miao4 lun4 shu2 jing1 ji4 ， jiang4 xiang4 wu2 yan2 qian2 dong4 po4 。
- huo4 yun2 nan2 ji4 dang1 he2 you1 ， jin1 dai4 zhu1 ge3 shen1 xing4 liu2 。
- lu4 xia4 huan4 qu3 shou3 huai2 dian4 ， bi3 you3 sheng4 suan4 yu2 gan1 mao2 。
- deng1 shi2 zhao4 yu3 cong2 tian1 zhui4 ， si4 wei4 xian1 feng1 qi2 zhi4 zhi4 。
- bing4 qian3 jian4 shi4 fu4 a1 quan2 ， deng3 shi4 liang3 huai2 bing1 ma3 di4 。
- qi3 qi1 jiang1 kui4 bing1 chuan1 liu2 ， fan1 shou3 hu1 hu1 wu2 shi2 zhou1 。
- qian2 shi2 guan1 jian4 cuo4 zhun3 ni3 ， ci3 shi4 tu3 kou3 yi2 ren2 xiu1 。
- xing4 zai1 tian1 huo4 bu4 zhong1 ji2 ， zhi4 zun1 bi4 dian4 you1 si1 ji2 。
- shu1 chen2 du1 zhan4 shi4 chen2 mou2 ， shang4 ze2 yi3 gong1 can1 zan4 zhi2 。
- zheng1 an1 ci3 ri4 qu4 huang2 huang2 ， suo3 guo4 qi2 shi4 duo1 lei2 shang1 。
- bu2 jian4 he2 ren2 chu1 sheng1 gu3 yi4 qi4 ， dan4 jian4 shi2 shi2 wu3 wu3 zuo4 lu4 bang4 。
- gong1 qu4 xia4 ma3 xun2 zhong4 yu3 ， zhong4 gong4 lai2 qian2 zhi4 ci2 ku3 。
- ping2 shi2 jie2 shi3 qu1 wei4 nu2 ， zhu2 zhu2 wu2 liao2 zhan4 wu2 zhu3 。
- er2 jin1 ce4 shen1 duo4 liang3 shi1 ， guan1 qi2 yi3 wang2 nan2 zai4 de2 。
- cheng2 ling4 jun1 zheng4 ri4 yue4 xuan2 ， wo3 you3 wei1 qu1 ren2 bu4 xi1 。
- gong1 wen2 se4 suo1 ti4 shan1 ran2 ， ru3 cao2 ji4 ming4 zhen1 ke3 lian2 。
- chao2 jin1 qing1 ming2 wan4 sheng4 sheng4 ， quan2 yi3 ji2 si3 jia1 nan2 qian1 。
- ruo4 deng3 shi4 xing2 neng2 fen4 si3 ， chao2 jian4 xun1 ming2 mu4 zhu1 zi3 。
- guan1 jin1 fu4 wo3 gao4 ru2 shan1 ， jie2 shi3 cha2 shi3 jie1 zai4 ci3 。
- jun1 jia1 wen2 ci3 zhu2 ti2 lun2 ， xi3 qi4 han1 han1 ru2 yu4 chun1 。
- dang1 shi2 zhan4 si3 shen1 mei4 mei4 ， jin1 ri4 fen1 fu4 dang1 qi2 ren2 。
- bing1 guan1 lai2 jian4 tong2 ting1 ming4 ， shi4 you3 shi2 zhang1 wang2 dai4 sheng4 。
- fen1 hui1 lie4 wu3 bai3 bu4 bi4 ， fang3 fu2 ping2 rong2 wan4 quan2 zhen4 。
- si1 xu1 wang4 di2 lai2 he2 duo1 ， qian1 li3 duan4 an4 jie1 zhe1 luo2 。
- tian1 di1 ye3 kuang4 jia1 gu3 yan4 ， zhong4 gua3 bu4 di2 jiang1 nai4 he2 。
- shi4 shi2 zhong4 dong1 ri4 jian4 chou3 ， qun2 xiong2 zheng1 xian1 mo4 ken3 hou4 。
- zhuo2 ying1 xing2 ma3 zhen4 tian1 di4 ， yan4 yan4 bing1 wei1 gu3 wu2 you3 。
- xuan2 jian4 fei1 tai2 tian1 yang4 qi2 ， huang2 gai4 tuan2 tuan2 bang4 chi4 qi2 。
- zhi3 hui1 du4 he2 zai4 qing3 ke4 ， wo3 mo4 zhan4 yi4 ren2 an1 zhi1 。
- gong1 hu1 shi2 jun4 teng2 kou3 shuo1 ， ru3 mei3 si4 fang1 wen2 dan3 jue2 。
- zhi1 jin1 zhan4 tai4 zuo4 er2 nü3 ， bian4 kong3 ru3 ming2 cong2 ci3 xie1 。
- chang2 xiao4 ji1 jun4 hui1 ge1 hui2 ， wan4 fu3 bing4 xia4 sheng1 ru2 lei2 。
- shi2 zhou1 xian1 fen3 bai3 zhou1 bai4 ， lian2 chong1 jie1 jian4 cheng2 fei1 ai1 。
- jie1 di2 chu1 lai2 he2 cao3 cao3 ， yi4 xi1 beng1 cui1 ru2 dian4 sao3 。
- ming4 yu2 po4 zhu2 qing1 li2 li2 ， xue4 kui4 jiang1 liu2 hong2 gao3 gao3 。
- ming2 chao2 bei3 zhen4 geng4 ben1 bo1 ， zuo4 liao4 qiang2 di2 cheng2 cuo1 tuo2 。
- di1 fang2 geng4 jie4 sheng4 xin1 li4 ， wei4 wo3 wang3 hu4 yang2 lin2 he2 。
- yun4 qu4 yi4 chao2 tong2 fu4 shui3 ， di2 zai4 du4 jiang1 zhong1 song4 si3 。
- she4 ren2 she4 jiang1 shu4 bu2 che4 ， he2 kuang4 geng4 wen4 zhou1 zhong1 zhi3 。
- yi2 shi2 chan2 tian1 song4 ku1 xuan1 ， qi4 zhou1 er2 dun4 zhou1 zi4 fen2 。
- gong1 ming4 huo3 gong1 lie4 huo3 san3 ， chuan2 jiao1 ji2 lan4 wu2 tao2 men2 。
- di2 chou2 jing1 xin1 yi2 he4 li4 ， shi2 bu4 hui2 tou2 jiu3 duo4 lei4 。
- you4 yi2 guan1 jun1 wei3 qi2 zhong4 ， qing1 ye3 shu4 zhou1 wu2 shi2 di4 。
- zhong4 can2 bei3 gu4 xin1 you1 you1 ， jin1 liang4 geng4 yu4 di3 si3 liu2 。
- fang4 yan2 jing1 kou3 shao3 bei4 zhe3 ， he2 ruo4 ju3 bing1 you2 run4 zhou1 。
- da4 jiang4 xian3 zhong1 lai2 shi4 ri4 ， zhi2 zhang4 sheng1 jie1 guang1 zhao4 xi2 。
- gong1 xian1 lao2 ku3 shen4 sheng1 ping2 ， sui4 jie4 bai3 zhou1 ru2 guo4 yi4 。
- yi3 li3 zhong4 dong1 ri4 shi2 er4 ， lü3 shi2 wu2 yan1 qin3 wu2 mei4 。
- gong1 lai2 du1 fu3 jian4 xiang4 gong0 ， bian4 ji2 gua1 zhou1 fang2 tuo4 shi4 。
- du1 shi4 tui1 gong1 dan3 you3 yu2 ， ci3 shi4 qi3 ren3 ta1 ren2 cu2 。
- zuo2 lai2 bing1 shi4 wei1 wan4 wan4 ， bie2 qian3 zhu1 jiang1 wu2 nai3 yu1 。
- gong1 reng2 bing3 ming4 qin1 xing1 guo4 ， huo4 chuan2 tie3 qi2 jin1 shan1 po4 。
- huai2 xi1 wan4 xing4 she4 wei2 yan1 ， huai2 dong1 ju1 min2 lei4 qian2 duo4 。
- gong1 bai3 wu2 chong1 yi4 shui3 xi1 ， shi4 ya1 hai3 jin4 qing1 tian1 wei2 。
- yi2 jian4 shi3 di2 wu2 ke3 nai4 ， zai4 jian4 shi3 di2 xin1 gu3 bei1 。
- di2 wang2 ao4 wu4 you2 bu2 wu4 ， shang4 hu1 da2 guan1 zhao1 wan4 hu4 。
- sui4 yun2 mu4 yi3 wu2 bei3 gui1 ， wo3 suo3 si1 xi1 jue2 nan2 du4 。
- da2 guan1 zai4 bai4 qi3 xu2 xu2 ， bo1 lang4 jia4 tian1 qian1 zhang4 yu2 。
- bi3 qian2 cai3 shi2 san1 bei4 e4 ， zhu3 qi2 ji2 wo3 wu2 qi2 yu2 。
- jin1 liang4 shang4 ji2 zhong1 yan2 chou3 ， kuai4 jian4 chui2 chui2 ni3 qi2 shou3 。
- zhi1 jin1 su4 du4 ru3 de2 huo2 ， bu4 er3 ai4 shen1 shen1 zai4 fou3 。
- wan4 hu4 xiang1 gu4 gui1 xiang1 yan2 ， piao1 han4 nan2 rong2 xue4 mian4 lun4 。
- bei3 ren2 xiang4 ling3 bu2 yi4 bao3 ， ru2 ci3 lang2 zhu3 he2 zu2 cun2 。
- ci3 ye4 shu1 xing1 jiang1 lei4 shi1 ， di2 jiang1 yi1 yi1 wan1 gong1 ru4 。
- yu4 zhai4 san1 chong2 shi4 wei4 lang2 ， dui4 mian4 gong1 ran2 ru2 bu4 shi2 。
- zhang4 zhong1 fang1 bi4 hua1 bu4 ru2 ， zhang4 wai4 hu1 fei1 jin1 pu2 gu1 。
- tou2 ai1 she1 si3 shen1 kun4 ku3 ， ruan3 yu3 bu2 lei4 ping2 shi2 cu1 。
- gu3 rou4 pi1 li2 tou2 wan4 li3 ， hun2 fei1 que4 zuo4 ta1 xiang1 gui3 。
- sha1 qi4 man4 tian1 yan1 cao3 mi2 ， bu4 gui1 zhou1 jue2 feng1 chen2 qi3 。
- jun1 bu2 jian4 xi1 ri4 qin2 wei4 zhi1 bing1 e4 shang4 liu2 ， a1 jian1 a1 man2 jie1 lao3 mou2 。
- fei2 shui3 xue4 xing1 chi4 bi4 kui4 ， liang3 hao2 yi4 jue2 min3 mo4 zhi4 si3 xiu1 。
- kuang4 wo3 zhong1 du1 wang3 tui2 cu4 ， qian1 gu3 sang4 shi1 wu2 ci3 ku4 。
- chen2 yuan1 wan4 zhong4 xian2 yi3 jiu3 ， he2 ta4 tian1 xin1 yi2 xia4 zhu2 。
- san1 shi2 nian2 fei1 zhan4 ma3 chen2 ， zhi1 wu2 duo1 yong4 hao2 jie2 ren2 。
- dan4 chuan2 xiong1 shi4 shi2 wei4 jian3 ， bu2 jian4 du4 wai4 jia1 jing1 lun2 。
- xu1 xin4 geng1 sheng1 wu2 jin4 fu2 ， gao1 jia4 shu3 gong1 xun1 yu4 zhu2 。
- bu2 fei4 liang3 huai2 qian1 hu2 shui3 ， yi4 xi3 wan4 gu3 qian2 kun1 ru3 。
- jin4 lai2 fen1 shan3 cong2 tian1 que1 ， xuan2 jie3 xi1 min2 chou2 bai3 jie2 。
- san1 jun1 ding3 ding3 li3 yi4 nong2 ， qi1 bing1 tang2 tang2 en1 shu4 jue2 。
- xing2 bing4 xian2 qin2 mai4 luo4 tong1 ， geng4 qian3 zhu1 jiang1 tu2 shan1 dong1 。
- wei4 jun1 zai4 fu4 xi3 bing1 ma3 ， xia4 ke4 gan3 ji4 tang2 shi1 weng1 。

## 注释

## 译文

## 赏析
