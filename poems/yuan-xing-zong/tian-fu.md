---
id: yuan-xing-zong-tian-fu
title: 天府
titlePinyin: tian1 fu3
titleSlug: tian-fu
author: 员兴宗
authorPinyin: yuan2 xing1 zong1
authorSlug: yuan-xing-zong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渊渊西土，惟天之府。
- 昔际大吏，以䝙以虎。
- 不宽如之何，民亦仇止。
- 不俭如之何，人亦悴止。
- 有羡其输，有丰其橐。
- 左公右卿，则觊我得。
- 厥佐联联，乃翼乃前。
- 嗟我君子，则噤不言。
- 戾极而倾，疾用不宁。
- 既殛既鉏，伊我皇明。
- 皇曰西土，惟我有痌。
- 其守自今，惟宽俭是庸。
- 格其难顽，慰其嚬呻。
- 皇言载恩，侯心载仁。
- 孰是远斯，而不率驯。
- 瞻彼江梁，我民我阜。
- 惟皇之德，惟侯之守。
- 敢耻于词，以诏不朽。

## 拼音
- yuan1 yuan1 xi1 tu3 ， wei2 tian1 zhi1 fu3 。
- xi1 ji4 da4 li4 ， yi3 chu1 yi3 hu3 。
- bu4 kuan1 ru2 zhi1 he2 ， min2 yi4 chou2 zhi3 。
- bu4 jian3 ru2 zhi1 he2 ， ren2 yi4 cui4 zhi3 。
- you3 xian4 qi2 shu1 ， you3 feng1 qi2 tuo2 。
- zuo3 gong1 you4 qing1 ， ze2 ji4 wo3 de2 。
- jue2 zuo3 lian2 lian2 ， nai3 yi4 nai3 qian2 。
- jie1 wo3 jun1 zi3 ， ze2 jin4 bu4 yan2 。
- li4 ji2 er2 qing1 ， ji2 yong4 bu4 ning2 。
- ji4 ji2 ji4 chu2 ， yi1 wo3 huang2 ming2 。
- huang2 yue1 xi1 tu3 ， wei2 wo3 you3 tong1 。
- qi2 shou3 zi4 jin1 ， wei2 kuan1 jian3 shi4 yong1 。
- ge2 qi2 nan2 wan2 ， wei4 qi2 pin2 shen1 。
- huang2 yan2 zai3 en1 ， hou2 xin1 zai3 ren2 。
- shu2 shi4 yuan3 si1 ， er2 bu2 lü4 xun4 。
- zhan1 bi3 jiang1 liang2 ， wo3 min2 wo3 fu4 。
- wei2 huang2 zhi1 de2 ， wei2 hou2 zhi1 shou3 。
- gan3 chi3 yu2 ci2 ， yi3 zhao4 bu4 xiu3 。

## 注释

## 译文

## 赏析
