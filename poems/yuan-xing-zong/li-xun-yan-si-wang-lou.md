---
id: yuan-xing-zong-li-xun-yan-si-wang-lou
title: 李巽岩四望楼
titlePinyin: li3 xun4 yan2 si4 wang4 lou2
titleSlug: li-xun-yan-si-wang-lou
author: 员兴宗
authorPinyin: yuan2 xing1 zong1
authorSlug: yuan-xing-zong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青青十二楼，万瓦浮云棱。
- 居者谁氏子，酒肉堆丘陵。
- 一一闲峨眉，舍此不为登。
- 清梦几时回，何曾舍虚凝。
- 本欲了万境，竟为景所绳。
- 我友子真子，士以古谊征。
- 载书来上都，结朿车不胜。
- 插架备小筑，且以觞宾朋。
- 或人指之笑，谓此不能宏。
- 有如短尾航，又如朿翅鹰。
- 团疑恋壳龟，局类遭寒蝇。
- 卑卑形覆缶，短短射依堋。
- 行行频壁碍，倚倚难轩凭。
- 风立苦打头，月坐伤横肱。
- 寒足笼拥掩，炎躯甑炊蒸。
- 俯首忽见地，闭目可数层。
- 何当揽星辰，惟堪挂用缯。
- 君子促改办，不尔陋可憎。
- 我兴听是说，诸友无乃称。
- 交从二十年，我能识其膺。
- 彼腹椰子大，千卷贮亦曾。
- 体作黄冠朴，言乃水云僧。
- 岂其八尺高，而能碍晨兴。
- 瞻想西南北，众万皆环緪。
- 奈此归思何，犹然间骞腾。
- 世好巍粉饰，是态恶可惩。
- 元规尘可谢，肝胆醒春冰。
- 但使居者乐，勿使疑者升。
- 诸公敛戏语，俄然迭嗟矜。
- 携酒共过之，窗虚纳清澄。
- 员子眼力到，数来数归鹏。
- 拟乎天上人，天门杳不应。
- 为君出登赋，归来伴龛灯。
- 三年京国梦，一柱立不能。
- 我数无何乡，神尻以为乘。

## 拼音
- qing1 qing1 shi2 er4 lou2 ， wan4 wa3 fu2 yun2 leng2 。
- ju1 zhe3 shui2 shi4 zi3 ， jiu3 rou4 dui1 qiu1 ling2 。
- yi1 yi1 xian2 e2 mei2 ， she4 ci3 bu2 wei4 deng1 。
- qing1 meng4 ji3 shi2 hui2 ， he2 ceng2 she4 xu1 ning2 。
- ben3 yu4 le0 wan4 jing4 ， jing4 wei4 jing3 suo3 sheng2 。
- wo3 you3 zi3 zhen1 zi3 ， shi4 yi3 gu3 yi4 zheng1 。
- zai3 shu1 lai2 shang4 dou1 ， jie2 ci4 che1 bu2 sheng4 。
- cha1 jia4 bei4 xiao3 zhu4 ， qie3 yi3 shang1 bin1 peng2 。
- huo4 ren2 zhi3 zhi1 xiao4 ， wei4 ci3 bu4 neng2 hong2 。
- you3 ru2 duan3 wei3 hang2 ， you4 ru2 ci4 chi4 ying1 。
- tuan2 yi2 lian4 ke2 gui1 ， ju2 lei4 zao1 han2 ying2 。
- bei1 bei1 xing2 fu4 fou3 ， duan3 duan3 she4 yi1 peng2 。
- xing2 xing2 pin2 bi4 ai4 ， yi3 yi3 nan2 xuan1 ping2 。
- feng1 li4 ku3 da3 tou2 ， yue4 zuo4 shang1 heng2 gong1 。
- han2 zu2 long2 yong1 yan3 ， yan2 qu1 zeng4 chui1 zheng1 。
- fu3 shou3 hu1 jian4 di4 ， bi4 mu4 ke3 shu4 ceng2 。
- he2 dang1 lan3 xing1 chen2 ， wei2 kan1 gua4 yong4 zeng1 。
- jun1 zi3 cu4 gai3 ban4 ， bu4 er3 lou4 ke3 zeng1 。
- wo3 xing1 ting1 shi4 shuo1 ， zhu1 you3 wu2 nai3 cheng1 。
- jiao1 cong2 er4 shi2 nian2 ， wo3 neng2 shi2 qi2 ying1 。
- bi3 fu4 ye1 zi3 da4 ， qian1 juan4 zhu4 yi4 ceng2 。
- ti3 zuo4 huang2 guan1 pu3 ， yan2 nai3 shui3 yun2 seng1 。
- qi3 qi2 ba1 chi3 gao1 ， er2 neng2 ai4 chen2 xing1 。
- zhan1 xiang3 xi1 nan2 bei3 ， zhong4 wan4 jie1 huan2 geng1 。
- nai4 ci3 gui1 si1 he2 ， you2 ran2 jian1 qian1 teng2 。
- shi4 hao3 wei1 fen3 shi4 ， shi4 tai4 e4 ke3 cheng2 。
- yuan2 gui1 chen2 ke3 xie4 ， gan1 dan3 xing3 chun1 bing1 。
- dan4 shi3 ju1 zhe3 le4 ， wu4 shi3 yi2 zhe3 sheng1 。
- zhu1 gong1 lian3 xi4 yu3 ， e2 ran2 die2 jie1 jin1 。
- xie2 jiu3 gong4 guo4 zhi1 ， chuang1 xu1 na4 qing1 cheng2 。
- yuan2 zi3 yan3 li4 dao4 ， shu4 lai2 shu4 gui1 peng2 。
- ni3 hu1 tian1 shang4 ren2 ， tian1 men2 yao3 bu2 ying4 。
- wei4 jun1 chu1 deng1 fu4 ， gui1 lai2 ban4 kan1 deng1 。
- san1 nian2 jing1 guo2 meng4 ， yi2 zhu4 li4 bu4 neng2 。
- wo3 shu4 wu2 he2 xiang1 ， shen2 kao1 yi3 wei2 cheng2 。

## 注释

## 译文

## 赏析
