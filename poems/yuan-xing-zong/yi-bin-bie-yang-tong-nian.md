---
id: yuan-xing-zong-yi-bin-bie-yang-tong-nian
title: 宜宾别杨同年
titlePinyin: yi2 bin1 bie2 yang2 tong2 nian2
titleSlug: yi-bin-bie-yang-tong-nian
author: 员兴宗
authorPinyin: yuan2 xing1 zong1
authorSlug: yuan-xing-zong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江行骇湍涛，文字无暇寻。
- 满听舟人歌，胸中垢秽侵。
- 宜宾夷獠乡，系缆日欲沉。
- 仓卒拜年契，外堂闻韶音。
- 鸡肥为予烹，酒美亦共斟。
- 语笑不知夕，蟾蜍满衣襟。
- 首陈兵战谋，西北敌可擒。
- 次论月蚀诗，独采仝愈心。
- 未憎轻簿走，窃誉希山林。
- 儒学规矩奇，约绳固所钦。
- 誓将革愚鲁，庶异柴与参。
- 会浅别又长，情重愁愈深。
- 愿终保壮节，勿作涧松吟。
- 天子思太平，此非久滞淫。

## 拼音
- jiang1 xing2 hai4 tuan1 tao1 ， wen2 zi4 wu2 xia2 xun2 。
- man3 ting1 zhou1 ren2 ge1 ， xiong1 zhong1 gou4 hui4 qin1 。
- yi2 bin1 yi2 liao2 xiang1 ， xi4 lan3 ri4 yu4 chen2 。
- cang1 cu4 bai4 nian2 qi4 ， wai4 tang2 wen2 shao2 yin1 。
- ji1 fei2 wei4 yu3 peng1 ， jiu3 mei3 yi4 gong4 zhen1 。
- yu3 xiao4 bu4 zhi1 xi1 ， chan2 chu2 man3 yi1 jin1 。
- shou3 chen2 bing1 zhan4 mou2 ， xi1 bei3 di2 ke3 qin2 。
- ci4 lun4 yue4 shi2 shi1 ， du2 cai3 tong2 yu4 xin1 。
- wei4 zeng1 qing1 bo2 zou3 ， qie4 yu4 xi1 shan1 lin2 。
- ru2 xue2 gui1 ju3 qi2 ， yue1 sheng2 gu4 suo3 qin1 。
- shi4 jiang1 ge2 yu2 lu3 ， shu4 yi4 chai2 yu3 can1 。
- hui4 qian3 bie2 you4 chang2 ， qing2 zhong4 chou2 yu4 shen1 。
- yuan4 zhong1 bao3 zhuang4 jie2 ， wu4 zuo4 jian4 song1 yin2 。
- tian1 zi3 si1 tai4 ping2 ， ci3 fei1 jiu3 zhi4 yin2 。

## 注释

## 译文

## 赏析
