---
id: yuan-xing-zong-he-wang-cheng-jue-sheng-ting
title: 和王丞绝胜亭
titlePinyin: he2 wang2 cheng2 jue2 sheng4 ting2
titleSlug: he-wang-cheng-jue-sheng-ting
author: 员兴宗
authorPinyin: yuan2 xing1 zong1
authorSlug: yuan-xing-zong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 时序一转毂，乾坤双旅亭。
- 此日即昨日，春过秋峥嵘。
- 如何万象间，寓我七尺形。
- 忽忆县以西，远览目屡经。
- 前峰一鼇伏，遥𪩘千螺青。
- 是穷天外胜，谁托世上名。
- 翩翩佳公子，语秀含余清。
- 来此集宾客，溪山两钟情。
- 亭如栖烟树，客乃委浪萍。
- 共此一时胜，遐哉万古城。
- 长歌白云遏，落日金杯倾。
- 我至将无时，庶以娱瞻听。
- 三嵎此其一，松柏争敷荣。
- 地灵莹骨秀，不受红尘撄。
- 今朝动清兴，有人踏皇扃。
- 胜绝定何如，同起为苍生。

## 拼音
- shi2 xu4 yi4 zhuan3 gu1 ， qian2 kun1 shuang1 lü3 ting2 。
- ci3 ri4 ji2 zuo2 ri4 ， chun1 guo4 qiu1 zheng1 rong2 。
- ru2 he2 wan4 xiang4 jian1 ， yu4 wo3 qi1 chi3 xing2 。
- hu1 yi4 xian4 yi3 xi1 ， yuan3 lan3 mu4 lü3 jing1 。
- qian2 feng1 yi4 ao2 fu2 ， yao2 yan3 qian1 luo2 qing1 。
- shi4 qiong2 tian1 wai4 sheng4 ， shui2 tuo1 shi4 shang4 ming2 。
- pian1 pian1 jia1 gong1 zi3 ， yu3 xiu4 han2 yu2 qing1 。
- lai2 ci3 ji2 bin1 ke4 ， xi1 shan1 liang3 zhong1 qing2 。
- ting2 ru2 qi1 yan1 shu4 ， ke4 nai3 wei3 lang4 ping2 。
- gong4 ci3 yi4 shi2 sheng4 ， xia2 zai1 wan4 gu3 cheng2 。
- chang2 ge1 bai2 yun2 e4 ， luo4 ri4 jin1 bei1 qing1 。
- wo3 zhi4 jiang1 wu2 shi2 ， shu4 yi3 yu2 zhan1 ting1 。
- san1 yu2 ci3 qi2 yi1 ， song1 bai3 zheng1 fu1 rong2 。
- di4 ling2 ying2 gu3 xiu4 ， bu2 shou4 hong2 chen2 ying1 。
- jin1 chao2 dong4 qing1 xing1 ， you3 ren2 ta4 huang2 jiong1 。
- sheng4 jue2 ding4 he2 ru2 ， tong2 qi3 wei4 cang1 sheng1 。

## 注释

## 译文

## 赏析
