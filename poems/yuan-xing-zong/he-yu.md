---
id: yuan-xing-zong-he-yu
title: 贺雨
titlePinyin: he4 yu3
titleSlug: he-yu
author: 员兴宗
authorPinyin: yuan2 xing1 zong1
authorSlug: yuan-xing-zong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁若大旱作霖雨，祷而雨兮旱不苦。
- 诚之一字与天参，往古圣贤珍此语。
- 岁星在蜀二十年，触处丰登多黍稌。
- 世不少惜蹂践之，枉使宝稼弃如土。
- 况复纵恣相凭凌，气焰熏天遽如许。
- 三纲五常沦且斁，以故伤和逢瘅怒。
- 旱魃为灾炽袢暑，扑鹿阳乌乘九数。
- 火云釜甑蒸肉山，不奈炎官云我所。
- 公方忧民心瘉瘉，扫除热瘴还清楚。
- 却忆曾侍玉帝旁，授以金科行按部。
- 办狱更过颜鲁公，一路传呼御史雨。
- 不闻匹妇且衔冤，西蜀向安谁敢侮。
- 和以致祥应止止，喜见太平旧官府。
- 肃时若是号休征，甘泽沾霈来以叙。
- 石燕漫飞商羊舞，穴处那能问狐鼠。
- 巫觋罢散鼓笛闲，龙德欲归江海去。
- 为言西成祀田祖，饱食不骄民乐聚。
- 昔何戚嗟今怡悦，力回造化公为主。
- 濯濯厥灵玉不焚，伊格皇天归宰辅。
- 燄燄无若雨反风，燮理阴阳且封鲁。
- 御灾捍患世亦希，可但明时继前古。
- 愿言霖雨思贤佐，镌入坚珉作诗谱。

## 拼音
- sui4 ruo4 da4 han4 zuo4 lin2 yu3 ， dao3 er2 yu3 xi1 han4 bu4 ku3 。
- cheng2 zhi1 yi1 zi4 yu3 tian1 can1 ， wang3 gu3 sheng4 xian2 zhen1 ci3 yu3 。
- sui4 xing1 zai4 shu3 er4 shi2 nian2 ， chu4 chu4 feng1 deng1 duo1 shu3 tu2 。
- shi4 bu4 shao3 xi1 rou2 jian4 zhi1 ， wang3 shi3 bao3 jia4 qi4 ru2 tu3 。
- kuang4 fu4 zong4 zi4 xiang1 ping2 ling2 ， qi4 yan4 xun1 tian1 ju4 ru2 xu3 。
- san1 gang1 wu3 chang2 lun2 qie3 yi4 ， yi3 gu4 shang1 he2 feng2 dan1 nu4 。
- han4 ba2 wei4 zai1 chi4 pan4 shu3 ， pu1 lu4 yang2 wu1 cheng2 jiu3 shu4 。
- huo3 yun2 fu3 zeng4 zheng1 rou4 shan1 ， bu2 nai4 yan2 guan1 yun2 wo3 suo3 。
- gong1 fang1 you1 min2 xin1 yu4 yu4 ， sao3 chu2 re4 zhang4 huan2 qing1 chu3 。
- que4 yi4 ceng2 shi4 yu4 di4 pang2 ， shou4 yi3 jin1 ke1 xing2 an4 bu4 。
- ban4 yu4 geng4 guo4 yan2 lu3 gong1 ， yi2 lu4 chuan2 hu1 yu4 shi3 yu3 。
- bu4 wen2 pi3 fu4 qie3 xian2 yuan1 ， xi1 shu3 xiang4 an1 shui2 gan3 wu3 。
- he2 yi3 zhi4 xiang2 ying4 zhi3 zhi3 ， xi3 jian4 tai4 ping2 jiu4 guan1 fu3 。
- su4 shi2 ruo4 shi4 hao4 xiu1 zheng1 ， gan1 ze2 zhan1 pei4 lai2 yi3 xu4 。
- shi2 yan4 man4 fei1 shang1 yang2 wu3 ， xue2 chu4 na4 neng2 wen4 hu2 shu3 。
- wu1 xi2 ba4 san4 gu3 di2 xian2 ， long2 de2 yu4 gui1 jiang1 hai3 qu4 。
- wei4 yan2 xi1 cheng2 si4 tian2 zu3 ， bao3 shi2 bu4 jiao1 min2 yue4 ju4 。
- xi1 he2 qi1 jie1 jin1 yi2 yue4 ， li4 hui2 zao4 hua4 gong1 wei2 zhu3 。
- zhuo2 zhuo2 jue2 ling2 yu4 bu4 fen2 ， yi1 ge2 huang2 tian1 gui1 zai3 fu3 。
- yan4 yan4 wu2 ruo4 yu3 fan3 feng1 ， xie4 li3 yin1 yang2 qie3 feng1 lu3 。
- yu4 zai1 han4 huan4 shi4 yi4 xi1 ， ke3 dan4 ming2 shi2 ji4 qian2 gu3 。
- yuan4 yan2 lin2 yu3 si1 xian2 zuo3 ， juan1 ru4 jian1 min2 zuo4 shi1 pu3 。

## 注释

## 译文

## 赏析
