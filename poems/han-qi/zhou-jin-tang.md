---
id: han-qi-zhou-jin-tang
title: 昼锦堂
titlePinyin: zhou4 jin3 tang2
titleSlug: zhou-jin-tang
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古人之富贵，贵归本郡县。
- 譬若衣锦游，白昼自光绚。
- 不则如夜行，虽丽胡由见。
- 事累载方册，今复著俚谚。
- 或纡太守章，或拥使者传。
- 歌樵忘故穷，涤器掩前贱。
- 所得快恩仇，爱恶任骄狷。
- 其志止于此，士固不足羡。
- 兹予来旧邦，意弗在矜衒。
- 以疾而量力，惧莫称方面。
- 抗表纳金节，假守冀乡便。
- 帝曰其汝俞，建纛往临殿。
- 行路不云非，观叹溢郊甸。
- 病躯谐少休，先陇遂完缮。
- 岁时存父老，伏腊洁亲荐。
- 恩荣孰与偕，衰劣愧独擅。
- 公余新此堂，夫岂事饮燕。
- 亦非张美名，轻薄诧绅弁。
- 重禄许安闲，顾己常竞战。
- 庶一视题榜，则念报主眷。
- 汝报能何为，进道确无倦。
- 忠义耸大节，匪石乌可转。
- 虽前有鼎镬，死耳誓不变。
- 丹诚难悉陈，感泣对笔砚。

## 拼音
- gu3 ren2 zhi1 fu4 gui4 ， gui4 gui1 ben3 jun4 xian4 。
- pi4 ruo4 yi1 jin3 you2 ， bai2 zhou4 zi4 guang1 xuan4 。
- bu4 ze2 ru2 ye4 xing2 ， sui1 li4 hu2 you2 jian4 。
- shi4 lei4 zai3 fang1 ce4 ， jin1 fu4 zhu4 li3 yan4 。
- huo4 yu1 tai4 shou3 zhang1 ， huo4 yong1 shi3 zhe3 chuan2 。
- ge1 qiao2 wang4 gu4 qiong2 ， di2 qi4 yan3 qian2 jian4 。
- suo3 de2 kuai4 en1 chou2 ， ai4 e4 ren4 jiao1 juan4 。
- qi2 zhi4 zhi3 yu2 ci3 ， shi4 gu4 bu4 zu2 xian4 。
- zi1 yu3 lai2 jiu4 bang1 ， yi4 fu2 zai4 jin1 xuan4 。
- yi3 ji2 er2 liang4 li4 ， ju4 mo4 cheng1 fang1 mian4 。
- kang4 biao3 na4 jin1 jie2 ， jia3 shou3 ji4 xiang1 bian4 。
- di4 yue1 qi2 ru3 yu2 ， jian4 dao4 wang3 lin2 dian4 。
- xing2 lu4 bu4 yun2 fei1 ， guan1 tan4 yi4 jiao1 dian4 。
- bing4 qu1 xie2 shao3 xiu1 ， xian1 long3 sui4 wan2 shan4 。
- sui4 shi2 cun2 fu4 lao3 ， fu2 la4 jie2 qin1 jian4 。
- en1 rong2 shu2 yu3 xie2 ， shuai1 lie4 kui4 du2 shan4 。
- gong1 yu2 xin1 ci3 tang2 ， fu1 qi3 shi4 yin3 yan4 。
- yi4 fei1 zhang1 mei3 ming2 ， qing1 bo2 cha4 shen1 bian4 。
- zhong4 lu4 xu3 an1 xian2 ， gu4 ji3 chang2 jing4 zhan4 。
- shu4 yi2 shi4 ti2 bang3 ， ze2 nian4 bao4 zhu3 juan4 。
- ru3 bao4 neng2 he2 wei4 ， jin4 dao4 que4 wu2 juan4 。
- zhong1 yi4 song3 da4 jie2 ， fei3 shi2 wu1 ke3 zhuan3 。
- sui1 qian2 you3 ding3 huo4 ， si3 er3 shi4 bu2 bian4 。
- dan1 cheng2 nan2 xi1 chen2 ， gan3 qi4 dui4 bi3 yan4 。

## 注释

## 译文

## 赏析
