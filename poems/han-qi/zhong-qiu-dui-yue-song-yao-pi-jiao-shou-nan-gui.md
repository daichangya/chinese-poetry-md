---
id: han-qi-zhong-qiu-dui-yue-song-yao-pi-jiao-shou-nan-gui
title: 中秋对月送姚辟教授南归
titlePinyin: zhong1 qiu1 dui4 yue4 song4 yao2 pi4 jiao4 shou4 nan2 gui1
titleSlug: zhong-qiu-dui-yue-song-yao-pi-jiao-shou-nan-gui
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去岁中秋安帅并，今岁中秋病守相。
- 并筵极口詈浮云，终久蟾光被遮障。
- 相台此夜天如水，露压凉风秋气王。
- 有客轩然襟义高，直自睢阳来一访。
- 相与僚贤共兹赏，坐看玉轮从海上。
- 皓色疑专白帝权，晴舒万宇俱澄旷。
- 斜汉昭回列纬繁，收缩精神乌敢放。
- 有如大臣得时用，上化恢宣贤业畅。
- 千官戢伏任施设，默默坏陶从巧匠。
- 金波渐转落金樽，酒色映空寒动荡。
- 一宵清景换尘寰，自得诗人难拟状。
- 时挥大白目婵娟，意入杳冥搜绝唱。
- 勿嗤幽圃陋吾邦，吾乐不知昆与阆。
- 人生聚散固难必，明年此会知何向。
- 相逢对月复开怀，诗笔鬭豪杯鬭量。
- 不然千里起相思，百尺楼高同一望。

## 拼音
- qu4 sui4 zhong1 qiu1 an1 shuai4 bing4 ， jin1 sui4 zhong1 qiu1 bing4 shou3 xiang1 。
- bing4 yan2 ji2 kou3 li4 fu2 yun2 ， zhong1 jiu3 chan2 guang1 bei4 zhe1 zhang4 。
- xiang1 tai2 ci3 ye4 tian1 ru2 shui3 ， lu4 ya1 liang2 feng1 qiu1 qi4 wang2 。
- you3 ke4 xuan1 ran2 jin1 yi4 gao1 ， zhi2 zi4 sui1 yang2 lai2 yi4 fang3 。
- xiang1 yu3 liao2 xian2 gong4 zi1 shang3 ， zuo4 kan4 yu4 lun2 cong2 hai3 shang4 。
- hao4 se4 yi2 zhuan1 bai2 di4 quan2 ， qing2 shu1 wan4 yu3 ju4 cheng2 kuang4 。
- xie2 han4 zhao1 hui2 lie4 wei3 fan2 ， shou1 suo1 jing1 shen2 wu1 gan3 fang4 。
- you3 ru2 da4 chen2 de2 shi2 yong4 ， shang4 hua4 hui1 xuan1 xian2 ye4 chang4 。
- qian1 guan1 ji2 fu2 ren4 shi1 she4 ， mo4 mo4 huai4 tao2 cong2 qiao3 jiang4 。
- jin1 bo1 jian4 zhuan3 luo4 jin1 zun1 ， jiu3 se4 ying4 kong1 han2 dong4 dang4 。
- yi4 xiao1 qing1 jing3 huan4 chen2 huan2 ， zi4 de2 shi1 ren2 nan2 ni3 zhuang4 。
- shi2 hui1 da4 bai2 mu4 chan2 juan1 ， yi4 ru4 yao3 ming2 sou1 jue2 chang4 。
- wu4 chi1 you1 pu3 lou4 wu2 bang1 ， wu2 le4 bu4 zhi1 kun1 yu3 lang2 。
- ren2 sheng1 ju4 san4 gu4 nan2 bi4 ， ming2 nian2 ci3 hui4 zhi1 he2 xiang4 。
- xiang1 feng2 dui4 yue4 fu4 kai1 huai2 ， shi1 bi3 dou4 hao2 bei1 dou4 liang2 。
- bu4 ran2 qian1 li3 qi3 xiang1 si1 ， bai3 chi3 lou2 gao1 tong2 yi2 wang4 。

## 注释

## 译文

## 赏析
