---
id: han-qi-ji-ti-xi-jing-zhi-zheng-zhang-lang-zhong-jing-ju-yuan
title: 寄题西京致政张郎中静居院
titlePinyin: ji4 ti2 xi1 jing1 zhi4 zheng4 zhang1 lang2 zhong1 jing4 ju1 yuan4
titleSlug: ji-ti-xi-jing-zhi-zheng-zhang-lang-zhong-jing-ju-yuan
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 休官得宴闲，理固居处静。
- 中或不自达，触物挠天性。
- 遂令优游心，反致寂寞病。
- 二川有耆英，识岂斯人并。
- 周才当要职，美誉著群听。
- 气体殊未衰，援礼请还政。
- 安车得西归，芜没治三径。
- 萧然绝世纷，日以道自胜。
- 以静名厥居，内外了相称。
- 君怀本清虚，复此林泉莹。
- 君道本和乐，况有琴樽命。
- 新堂辟四隅，立意尤高迥。
- 夷襟造真境，友益具子令。
- 药品稽神仙，门法尚忠正。
- 肌肤松菊香，庭砌芝兰盛。
- 天宜锡难老，以示君子庆。
- 予亦希君者，误宠窃机柄。
- 无裨紫极尊，动有赤松兴。
- 报国苟锱铢，窜身违陷穽。
- 雅志呈未谐，高山徒景行。

## 拼音
- xiu1 guan1 de2 yan4 xian2 ， li3 gu4 ju1 chu4 jing4 。
- zhong1 huo4 bu2 zi4 da2 ， chu4 wu4 nao2 tian1 xing4 。
- sui4 ling4 you1 you2 xin1 ， fan3 zhi4 ji4 mo4 bing4 。
- er4 chuan1 you3 qi2 ying1 ， shi2 qi3 si1 ren2 bing4 。
- zhou1 cai2 dang1 yao4 zhi2 ， mei3 yu4 zhu4 qun2 ting1 。
- qi4 ti3 shu1 wei4 shuai1 ， yuan2 li3 qing3 hai2 zheng4 。
- an1 che1 de2 xi1 gui1 ， wu2 mei2 zhi4 san1 jing4 。
- xiao1 ran2 jue2 shi4 fen1 ， ri4 yi3 dao4 zi4 sheng4 。
- yi3 jing4 ming2 jue2 ju1 ， nei4 wai4 le0 xiang1 chen4 。
- jun1 huai2 ben3 qing1 xu1 ， fu4 ci3 lin2 quan2 ying2 。
- jun1 dao4 ben3 he2 le4 ， kuang4 you3 qin2 zun1 ming4 。
- xin1 tang2 pi4 si4 yu2 ， li4 yi4 you2 gao1 jiong3 。
- yi2 jin1 zao4 zhen1 jing4 ， you3 yi4 ju4 zi3 ling4 。
- yao4 pin3 ji1 shen2 xian1 ， men2 fa3 shang4 zhong1 zheng4 。
- ji1 fu1 song1 ju2 xiang1 ， ting2 qi4 zhi1 lan2 sheng4 。
- tian1 yi2 xi1 nan2 lao3 ， yi3 shi4 jun1 zi3 qing4 。
- yu3 yi4 xi1 jun1 zhe3 ， wu4 chong3 qie4 ji1 bing3 。
- wu2 bi4 zi3 ji2 zun1 ， dong4 you3 chi4 song1 xing1 。
- bao4 guo2 gou3 zi1 zhu1 ， cuan4 shen1 wei2 xian4 jing3 。
- ya3 zhi4 cheng2 wei4 xie2 ， gao1 shan1 tu2 jing3 xing2 。

## 注释

## 译文

## 赏析
