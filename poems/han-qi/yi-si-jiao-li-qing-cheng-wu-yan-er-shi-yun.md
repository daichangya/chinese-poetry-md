---
id: han-qi-yi-si-jiao-li-qing-cheng-wu-yan-er-shi-yun
title: 乙巳郊礼庆成五言二十韵
titlePinyin: yi3 si4 jiao1 li3 qing4 cheng2 wu3 yan2 er4 shi2 yun4
titleSlug: yi-si-jiao-li-qing-cheng-wu-yan-er-shi-yun
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尧历方归圣，虞琴始就声。
- 不先惟帝飨，孰见事天明。
- 谷旦诹阳复，鸿仪备吉行。
- 宸襟正祗谨，阴孽忽孳萌。
- 淫雨频兴阵，寒花几坠琼。
- 多言摇改卜，上意益专精。
- 宗社敷冥祐，穹苍答至诚。
- 斗收连日晦，并与祀时晴。
- 待晓披阊阖，凝旒下紫清。
- 真廷陈洁馔，亲庙展嘉牲。
- 爱旭辉黄道，非烟护彩城。
- 旌旗停藻卫，铙吹起严更。
- 冕服祛繁饰，坛壝即自成。
- 晶荧奠琮璧，和雅荐英茎。
- 继志还虚次，尊神戒侧迎。
- 千龄俄受胙，万乘已旋衡。
- 峣阙层霄迥，通衢众目倾。
- 疏刑空犴狱，霈泽浃寰瀛。
- 统业恢长治，生灵入太平。
- 因知却徽号，传迹固难名。

## 拼音
- yao2 li4 fang1 gui1 sheng4 ， yu2 qin2 shi3 jiu4 sheng1 。
- bu4 xian1 wei2 di4 xiang3 ， shu2 jian4 shi4 tian1 ming2 。
- gu3 dan4 zou1 yang2 fu4 ， hong2 yi2 bei4 ji2 xing2 。
- chen2 jin1 zheng4 zhi1 jin3 ， yin1 nie4 hu1 zi1 meng2 。
- yin2 yu3 pin2 xing1 zhen4 ， han2 hua1 ji3 zhui4 qiong2 。
- duo1 yan2 yao2 gai3 bu3 ， shang4 yi4 yi4 zhuan1 jing1 。
- zong1 she4 fu1 ming2 you4 ， qiong2 cang1 da2 zhi4 cheng2 。
- dou4 shou1 lian2 ri4 hui4 ， bing4 yu3 si4 shi2 qing2 。
- dai4 xiao3 pi1 chang1 he2 ， ning2 liu2 xia4 zi3 qing1 。
- zhen1 ting2 chen2 jie2 zhuan4 ， qin1 miao4 zhan3 jia1 sheng1 。
- ai4 xu4 hui1 huang2 dao4 ， fei1 yan1 hu4 cai3 cheng2 。
- jing1 qi2 ting2 zao3 wei4 ， nao2 chui1 qi3 yan2 geng4 。
- mian3 fu2 qu1 fan2 shi4 ， tan2 wei2 ji2 zi4 cheng2 。
- jing1 ying2 dian4 cong2 bi4 ， he2 ya3 jian4 ying1 jing1 。
- ji4 zhi4 hai2 xu1 ci4 ， zun1 shen2 jie4 ce4 ying2 。
- qian1 ling2 e2 shou4 zuo4 ， wan4 sheng4 yi3 xuan2 heng2 。
- yao2 que1 ceng2 xiao1 jiong3 ， tong1 qu2 zhong4 mu4 qing1 。
- shu1 xing2 kong1 an4 yu4 ， pei4 ze2 jia1 huan2 ying2 。
- tong3 ye4 hui1 chang2 zhi4 ， sheng1 ling2 ru4 tai4 ping2 。
- yin1 zhi1 que4 hui1 hao4 ， chuan2 ji4 gu4 nan2 ming2 。

## 注释

## 译文

## 赏析
