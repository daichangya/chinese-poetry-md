---
id: han-qi-qing-ming-huo-lu-dao-zhong
title: 清明获鹿道中
titlePinyin: qing1 ming2 huo4 lu4 dao4 zhong1
titleSlug: qing-ming-huo-lu-dao-zhong
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尺雪征涂已倦行，那堪寂寞过清明。
- 农居近古秋千野，县堞成虚睥睨平。
- 只见靓粧矜节服，更无闲地匝春耕。
- 山川寓目皆形胜，可惜虚屯百万兵。

## 拼音
- chi3 xue3 zheng1 tu2 yi3 juan4 xing2 ， na4 kan1 ji4 mo4 guo4 qing1 ming2 。
- nong2 ju1 jin4 gu3 qiu1 qian1 ye3 ， xian4 die2 cheng2 xu1 pi4 ni4 ping2 。
- zhi3 jian4 liang4 zhuang1 jin1 jie2 fu2 ， geng4 wu2 xian2 di4 za1 chun1 geng1 。
- shan1 chuan1 yu4 mu4 jie1 xing2 sheng4 ， ke3 xi1 xu1 tun2 bai3 wan4 bing1 。

## 注释

## 译文

## 赏析
