---
id: han-qi-lai-yi
title: 来鳦
titlePinyin: lai2 yi3
titleSlug: lai-yi
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 来鳦趋社期，翩若天外至。
- 徘徊大厦间，汲汲营巢意。
- 中心有所托，自谓得其地。
- 衔泥两吻疮，旦暮不少憩。
- 主人爱高堂，病尔如疣赘。
- 尔巢屡肤寸，长梃辄摧坠。
- 胡为不识嫌，又续前功弃。
- 何处无蓬茅，自足为生计。
- 不尔卵而覆，其祸愈非细。
- 予既伤尔愚，窃复探尔志。
- 孜孜不忍去，欲动主人义。
- 万一怜其勤，庶获息我类。
- 臣栋既不挠，出处安且贵。
- 其能无报乎，唯守信无贰。
- 年年应候来，驯狎如儿稚。
- 双双轩户前，为君作嘉致。
- 不学君家客，去就惟势利。
- 微羽一知归，至死不他诣。

## 拼音
- lai2 yi3 qu1 she4 qi1 ， pian1 ruo4 tian1 wai4 zhi4 。
- pai2 huai2 da4 sha4 jian1 ， ji2 ji2 ying2 chao2 yi4 。
- zhong1 xin1 you3 suo3 tuo1 ， zi4 wei4 de2 qi2 di4 。
- xian2 ni2 liang3 wen3 chuang1 ， dan4 mu4 bu4 shao3 qi4 。
- zhu3 ren2 ai4 gao1 tang2 ， bing4 er3 ru2 you2 zhui4 。
- er3 chao2 lü3 fu1 cun4 ， chang2 ting3 zhe2 cui1 zhui4 。
- hu2 wei4 bu4 shi2 xian2 ， you4 xu4 qian2 gong1 qi4 。
- he2 chu4 wu2 peng2 mao2 ， zi4 zu2 wei2 sheng1 ji4 。
- bu4 er3 luan3 er2 fu4 ， qi2 huo4 yu4 fei1 xi4 。
- yu3 ji4 shang1 er3 yu2 ， qie4 fu4 tan4 er3 zhi4 。
- zi1 zi1 bu4 ren3 qu4 ， yu4 dong4 zhu3 ren2 yi4 。
- wan4 yi1 lian2 qi2 qin2 ， shu4 huo4 xi1 wo3 lei4 。
- chen2 dong4 ji4 bu4 nao2 ， chu1 chu4 an1 qie3 gui4 。
- qi2 neng2 wu2 bao4 hu1 ， wei2 shou3 xin4 wu2 er4 。
- nian2 nian2 ying4 hou4 lai2 ， xun4 xia2 ru2 er2 zhi4 。
- shuang1 shuang1 xuan1 hu4 qian2 ， wei4 jun1 zuo4 jia1 zhi4 。
- bu4 xue2 jun1 jia1 ke4 ， qu4 jiu4 wei2 shi4 li4 。
- wei1 yu3 yi4 zhi1 gui1 ， zhi4 si3 bu4 ta1 yi4 。

## 注释

## 译文

## 赏析
