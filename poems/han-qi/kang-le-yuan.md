---
id: han-qi-kang-le-yuan
title: 康乐园
titlePinyin: kang1 le4 yuan2
titleSlug: kang-le-yuan
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 惟人生多艰，康世岂易偶。
- 服业罔不勤，乐事岂常有。
- 朝家恩泽宽，宣布在封守。
- 体民当有时，使得遂仁寿。
- 时而无所适，是不守之咎。
- 相署虽有园，狭陋日已久。
- 州人岁节游，若度一筒口。
- 至则无足观，叠迹但虚走。
- 遂令欢赏心，归去成烦呕。
- 有圃隔牙城，广袤半百亩。
- 我来辟而通，高户敞轩牖。
- 其中完废台，雄壮卑培𪣻。
- 城野四望间，万景如在手。
- 疏池育莲芰，表道植杨柳。
- 粪壤悉反除，桃李换葱韮。
- 成时寒食春，观者惟恐后。
- 人一变壅阏，旷若在郊薮。
- 或相携以歌，或相醉以酒。
- 知为太平民，叹语竞聚首。
- 曰非时之康，还得此乐不。
- 予因揭是名，命意安敢苟。
- 凡兹屏翰贤，一境实父母。
- 必与众同乐，斯地肯藜莠。
- 作诗告来者，庶可传不朽。

## 拼音
- wei2 ren2 sheng1 duo1 jian1 ， kang1 shi4 qi3 yi4 ou3 。
- fu2 ye4 wang3 bu4 qin2 ， le4 shi4 qi3 chang2 you3 。
- chao2 jia1 en1 ze2 kuan1 ， xuan1 bu4 zai4 feng1 shou3 。
- ti3 min2 dang1 you3 shi2 ， shi3 de0 sui4 ren2 shou4 。
- shi2 er2 wu2 suo3 shi4 ， shi4 bu4 shou3 zhi1 jiu4 。
- xiang1 shu3 sui1 you3 yuan2 ， xia2 lou4 ri4 yi3 jiu3 。
- zhou1 ren2 sui4 jie2 you2 ， ruo4 du4 yi4 tong3 kou3 。
- zhi4 ze2 wu2 zu2 guan1 ， die2 ji4 dan4 xu1 zou3 。
- sui4 ling4 huan1 shang3 xin1 ， gui1 qu4 cheng2 fan2 ou3 。
- you3 pu3 ge2 ya2 cheng2 ， guang3 mao4 ban4 bai3 mu3 。
- wo3 lai2 pi4 er2 tong1 ， gao1 hu4 chang3 xuan1 you3 。
- qi2 zhong1 wan2 fei4 tai2 ， xiong2 zhuang4 bei1 pei2 lou2 。
- cheng2 ye3 si4 wang4 jian1 ， wan4 jing3 ru2 zai4 shou3 。
- shu1 chi2 yu4 lian2 ji4 ， biao3 dao4 zhi2 yang2 liu3 。
- fen4 rang3 xi1 fan3 chu2 ， tao2 li3 huan4 cong1 jiu3 。
- cheng2 shi2 han2 shi2 chun1 ， guan1 zhe3 wei2 kong3 hou4 。
- ren2 yi2 bian4 yong1 e4 ， kuang4 ruo4 zai4 jiao1 sou3 。
- huo4 xiang1 xie2 yi3 ge1 ， huo4 xiang1 zui4 yi3 jiu3 。
- zhi1 wei4 tai4 ping2 min2 ， tan4 yu3 jing4 ju4 shou3 。
- yue1 fei1 shi2 zhi1 kang1 ， hai2 de2 ci3 le4 bu4 。
- yu3 yin1 jie1 shi4 ming2 ， ming4 yi4 an1 gan3 gou3 。
- fan2 zi1 ping2 han4 xian2 ， yi2 jing4 shi2 fu4 mu3 。
- bi4 yu3 zhong4 tong2 le4 ， si1 di4 ken3 li2 you3 。
- zuo4 shi1 gao4 lai2 zhe3 ， shu4 ke3 chuan2 bu4 xiu3 。

## 注释

## 译文

## 赏析
