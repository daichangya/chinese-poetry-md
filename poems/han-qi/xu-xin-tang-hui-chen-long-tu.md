---
id: han-qi-xu-xin-tang-hui-chen-long-tu
title: 虚心堂会陈龙图
titlePinyin: xu1 xin1 tang2 hui4 chen2 long2 tu2
titleSlug: xu-xin-tang-hui-chen-long-tu
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 余尝爱此君，中虚外有节。
- 手植数年间，万戟竞森列。
- 为堂于其中，一境遂清绝。
- 虽归临本邦，事岂免羁绁。
- 不得时相亲，固负好风月。
- 方将乞残骸，就第养衰拙。
- 孤怀造昆阆，直气卷金铁。
- 终日对婵娟，卒岁伴高洁。
- 春来忘芳非，夏至失炎热。
- 秋深凌严霜，冬暮映积雪。
- 居无一不宜，啸傲远尘媟。
- 兹乐期谁同，实系长者辙。
- 相从挹天真，共话到禅悦。
- 簪箨豸冠耸，拉笋犀株折。
- 乘醉卧踈影，敲玉应仙阙。
- 此志吁未遂，对酒勿轻别。

## 拼音
- yu2 chang2 ai4 ci3 jun1 ， zhong1 xu1 wai4 you3 jie2 。
- shou3 zhi2 shu4 nian2 jian1 ， wan4 ji3 jing4 sen1 lie4 。
- wei4 tang2 yu2 qi2 zhong1 ， yi2 jing4 sui4 qing1 jue2 。
- sui1 gui1 lin2 ben3 bang1 ， shi4 qi3 mian3 ji1 xie4 。
- bu4 de2 shi2 xiang1 qin1 ， gu4 fu4 hao3 feng1 yue4 。
- fang1 jiang1 qi3 can2 hai2 ， jiu4 di4 yang3 shuai1 zhuo1 。
- gu1 huai2 zao4 kun1 lang2 ， zhi2 qi4 juan4 jin1 tie3 。
- zhong1 ri4 dui4 chan2 juan1 ， zu2 sui4 ban4 gao1 jie2 。
- chun1 lai2 wang4 fang1 fei1 ， xia4 zhi4 shi1 yan2 re4 。
- qiu1 shen1 ling2 yan2 shuang1 ， dong1 mu4 ying4 ji1 xue3 。
- ju1 wu2 yi2 bu4 yi2 ， xiao4 ao4 yuan3 chen2 xie4 。
- zi1 le4 qi1 shui2 tong2 ， shi2 xi4 zhang3 zhe3 zhe2 。
- xiang1 cong2 yi4 tian1 zhen1 ， gong4 hua4 dao4 chan2 yue4 。
- zan1 tuo4 zhi4 guan1 song3 ， la1 sun3 xi1 zhu1 zhe2 。
- cheng2 zui4 wo4 shu1 ying3 ， qiao1 yu4 ying4 xian1 que1 。
- ci3 zhi4 xu1 wei4 sui4 ， dui4 jiu3 wu4 qing1 bie2 。

## 注释

## 译文

## 赏析
