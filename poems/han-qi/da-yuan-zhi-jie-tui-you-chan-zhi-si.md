---
id: han-qi-da-yuan-zhi-jie-tui-you-chan-zhi-si
title: 答袁陟节推游禅智寺
titlePinyin: da2 yuan2 zhi4 jie2 tui1 you2 chan2 zhi4 si4
titleSlug: da-yuan-zhi-jie-tui-you-chan-zhi-si
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春去惜余景，偶来郊外观。
- 芜城千古恨，一顾殊悲酸。
- 荒祠枕大道，尚记吴城邗。
- 远近绿阴合，水衬红荚残。
- 陇麦齐若剪，随风卷波澜。
- 罢农喜有望，守臣心粗宽。
- 萧踈禅智寺，坏址不甚完。
- 丛花乱芍药，篱竹摧琅玕。
- 空有亭亭柏，成行如笔端。
- 供帐具朝膳，僚采成清欢。
- 小杜诗板暗，乐石曾未刊。
- 乘兴诣茶圃，百步登平峦。
- 摘焙试烹啜，甘挹零露漙。
- 午过倦微暑，堤路腾归鞍。
- 天子忧岁旱，引咎古所难。
- 列郡承新诏，朝夕弗敢安。
- 况此行春意，固不在游盘。
- 朝廷责吏治，莫若久其官。
- 政和气亦应，灾沴无由干。
- 愿循三载旧，庶几酬素餐。

## 拼音
- chun1 qu4 xi1 yu2 jing3 ， ou3 lai2 jiao1 wai4 guan1 。
- wu2 cheng2 qian1 gu3 hen4 ， yi2 gu4 shu1 bei1 suan1 。
- huang1 ci2 zhen3 da4 dao4 ， shang4 ji4 wu2 cheng2 han2 。
- yuan3 jin4 lü4 yin1 he2 ， shui3 chen4 hong2 jia2 can2 。
- long3 mai4 qi2 ruo4 jian3 ， sui2 feng1 juan4 bo1 lan2 。
- ba4 nong2 xi3 you3 wang4 ， shou3 chen2 xin1 cu1 kuan1 。
- xiao1 shu1 chan2 zhi4 si4 ， huai4 zhi3 bu2 shen4 wan2 。
- cong2 hua1 luan4 shao2 yao4 ， li2 zhu2 cui1 lang2 gan1 。
- kong1 you3 ting2 ting2 bai3 ， cheng2 xing2 ru2 bi3 duan1 。
- gong4 zhang4 ju4 chao2 shan4 ， liao2 cai3 cheng2 qing1 huan1 。
- xiao3 du4 shi1 ban3 an4 ， le4 shi2 ceng2 wei4 kan1 。
- cheng2 xing4 yi4 cha2 pu3 ， bai3 bu4 deng1 ping2 luan2 。
- zhai1 bei4 shi4 peng1 chuo4 ， gan1 yi4 ling2 lu4 tuan2 。
- wu3 guo4 juan4 wei1 shu3 ， di1 lu4 teng2 gui1 an1 。
- tian1 zi3 you1 sui4 han4 ， yin3 jiu4 gu3 suo3 nan2 。
- lie4 jun4 cheng2 xin1 zhao4 ， zhao1 xi1 fu2 gan3 an1 。
- kuang4 ci3 xing2 chun1 yi4 ， gu4 bu2 zai4 you2 pan2 。
- chao2 ting2 ze2 li4 zhi4 ， mo4 ruo4 jiu3 qi2 guan1 。
- zheng4 he2 qi4 yi4 ying4 ， zai1 li4 wu2 you2 gan1 。
- yuan4 xun2 san1 zai3 jiu4 ， shu4 ji1 chou2 su4 can1 。

## 注释

## 译文

## 赏析
