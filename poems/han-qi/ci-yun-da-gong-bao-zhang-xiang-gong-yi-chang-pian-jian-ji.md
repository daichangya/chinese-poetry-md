---
id: han-qi-ci-yun-da-gong-bao-zhang-xiang-gong-yi-chang-pian-jian-ji
title: 次韵答宫保张相公以长篇见寄
titlePinyin: ci4 yun4 da2 gong1 bao3 zhang1 xiang4 gong0 yi3 chang2 pian1 jian4 ji4
titleSlug: ci-yun-da-gong-bao-zhang-xiang-gong-yi-chang-pian-jian-ji
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 睿师当亨会，真贤上贵途。
- 骥程轻历块，鹏运狭抢榆。
- 大器方膺用，清风自少徒。
- 危言忘世忌，直道得神扶。
- 廪粟常周急，囊衣异弗娄。
- 临戎资远略，进读待名儒。
- 位峻升中执，胡骄赖北狙。
- 殊隣摧桀骜，正路屏榛芜。
- 机务参筹幄，恬波静海隅。
- 高名乔岳重，劲节老松孤。
- 众望归钧席，群生入化罏。
- 幽遐通滞塞，愁鬰变怡愉。
- 明哲咸推甫，深忠独许壶。
- 上枢俄任德，冢辅适容愚。
- 清燕常陪论，丹诚得尽输。
- 协心安国本，罄宇保民苏。
- 知止频思退，遗荣遂恳图。
- 连章倾悃愊，重责厌忧虞。
- 物议皆嗟去，宸言勉赐俞。
- 四朝全始卒，一代足师模。
- 恣逐林泉乐，几忘仆马痡。
- 韩城穷近赏，嵩谷喜深趋。
- 飞溜星分派，奇峰笋迸株。
- 买山兼胜得，卜宅与真俱。
- 寿考何人及，优游举世无。
- 神颐紫虚观，迹谢赤墀涂。
- 不意烦诗笔，勤来恤病躯。
- 龙章惊表裸，雀弹枉投珠。
- 酬唱情虽接，仙凡路尚殊。
- 终期解官绶，先约造灵区。

## 拼音
- rui4 shi1 dang1 heng1 hui4 ， zhen1 xian2 shang4 gui4 tu2 。
- ji4 cheng2 qing1 li4 kuai4 ， peng2 yun4 xia2 qiang3 yu2 。
- da4 qi4 fang1 ying1 yong4 ， qing1 feng1 zi4 shao3 tu2 。
- wei1 yan2 wang4 shi4 ji4 ， zhi2 dao4 de2 shen2 fu2 。
- lin3 su4 chang2 zhou1 ji2 ， nang2 yi1 yi4 fu2 lou2 。
- lin2 rong2 zi1 yuan3 lüe4 ， jin4 du2 dai4 ming2 ru2 。
- wei4 jun4 sheng1 zhong1 zhi2 ， hu2 jiao1 lai4 bei3 ju1 。
- shu1 lin2 cui1 jie2 ao4 ， zheng4 lu4 ping2 zhen1 wu2 。
- ji1 wu4 can1 chou2 wo4 ， tian2 bo1 jing4 hai3 yu2 。
- gao1 ming2 qiao2 yue4 zhong4 ， jin4 jie2 lao3 song1 gu1 。
- zhong4 wang4 gui1 jun1 xi2 ， qun2 sheng1 ru4 hua4 lu2 。
- you1 xia2 tong1 zhi4 sai1 ， chou2 yu4 bian4 yi2 yu2 。
- ming2 zhe2 xian2 tui1 fu3 ， shen1 zhong1 du2 xu3 hu2 。
- shang4 shu1 e2 ren4 de2 ， zhong3 fu3 shi4 rong2 yu2 。
- qing1 yan4 chang2 pei2 lun4 ， dan1 cheng2 de2 jin4 shu1 。
- xie2 xin1 an1 guo2 ben3 ， qing4 yu3 bao3 min2 su1 。
- zhi1 zhi3 pin2 si1 tui4 ， yi2 rong2 sui4 ken3 tu2 。
- lian2 zhang1 qing1 kun3 bi4 ， zhong4 ze2 yan4 you1 yu2 。
- wu4 yi4 jie1 jie1 qu4 ， chen2 yan2 mian3 ci4 yu2 。
- si4 chao2 quan2 shi3 zu2 ， yi2 dai4 zu2 shi1 mo2 。
- zi4 zhu2 lin2 quan2 le4 ， ji3 wang4 pu2 ma3 pu1 。
- han2 cheng2 qiong2 jin4 shang3 ， song1 gu3 xi3 shen1 qu1 。
- fei1 liu1 xing1 fen1 pai4 ， qi2 feng1 sun3 beng4 zhu1 。
- mai3 shan1 jian1 sheng4 de2 ， bu3 zhai2 yu3 zhen1 ju4 。
- shou4 kao3 he2 ren2 ji2 ， you1 you2 ju3 shi4 wu2 。
- shen2 yi2 zi3 xu1 guan1 ， ji4 xie4 chi4 chi2 tu2 。
- bu2 yi4 fan2 shi1 bi3 ， qin2 lai2 xu4 bing4 qu1 。
- long2 zhang1 jing1 biao3 luo3 ， que4 tan2 wang3 tou2 zhu1 。
- chou2 chang4 qing2 sui1 jie1 ， xian1 fan2 lu4 shang4 shu1 。
- zhong1 qi1 jie3 guan1 shou4 ， xian1 yue1 zao4 ling2 qu1 。

## 注释

## 译文

## 赏析
