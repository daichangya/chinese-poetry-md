---
id: han-qi-guang-ling-da-xue
title: 广陵大雪
titlePinyin: guang3 ling2 da4 xue3
titleSlug: guang-ling-da-xue
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淮南常岁冬犹燠，今年阴沴何严酷。
- 黑云漫天一月昏，大雪飞扬平压屋。
- 风力轩号助其势，摆撼琳瑯摧冻木。
- 通宵彻昼不暂停，堆积楼台满溪谷。
- 有时造出可怜态，柳絮梨花乱纷扑。
- 乘温变化雨声来，度日阶庭恣淋漉。
- 几萦寒霰不成丝，骤集踈簷还挂瀑。
- 蛰蛙得意欲跳掷，幽鹭无情成挫辱。
- 罾鱼江叟冰透蓑，卖炭野翁泥没辐。
- 闾阎细民诚可哀，三市不喧游手束。
- 牛衣破解突无烟，饿犬声微饥子哭。
- 我闻上天主时泽，亦有常数滋农谷。
- 膏润均于一岁中，是谓年丰调玉烛。
- 此来盛冬过尔多，却虑麦秋欠沾足。
- 太守忧民仰天祝，愿曙氛霾看晴旭。
- 望晴不晴无奈何，拥被醉眠头更缩。

## 拼音
- huai2 nan2 chang2 sui4 dong1 you2 yu4 ， jin1 nian2 yin1 li4 he2 yan2 ku4 。
- hei1 yun2 man4 tian1 yi1 yue4 hun1 ， da4 xue3 fei1 yang2 ping2 ya1 wu1 。
- feng1 li4 xuan1 hao4 zhu4 qi2 shi4 ， bai3 han4 lin2 lang2 cui1 dong4 mu4 。
- tong1 xiao1 che4 zhou4 bu2 zan4 ting2 ， dui1 ji1 lou2 tai2 man3 xi1 gu3 。
- you3 shi2 zao4 chu1 ke3 lian2 tai4 ， liu3 xu4 li2 hua1 luan4 fen1 pu1 。
- cheng2 wen1 bian4 hua4 yu3 sheng1 lai2 ， du4 ri4 jie1 ting2 zi4 lin2 lu4 。
- ji3 ying2 han2 xian4 bu4 cheng2 si1 ， zhou4 ji2 shu1 yan2 hai2 gua4 pu4 。
- zhe2 wa1 de2 yi4 yu4 tiao4 zhi4 ， you1 lu4 wu2 qing2 cheng2 cuo4 ru3 。
- zeng1 yu2 jiang1 sou3 bing1 tou4 suo1 ， mai4 tan4 ye3 weng1 ni2 mei2 fu2 。
- lü2 yan2 xi4 min2 cheng2 ke3 ai1 ， san1 shi4 bu4 xuan1 you2 shou3 shu4 。
- niu2 yi1 po4 jie3 tu1 wu2 yan1 ， e4 quan3 sheng1 wei1 ji1 zi3 ku1 。
- wo3 wen2 shang4 tian1 zhu3 shi2 ze2 ， yi4 you3 chang2 shu4 zi1 nong2 gu3 。
- gao1 run4 jun1 yu2 yi2 sui4 zhong1 ， shi4 wei4 nian2 feng1 tiao2 yu4 zhu2 。
- ci3 lai2 sheng4 dong1 guo4 er3 duo1 ， que4 lü4 mai4 qiu1 qian4 zhan1 zu2 。
- tai4 shou3 you1 min2 yang3 tian1 zhu4 ， yuan4 shu3 fen1 mai2 kan4 qing2 xu4 。
- wang4 qing2 bu0 qing2 wu2 nai4 he2 ， yong1 bei4 zui4 mian2 tou2 geng4 suo1 。

## 注释

## 译文

## 赏析
