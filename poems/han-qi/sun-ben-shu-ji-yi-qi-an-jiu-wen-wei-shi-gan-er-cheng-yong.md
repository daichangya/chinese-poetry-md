---
id: han-qi-sun-ben-shu-ji-yi-qi-an-jiu-wen-wei-shi-gan-er-cheng-yong
title: 孙贲书记以齐安旧文为示感而成咏
titlePinyin: sun1 ben1 shu1 ji4 yi3 qi2 an1 jiu4 wen2 wei4 shi4 gan3 er2 cheng2 yong3
titleSlug: sun-ben-shu-ji-yi-qi-an-jiu-wen-wei-shi-gan-er-cheng-yong
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 余兄天圣中，尚抑齐安守。
- 余遭所生忧，得归侍左右。
- 孤茕获苟存，朝夕赖诲诱。
- 兄材无不宜，吏治孰可偶。
- 公庭常寂然，所乐在文酒。
- 临江三四楼，次第压城首。
- 山光拂轩槛，波影撼窗牖。
- 原鸰款集间，万景皆吾有。
- 兄诗豪且奇，气燄摩星斗。
- 优游预赓和，惟自愧荒丑。
- 于今四十年，日月甚奔走。
- 当时相聚者，十已丧八九。
- 尝为春亭记，乌敢示不朽。
- 孙君里中来，云亭废已久。
- 徒有旧文在，况足失其手。
- 兄后见曾孙，弟老成衰叟。
- 一身虽宠荣，百虑锁纷纠。
- 何如昔日欢，抆泣念爱友。

## 拼音
- yu2 xiong1 tian1 sheng4 zhong1 ， shang4 yi4 qi2 an1 shou3 。
- yu2 zao1 suo3 sheng1 you1 ， de2 gui1 shi4 zuo3 you4 。
- gu1 qiong2 huo4 gou3 cun2 ， zhao1 xi1 lai4 hui4 you4 。
- xiong1 cai2 wu2 bu4 yi2 ， li4 zhi4 shu2 ke3 ou3 。
- gong1 ting2 chang2 ji4 ran2 ， suo3 le4 zai4 wen2 jiu3 。
- lin2 jiang1 san1 si4 lou2 ， ci4 di4 ya1 cheng2 shou3 。
- shan1 guang1 fu2 xuan1 kan3 ， bo1 ying3 han4 chuang1 you3 。
- yuan2 ling2 kuan3 ji2 jian1 ， wan4 jing3 jie1 wu2 you3 。
- xiong1 shi1 hao2 qie3 qi2 ， qi4 yan4 mo2 xing1 dou4 。
- you1 you2 yu4 geng1 he2 ， wei2 zi4 kui4 huang1 chou3 。
- yu2 jin1 si4 shi2 nian2 ， ri4 yue4 shen4 ben1 zou3 。
- dang1 shi2 xiang1 ju4 zhe3 ， shi2 yi3 sang4 ba1 jiu3 。
- chang2 wei4 chun1 ting2 ji4 ， wu1 gan3 shi4 bu4 xiu3 。
- sun1 jun1 li3 zhong1 lai2 ， yun2 ting2 fei4 yi3 jiu3 。
- tu2 you3 jiu4 wen2 zai4 ， kuang4 zu2 shi1 qi2 shou3 。
- xiong1 hou4 jian4 zeng1 sun1 ， di4 lao3 cheng2 shuai1 sou3 。
- yi4 shen1 sui1 chong3 rong2 ， bai3 lü4 suo3 fen1 jiu1 。
- he2 ru2 xi1 ri4 huan1 ， wen3 qi4 nian4 ai4 you3 。

## 注释

## 译文

## 赏析
