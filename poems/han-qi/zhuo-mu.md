---
id: han-qi-zhuo-mu
title: 啄木
titlePinyin: zhuo2 mu4
titleSlug: zhuo-mu
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 剥剥复卜卜，意若念良木。
- 营营求蠹心，未获空我腹。
- 或露一裆红，或展双翅绿。
- 捷缘都卢橦，响弄羯鼓曲。
- 搜索不知疲，利嘴信摧秃。
- 忽尔破奸宄，种类无遗族。
- 内孽固难辨，一发知潜伏。
- 彼实害珍材，尽殄此非酷。
- 直疑天意深，不使嗜粱肉。
- 专为众蠹仇，侍饫弗与足。
- 如令知庶味，恣择虫与粟。
- 杞梓任阴贼，长喙罢攻触。
- 饱食作群飞，时下泉沼浴。
- 归鸣凉树阴，暮趁高枝宿。

## 拼音
- bao1 bao1 fu4 bu3 bu3 ， yi4 ruo4 nian4 liang2 mu4 。
- ying2 ying2 qiu2 du4 xin1 ， wei4 huo4 kong1 wo3 fu4 。
- huo4 lu4 yi4 dang1 hong2 ， huo4 zhan3 shuang1 chi4 lü4 。
- jie2 yuan2 dou1 lu2 tong2 ， xiang3 nong4 jie2 gu3 qu3 。
- sou1 suo3 bu4 zhi1 pi2 ， li4 zui3 xin4 cui1 tu1 。
- hu1 er3 po4 jian1 gui3 ， zhong3 lei4 wu2 yi2 zu2 。
- nei4 nie4 gu4 nan2 bian4 ， yi4 fa1 zhi1 qian2 fu2 。
- bi3 shi2 hai4 zhen1 cai2 ， jin4 tian3 ci3 fei1 ku4 。
- zhi2 yi2 tian1 yi4 shen1 ， bu4 shi3 shi4 liang2 rou4 。
- zhuan1 wei4 zhong4 du4 chou2 ， shi4 yu4 fu2 yu3 zu2 。
- ru2 ling4 zhi1 shu4 wei4 ， zi4 ze2 chong2 yu3 su4 。
- qi3 zi3 ren4 yin1 zei2 ， chang2 hui4 ba4 gong1 chu4 。
- bao3 shi2 zuo4 qun2 fei1 ， shi2 xia4 quan2 zhao3 yu4 。
- gui1 ming2 liang2 shu4 yin1 ， mu4 chen4 gao1 zhi1 su4 。

## 注释

## 译文

## 赏析
