---
id: han-qi-xie-gong-shi-du-gong-ji-hui-cao-shu
title: 谢宫师杜公寄惠草书
titlePinyin: xie4 gong1 shi1 du4 gong1 ji4 hui4 cao3 shu1
titleSlug: xie-gong-shi-du-gong-ji-hui-cao-shu
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公之德业天下重，四海万物思坏罏。
- 太平之策未全发，先朝请老叩帝居。
- 天子只欲励薄俗，不惜一夔从二疏。
- 公持俭节出天性，下建万世清风孤。
- 归卜睢阳旋营第，栋宇仅足容妻孥。
- 自此闲燕何所乐，非丝非竹非歌壶。
- 经史日与圣贤遇，参以吟咏为自娱。
- 兴来弄翰尤得意，真楷之外精草书。
- 因书乞得字数幅，伯英筋肉羲之肤。
- 字体真浑远到古，神马初见八卦图。
- 精神熠熠欲飞动，鸾凤鼓舞龙蛇摅。
- 天姿瘦硬斥俗软，狂藤束缠岩松枯。
- 中含婉媚更可爱，十葩万萼争春敷。
- 开合向背一皆好，造化欲衒天工夫。
- 张旭虽颠怀素逸，较以年力非公徒。
- 公今眉寿俯八十，老笔劲健自古无。
- 固知大贤不世出，百福来萃相所扶。
- 公之佳壻苏子美，得公一二名已沽。
- 矜奇恃俊颇自放，质之公法慙豪麤。
- 乘欢捧以示僚属，一坐耸骇叹且呼。
- 便欲刻石传不朽，荒边匠拙无人模。
- 归来一一戒儿姪，秘重世与家谍俱。
- 重巾密橐置吾室，宝护直比骊颔珠。
- 神物孰敢容易探，电雹霹雳来须臾。

## 拼音
- gong1 zhi1 de2 ye4 tian1 xia4 zhong4 ， si4 hai3 wan4 wu4 si1 huai4 lu2 。
- tai4 ping2 zhi1 ce4 wei4 quan2 fa1 ， xian1 chao2 qing3 lao3 kou4 di4 ju1 。
- tian1 zi3 zhi1 yu4 li4 bao2 su2 ， bu4 xi1 yi4 kui2 cong2 er4 shu1 。
- gong1 chi2 jian3 jie2 chu1 tian1 xing4 ， xia4 jian4 wan4 shi4 qing1 feng1 gu1 。
- gui1 bu3 sui1 yang2 xuan2 ying2 di4 ， dong4 yu3 jin3 zu2 rong2 qi1 nu2 。
- zi4 ci3 xian2 yan4 he2 suo3 le4 ， fei1 si1 fei1 zhu2 fei1 ge1 hu2 。
- jing1 shi3 ri4 yu3 sheng4 xian2 yu4 ， can1 yi3 yin2 yong3 wei4 zi4 yu2 。
- xing1 lai2 nong4 han4 you2 de2 yi4 ， zhen1 kai3 zhi1 wai4 jing1 cao3 shu1 。
- yin1 shu1 qi3 de2 zi4 shu4 fu2 ， bo2 ying1 jin1 rou4 xi1 zhi1 fu1 。
- zi4 ti3 zhen1 hun2 yuan3 dao4 gu3 ， shen2 ma3 chu1 jian4 ba1 gua4 tu2 。
- jing1 shen2 yi4 yi4 yu4 fei1 dong4 ， luan2 feng4 gu3 wu3 long2 she2 shu1 。
- tian1 zi1 shou4 ying4 chi4 su2 ruan3 ， kuang2 teng2 shu4 chan2 yan2 song1 ku1 。
- zhong1 han2 wan3 mei4 geng4 ke3 ai4 ， shi2 pa1 wan4 e4 zheng1 chun1 fu1 。
- kai1 he2 xiang4 bei4 yi4 jie1 hao3 ， zao4 hua4 yu4 xuan4 tian1 gong1 fu1 。
- zhang1 xu4 sui1 dian1 huai2 su4 yi4 ， jiao4 yi3 nian2 li4 fei1 gong1 tu2 。
- gong1 jin1 mei2 shou4 fu3 ba1 shi2 ， lao3 bi3 jin4 jian4 zi4 gu3 wu2 。
- gu4 zhi1 da4 xian2 bu2 shi4 chu1 ， bai3 fu2 lai2 cui4 xiang1 suo3 fu2 。
- gong1 zhi1 jia1 xu4 su1 zi3 mei3 ， de2 gong1 yi1 er4 ming2 yi3 gu1 。
- jin1 qi2 shi4 jun4 po1 zi4 fang4 ， zhi4 zhi1 gong1 fa3 can2 hao2 cu1 。
- cheng2 huan1 peng3 yi3 shi4 liao2 shu3 ， yi2 zuo4 song3 hai4 tan4 qie3 hu1 。
- bian4 yu4 ke4 shi2 chuan2 bu4 xiu3 ， huang1 bian1 jiang4 zhuo1 wu2 ren2 mo2 。
- gui1 lai2 yi1 yi1 jie4 er2 zhi2 ， mi4 zhong4 shi4 yu3 jia1 die2 ju4 。
- zhong4 jin1 mi4 tuo2 zhi4 wu2 shi4 ， bao3 hu4 zhi2 bi3 li2 han4 zhu1 。
- shen2 wu4 shu2 gan3 rong2 yi4 tan4 ， dian4 bao2 pi1 li4 lai2 xu1 yu2 。

## 注释

## 译文

## 赏析
