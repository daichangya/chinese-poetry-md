---
id: han-qi-du-liu-yi-chun-qiu-xin-jie
title: 读刘易春秋新解
titlePinyin: du2 liu2 yi4 chun1 qiu1 xin1 jie3
titleSlug: du-liu-yi-chun-qiu-xin-jie
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夫子春秋之所记，二百四十有二年。
- 谨严之法不可犯，欲示万世天子权。
- 礼乐征伐必上出，诸侯虽大莫得专。
- 周平东迁鲁君隐，王纲坏裂勿复联。
- 天王所存位与号，列国自用公承传。
- 齐桓晋文无实义，挟周狥己掩大愆。
- 不归圣笔立中制，谁其当罪谁其贤。
- 丝纷五传角同异，各专门记执所偏。
- 遂令学者蹈迷径，不探元本遭羁牵。
- 至于歆向父子间，亦反天性相镵镌。
- 何休杜预范宁辈，离经附传以臆笺。
- 膏肓废疾互讥病，虽欲针起难自痊。
- 前人文字安可数，议难啾唧秋嘒蝉。
- 有唐名儒陆淳者，始开奥壤窥源泉。
- 我朝又得孙明复，大明圣意疏重渊。
- 刘生新解最后出，了无塞碍成通川。
- 所趋旨义极简正，撑拄异论牢且坚。
- 事不归王皆不与，达经之志所以然。
- 诗三百可一言蔽，曰思无邪而已焉。
- 方今四海大一统，万里号令犹君前。
- 安不思危易其治，毋容僭乱生阶缘。
- 往持此说助邦政，坐令当扆尊如天。

## 拼音
- fu1 zi3 chun1 qiu1 zhi1 suo3 ji4 ， er4 bai3 si4 shi2 you3 er4 nian2 。
- jin3 yan2 zhi1 fa3 bu4 ke3 fan4 ， yu4 shi4 wan4 shi4 tian1 zi3 quan2 。
- li3 yue4 zheng1 fa2 bi4 shang4 chu1 ， zhu1 hou2 sui1 da4 mo4 de2 zhuan1 。
- zhou1 ping2 dong1 qian1 lu3 jun1 yin3 ， wang2 gang1 huai4 lie4 wu4 fu4 lian2 。
- tian1 wang2 suo3 cun2 wei4 yu3 hao4 ， lie4 guo2 zi4 yong4 gong1 cheng2 chuan2 。
- qi2 huan2 jin4 wen2 wu2 shi2 yi4 ， xie2 zhou1 xun4 ji3 yan3 da4 qian1 。
- bu4 gui1 sheng4 bi3 li4 zhong1 zhi4 ， shui2 qi2 dang1 zui4 shui2 qi2 xian2 。
- si1 fen1 wu3 chuan2 jiao3 tong2 yi4 ， ge4 zhuan1 men2 ji4 zhi2 suo3 pian1 。
- sui4 ling4 xue2 zhe3 dao3 mi2 jing4 ， bu2 tan4 yuan2 ben3 zao1 ji1 qian1 。
- zhi4 yu2 xin1 xiang4 fu4 zi3 jian1 ， yi4 fan3 tian1 xing4 xiang1 chan2 juan1 。
- he2 xiu1 du4 yu4 fan4 ning2 bei4 ， li2 jing1 fu4 chuan2 yi3 yi4 jian1 。
- gao1 huang1 fei4 ji2 hu4 ji1 bing4 ， sui1 yu4 zhen1 qi3 nan2 zi4 quan2 。
- qian2 ren2 wen2 zi4 an1 ke3 shu4 ， yi4 nan2 jiu1 ji1 qiu1 hui4 chan2 。
- you3 tang2 ming2 ru2 lu4 chun2 zhe3 ， shi3 kai1 ao4 rang3 kui1 yuan2 quan2 。
- wo3 chao2 you4 de2 sun1 ming2 fu4 ， da4 ming2 sheng4 yi4 shu1 zhong4 yuan1 。
- liu2 sheng1 xin1 jie3 zui4 hou4 chu1 ， liao3 wu2 sai1 ai4 cheng2 tong1 chuan1 。
- suo3 qu1 zhi3 yi4 ji2 jian3 zheng4 ， cheng1 zhu3 yi4 lun4 lao2 qie3 jian1 。
- shi4 bu4 gui1 wang2 jie1 bu4 yu3 ， da2 jing1 zhi1 zhi4 suo3 yi3 ran2 。
- shi1 san1 bai3 ke3 yi4 yan2 bi4 ， yue1 si1 wu2 xie2 er2 yi3 yan1 。
- fang1 jin1 si4 hai3 da4 yi4 tong3 ， wan4 li3 hao4 ling4 you2 jun1 qian2 。
- an1 bu4 si1 wei1 yi4 qi2 zhi4 ， wu2 rong2 jian4 luan4 sheng1 jie1 yuan2 。
- wang3 chi2 ci3 shuo1 zhu4 bang1 zheng4 ， zuo4 ling4 dang1 yi3 zun1 ru2 tian1 。

## 注释

## 译文

## 赏析
