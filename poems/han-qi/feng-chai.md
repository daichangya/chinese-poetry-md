---
id: han-qi-feng-chai
title: 蜂虿
titlePinyin: feng1 chai4
titleSlug: feng-chai
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 事小不可忽，议或戒蜂虿。
- 蜂虿之中人，始意脱己害。
- 人兮怒一蠚，为报速睚眦。
- 白昼擿危巢，夜烛穷纤介。
- 必获而后已，立死以为快。
- 彼诚畜微毒，谓己有所赖。
- 失于小不忍，而自取糜坏。
- 吁嗟阴巧徒，毒万蜂虿大。
- 包潜中善良，断腕未足骇。
- 小或一身危，甚则家族逮。
- 渊微如鬼神，无隙可漏败。
- 君子被戕贼，守道不为怪。
- 有时丑迹露，事或无可奈。
- 一旦吾道行，乃置之度外。
- 使其自愧缩，似不容覆载。
- 非力不足较，顾有盛德在。
- 阴巧既常幸，蜂虿胡不贷。

## 拼音
- shi4 xiao3 bu4 ke3 hu1 ， yi4 huo4 jie4 feng1 chai4 。
- feng1 chai4 zhi1 zhong1 ren2 ， shi3 yi4 tuo1 ji3 hai4 。
- ren2 xi1 nu4 yi4 he1 ， wei4 bao4 su4 ya2 zi4 。
- bai2 zhou4 ti1 wei1 chao2 ， ye4 zhu2 qiong2 xian1 jie4 。
- bi4 huo4 er2 hou4 yi3 ， li4 si3 yi3 wei2 kuai4 。
- bi3 cheng2 chu4 wei1 du2 ， wei4 ji3 you3 suo3 lai4 。
- shi1 yu2 xiao3 bu4 ren3 ， er2 zi4 qu3 mi2 huai4 。
- xu1 jie1 yin1 qiao3 tu2 ， du2 wan4 feng1 chai4 da4 。
- bao1 qian2 zhong1 shan4 liang2 ， duan4 wan4 wei4 zu2 hai4 。
- xiao3 huo4 yi4 shen1 wei1 ， shen4 ze2 jia1 zu2 dai3 。
- yuan1 wei1 ru2 gui3 shen2 ， wu2 xi4 ke3 lou4 bai4 。
- jun1 zi3 bei4 qiang1 zei2 ， shou3 dao4 bu2 wei4 guai4 。
- you3 shi2 chou3 ji4 lu4 ， shi4 huo4 wu2 ke3 nai4 。
- yi2 dan4 wu2 dao4 heng0 ， nai3 zhi4 zhi1 du4 wai4 。
- shi3 qi2 zi4 kui4 suo1 ， si4 bu4 rong2 fu4 zai3 。
- fei1 li4 bu4 zu2 jiao4 ， gu4 you3 sheng4 de2 zai4 。
- yin1 qiao3 ji4 chang2 xing4 ， feng1 chai4 hu2 bu2 dai4 。

## 注释

## 译文

## 赏析
