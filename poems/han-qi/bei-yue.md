---
id: han-qi-bei-yue
title: 北岳
titlePinyin: bei3 yue4
titleSlug: bei-yue
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四海尊方岳，常推朔镇雄。
- 阳为中夏胜，阴与北胡穷。
- 孕秀贤豪出，宣灵造化通。
- 斗乘天位正，干发帝基隆。
- 盛畜严凝气，横障广莫风。
- 举头瞻峻极，危坐压崆峒。
- 殖物资坤德，栖真固坎宫。
- 星躔函毕昴，祀典轶王公。
- 俗仰良材富，年随喜泽丰。
- 左肱挥渤澥，右股跨獯戎。
- 地险祠庭革，时平戍垒空。
- 岚光朝扑黛，宝色夜舒虹。
- 有药皆奇种，无花不异丛。
- 层巅健雕鹗，怪穴老罴熊。
- 肆觐仪虽阔，斯民望未充。
- 何时清大漠，封牒纪宸功。

## 拼音
- si4 hai3 zun1 fang1 yue4 ， chang2 tui1 shuo4 zhen4 xiong2 。
- yang2 wei4 zhong1 xia4 sheng4 ， yin1 yu3 bei3 hu2 qiong2 。
- yun4 xiu4 xian2 hao2 chu1 ， xuan1 ling2 zao4 hua4 tong1 。
- dou4 cheng2 tian1 wei4 zheng4 ， gan1 fa1 di4 ji1 long2 。
- sheng4 chu4 yan2 ning2 qi4 ， heng2 zhang4 guang3 mo4 feng1 。
- ju3 tou2 zhan1 jun4 ji2 ， wei1 zuo4 ya1 kong1 tong2 。
- zhi2 wu4 zi1 kun1 de2 ， qi1 zhen1 gu4 kan3 gong1 。
- xing1 chan2 han2 bi4 mao3 ， si4 dian3 yi4 wang2 gong1 。
- su2 yang3 liang2 cai2 fu4 ， nian2 sui2 xi3 ze2 feng1 。
- zuo3 gong1 hui1 bo2 xie4 ， you4 gu3 kua4 xun1 rong2 。
- di4 xian3 ci2 ting2 ge2 ， shi2 ping2 shu4 lei3 kong1 。
- lan2 guang1 chao2 pu1 dai4 ， bao3 se4 ye4 shu1 hong2 。
- you3 yao4 jie1 qi2 zhong3 ， wu2 hua1 bu2 yi4 cong2 。
- ceng2 dian1 jian4 diao1 e4 ， guai4 xue2 lao3 pi2 xiong2 。
- si4 jin4 yi2 sui1 kuo4 ， si1 min2 wang4 wei4 chong1 。
- he2 shi2 qing1 da4 mo4 ， feng1 die2 ji4 chen2 gong1 。

## 注释

## 译文

## 赏析
