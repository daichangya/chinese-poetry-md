---
id: han-qi-jia-wu-zhong-qiu-ye-bu-jian-yue
title: 甲午中秋夜不见月
titlePinyin: jia3 wu3 zhong1 qiu1 ye4 bu2 jian4 yue4
titleSlug: jia-wu-zhong-qiu-ye-bu-jian-yue
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 中秋待月高楼上，浮云妬明逞顽黑。
- 姮娥积贮一岁光，欲放天下不可得。
- 今夕实系天下望，未必举世罹遮塞。
- 欢明戚暗一时偏，人不咎天云所职。
- 吾问云兮尔无心，胡为动与人相贼。
- 岁旱不能含雨来，翻于此夜浓如墨。
- 吾欲独仗倚天劔，上决重阴走奸慝。
- 空中夺出黄金盘，万宇澄然同一色。

## 拼音
- zhong1 qiu1 dai4 yue4 gao1 lou2 shang4 ， fu2 yun2 du4 ming2 cheng3 wan2 hei1 。
- heng2 e2 ji1 zhu4 yi2 sui4 guang1 ， yu4 fang4 tian1 xia4 bu4 ke3 de2 。
- jin1 xi1 shi2 xi4 tian1 xia4 wang4 ， wei4 bi4 ju3 shi4 li2 zhe1 sai1 。
- huan1 ming2 qi1 an4 yi4 shi2 pian1 ， ren2 bu2 jiu4 tian1 yun2 suo3 zhi2 。
- wu2 wen4 yun2 xi1 er3 wu2 xin1 ， hu2 wei4 dong4 yu3 ren2 xiang1 zei2 。
- sui4 han4 bu4 neng2 han2 yu3 lai2 ， fan1 yu2 ci3 ye4 nong2 ru2 mo4 。
- wu2 yu4 du2 zhang4 yi3 tian1 jian4 ， shang4 jue2 zhong4 yin1 zou3 jian1 te4 。
- kong1 zhong1 duo2 chu1 huang2 jin1 pan2 ， wan4 yu3 cheng2 ran2 tong2 yi2 se4 。

## 注释

## 译文

## 赏析
