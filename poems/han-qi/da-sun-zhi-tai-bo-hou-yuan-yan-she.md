---
id: han-qi-da-sun-zhi-tai-bo-hou-yuan-yan-she
title: 答孙植太博后园宴射
titlePinyin: da2 sun1 zhi2 tai4 bo2 hou4 yuan2 yan4 she4
titleSlug: da-sun-zhi-tai-bo-hou-yuan-yan-she
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 花梢点红芽绿茁，宴亭爽垲堋云列。
- 呼宾习射次序升，体裁人人矜㔢挃。
- 六钧力副百中艺，由基注目老羿拽。
- 支左屈右何大工，象弭急收如列缺。
- 须臾一镝入鹄心，画鼓连轰尽声喝。
- 后者审固意愈精，有时大呼劈箭筈。
- 惜哉最是毫厘差，彩侯似动笴微撇。
- 分明角胜各记晕，将终或为一箭夺。
- 当筵主筹令难犯，大白时举出正罚。
- 此礼自古尤所重，矍圃去留宜有别。
- 五善大抵主和容，不止穿杨与穿札。
- 因忆当年黠羌叛，非才误授将军钺。
- 帐下貔貅十万师，力过生犀心似铁。
- 大人未许覆凶巢，饬谨封垂御侵越。
- 悍夫猛士志待骋，贮填愤气何由泄。
- 正值高秋天气寒，塞场霜重严风刮。
- 约束偏裨整队兵，旌旗烁电戈矛雪。
- 驱出长郊阅奇阵，离合应麾皆有节。
- 次引精锐较绝技，控弦命中无虚发。
- 气豪马健走危坡，直下千寻未尝蹷。
- 收军校猎围平原，犬顺人呼鹰解绁。
- 山麋冲轶犯劲矢，岗兔奔跳迷狡穴。
- 大雕盘空不轻搏，老狐仰视肝胆裂。
- 驻鞍赏获犒部曲，浪泻酒车论染血。
- 将军未酣众心醉，耳后风生鼻头热。
- 此日淮藩奉宽诏，朱轮慢辗行春辙。
- 铃索声沉讼牒稀，优游大可养踈拙。
- 斜蒿青青鲚鲙新，公醪香重醅才拨。
- 射堂对客且相娱，不妨乐事陶嘉月。
- 襟怀聊与水云闲，梦魂犹寄关山阔。
- 逢辰未立赫然勋，破的求功真琐屑。
- 欲得心如外貌欢，报国之诚尽摅豁。

## 拼音
- hua1 shao1 dian3 hong2 ya2 lü4 zhuo2 ， yan4 ting2 shuang3 kai3 peng2 yun2 lie4 。
- hu1 bin1 xi2 she4 ci4 xu4 sheng1 ， ti3 cai2 ren2 ren2 jin1 㔢 zhi4 。
- liu4 jun1 li4 fu4 bai3 zhong1 yi4 ， you2 ji1 zhu4 mu4 lao3 yi4 zhuai4 。
- zhi1 zuo3 qu1 you4 he2 da4 gong1 ， xiang4 mi3 ji2 shou1 ru2 lie4 que1 。
- xu1 yu2 yi4 di2 ru4 hu2 xin1 ， hua4 gu3 lian2 hong1 jin4 sheng1 he1 。
- hou4 zhe3 shen3 gu4 yi4 yu4 jing1 ， you3 shi2 da4 hu1 pi1 jian4 kuo4 。
- xi1 zai1 zui4 shi4 hao2 li2 cha4 ， cai3 hou2 si4 dong4 gan3 wei1 pie3 。
- fen1 ming2 jiao3 sheng4 ge4 ji4 yun1 ， jiang1 zhong1 huo4 wei4 yi2 jian4 duo2 。
- dang1 yan2 zhu3 chou2 ling4 nan2 fan4 ， da4 bai2 shi2 ju3 chu1 zheng4 fa2 。
- ci3 li3 zi4 gu3 you2 suo3 zhong4 ， jue2 pu3 qu4 liu2 yi2 you3 bie2 。
- wu3 shan4 da4 di3 zhu3 he2 rong2 ， bu4 zhi3 chuan1 yang2 yu3 chuan1 zha2 。
- yin1 yi4 dang1 nian2 xia2 qiang1 pan4 ， fei1 cai2 wu4 shou4 jiang1 jun1 yue4 。
- zhang4 xia4 pi2 xiu1 shi2 wan4 shi1 ， li4 guo4 sheng1 xi1 xin1 si4 tie3 。
- da4 ren2 wei4 xu3 fu4 xiong1 chao2 ， chi4 jin3 feng1 chui2 yu4 qin1 yue4 。
- han4 fu1 meng3 shi4 zhi4 dai4 cheng3 ， zhu4 tian2 fen4 qi4 he2 you2 xie4 。
- zheng4 zhi2 gao1 qiu1 tian1 qi4 han2 ， sai1 chang3 shuang1 zhong4 yan2 feng1 gua1 。
- yue1 shu4 pian1 bi4 zheng3 dui4 bing1 ， jing1 qi2 shuo4 dian4 ge1 mao2 xue3 。
- qu1 chu1 chang2 jiao1 yue4 qi2 zhen4 ， li2 he2 ying4 hui1 jie1 you3 jie2 。
- ci4 yin3 jing1 rui4 jiao4 jue2 ji4 ， kong4 xian2 ming4 zhong4 wu2 xu1 fa1 。
- qi4 hao2 ma3 jian4 zou3 wei1 po1 ， zhi2 xia4 qian1 xun2 wei4 chang2 jue2 。
- shou1 jun1 xiao4 lie4 wei2 ping2 yuan2 ， quan3 shun4 ren2 hu1 ying1 jie3 xie4 。
- shan1 mi2 chong1 yi4 fan4 jin4 shi3 ， gang3 tu4 ben1 tiao4 mi2 jiao3 xue2 。
- da4 diao1 pan2 kong1 bu4 qing1 bo2 ， lao3 hu2 yang3 shi4 gan1 dan3 lie4 。
- zhu4 an1 shang3 huo4 kao4 bu4 qu3 ， lang4 xie4 jiu3 che1 lun4 ran3 xue4 。
- jiang1 jun1 wei4 han1 zhong4 xin1 zui4 ， er3 hou4 feng1 sheng1 bi2 tou2 re4 。
- ci3 ri4 huai2 fan1 feng4 kuan1 zhao4 ， zhu1 lun2 man4 nian3 xing2 chun1 zhe2 。
- ling2 suo3 sheng1 chen2 song4 die2 xi1 ， you1 you2 da4 ke3 yang3 shu1 zhuo1 。
- xie2 hao1 qing1 qing1 ji4 kuai4 xin1 ， gong1 lao2 xiang1 zhong4 pei1 cai2 bo1 。
- she4 tang2 dui4 ke4 qie3 xiang1 yu2 ， bu4 fang2 le4 shi4 tao2 jia1 yue4 。
- jin1 huai2 liao2 yu3 shui3 yun2 xian2 ， meng4 hun2 you2 ji4 guan1 shan1 kuo4 。
- feng2 chen2 wei4 li4 he4 ran2 xun1 ， po4 de0 qiu2 gong1 zhen1 suo3 xie4 。
- yu4 de2 xin1 ru2 wai4 mao4 huan1 ， bao4 guo2 zhi1 cheng2 jin4 shu1 huo1 。

## 注释

## 译文

## 赏析
