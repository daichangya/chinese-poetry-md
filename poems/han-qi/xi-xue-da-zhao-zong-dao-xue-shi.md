---
id: han-qi-xi-xue-da-zhao-zong-dao-xue-shi
title: 喜雪答赵宗道学士
titlePinyin: xi3 xue3 da2 zhao4 zong1 dao4 xue2 shi4
titleSlug: xi-xue-da-zhao-zong-dao-xue-shi
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年大雪如山积，今年大旱千里赤。
- 冻民虚死麦实少，稻子空干无一获。
- 阴阳之沴已过差，物理固知当反极。
- 入冬和气渐融怡，霈泽时时苏土脉。
- 广莫朝来一阵寒，变作雪花纷乱坼。
- 琼树瑶台豁眼明，直疑误到神仙宅。
- 城中喜色与欢声，并在高楼歌舞席。
- 老农视之笑复啼，大言累岁遭凶厄。
- 才下种时雨雪多，禾稼欲成无一滴。
- 此回虽有丰登兆，未信天公真爱惜。
- 太守闻之亦惨颜，造化诚哉非易测。
- 但愿天意悔前祸，岂使吾民常戚戚。

## 拼音
- qu4 nian2 da4 xue3 ru2 shan1 ji1 ， jin1 nian2 da4 han4 qian1 li3 chi4 。
- dong4 min2 xu1 si3 mai4 shi2 shao3 ， dao4 zi3 kong1 gan1 wu2 yi2 huo4 。
- yin1 yang2 zhi1 li4 yi3 guo4 cha4 ， wu4 li3 gu4 zhi1 dang1 fan3 ji2 。
- ru4 dong1 he2 qi4 jian4 rong2 yi2 ， pei4 ze2 shi2 shi2 su1 tu3 mai4 。
- guang3 mo4 chao2 lai2 yi2 zhen4 han2 ， bian4 zuo4 xue3 hua1 fen1 luan4 che4 。
- qiong2 shu4 yao2 tai2 huo1 yan3 ming2 ， zhi2 yi2 wu4 dao4 shen2 xian1 zhai2 。
- cheng2 zhong1 xi3 se4 yu3 huan1 sheng1 ， bing4 zai4 gao1 lou2 ge1 wu3 xi2 。
- lao3 nong2 shi4 zhi1 xiao4 fu4 ti2 ， da4 yan2 lei4 sui4 zao1 xiong1 e4 。
- cai2 xia4 zhong3 shi2 yu3 xue3 duo1 ， he2 jia4 yu4 cheng2 wu2 yi4 di1 。
- ci3 hui2 sui1 you3 feng1 deng1 zhao4 ， wei4 xin4 tian1 gong1 zhen1 ai4 xi1 。
- tai4 shou3 wen2 zhi1 yi4 can3 yan2 ， zao4 hua4 cheng2 zai1 fei1 yi4 ce4 。
- dan4 yuan4 tian1 yi4 hui3 qian2 huo4 ， qi3 shi3 wu2 min2 chang2 qi1 qi1 。

## 注释

## 译文

## 赏析
