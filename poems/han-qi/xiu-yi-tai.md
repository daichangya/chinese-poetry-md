---
id: han-qi-xiu-yi-tai
title: 休逸台
titlePinyin: xiu1 yi4 tai2
titleSlug: xiu-yi-tai
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 牙城之北好大圃，中有废台名抱螺。
- 基圆有道盘屈上，故以螺目义匪佗。
- 当时兴者择地审，气象爽垲形势多。
- 今如孤冢但荆棘，不知隳坏年几何。
- 背城人迹既罕到，往往满岁无一过。
- 我来侵圃治兵库，得披榛莽登巍峩。
- 襟怀豁若出尘外，四视天末穷纤罗。
- 满城风物聚掌上，红芳绿树明交柯。
- 太行之下不可数，万峰起落如翻波。
- 北来州域尽平地，孰若旧邺襟山河。
- 此为游览最佳处，遂施畚筑完陂陀。
- 台头结宇尚简朴，台面甃甓严镌磨。
- 魏宫冰井久湮没，铁梁有四沦耕禾。
- 精刚之质不少动，俚俗传诧邻妖讹。
- 云有神物常默护，守令千百无敢拖。
- 我怜古物辇而至，为台之柱植四阿。
- 州人闻至极惊异，就台观者肩相摩。
- 榜以休逸岂独尚，与众共乐乘春和。
- 主人间复命宾酌，樽前随分弦且歌。
- 病来饮兴直衰浅，献酬勉强颜须酡。
- 退尝内省尔何德，尔求自逸人讥诃。
- 反思吾本任忠义，日不作伪心无颇。
- 君恩至厚假乡守，正宜休此祛余疴。
- 尫孱报国未能奋，慨然倚槛空长哦。

## 拼音
- ya2 cheng2 zhi1 bei3 hao3 da4 pu3 ， zhong1 you3 fei4 tai2 ming2 bao4 luo2 。
- ji1 yuan2 you3 dao4 pan2 qu1 shang4 ， gu4 yi3 luo2 mu4 yi4 fei3 tuo2 。
- dang1 shi2 xing1 zhe3 ze2 di4 shen3 ， qi4 xiang4 shuang3 kai3 xing2 shi4 duo1 。
- jin1 ru2 gu1 zhong3 dan4 jing1 ji2 ， bu4 zhi1 hui1 huai4 nian2 ji3 he2 。
- bei4 cheng2 ren2 ji4 ji4 han3 dao4 ， wang3 wang3 man3 sui4 wu2 yi2 guo4 。
- wo3 lai2 qin1 pu3 zhi4 bing1 ku4 ， de2 pi1 zhen1 mang3 deng1 wei1 e2 。
- jin1 huai2 huo1 ruo4 chu1 chen2 wai4 ， si4 shi4 tian1 mo4 qiong2 xian1 luo2 。
- man3 cheng2 feng1 wu4 ju4 zhang3 shang4 ， hong2 fang1 lü4 shu4 ming2 jiao1 ke1 。
- tai4 hang2 zhi1 xia4 bu4 ke3 shu4 ， wan4 feng1 qi3 luo4 ru2 fan1 bo1 。
- bei3 lai2 zhou1 yu4 jin4 ping2 di4 ， shu2 ruo4 jiu4 ye4 jin1 shan1 he2 。
- ci3 wei4 you2 lan3 zui4 jia1 chu4 ， sui4 shi1 ben3 zhu4 wan2 bei1 tuo2 。
- tai2 tou2 jie2 yu3 shang4 jian3 pu3 ， tai2 mian4 zhou4 pi4 yan2 juan1 mo2 。
- wei4 gong1 bing1 jing3 jiu3 yan1 mo4 ， tie3 liang2 you3 si4 lun2 geng1 he2 。
- jing1 gang1 zhi1 zhi4 bu4 shao3 dong4 ， li3 su2 chuan2 cha4 lin2 yao1 e2 。
- yun2 you3 shen2 wu4 chang2 mo4 hu4 ， shou3 ling4 qian1 bai3 wu2 gan3 tuo1 。
- wo3 lian2 gu3 wu4 nian3 er2 zhi4 ， wei4 tai2 zhi1 zhu4 zhi2 si4 a1 。
- zhou1 ren2 wen2 zhi4 ji2 jing1 yi4 ， jiu4 tai2 guan1 zhe3 jian1 xiang1 mo2 。
- bang3 yi3 xiu1 yi4 qi3 du2 shang4 ， yu3 zhong4 gong4 le4 cheng2 chun1 he2 。
- zhu3 ren2 jian1 fu4 ming4 bin1 zhuo2 ， zun1 qian2 sui2 fen1 xian2 qie3 ge1 。
- bing4 lai2 yin3 xing1 zhi2 shuai1 qian3 ， xian4 chou2 mian3 qiang3 yan2 xu1 tuo2 。
- tui4 chang2 nei4 xing3 er3 he2 de2 ， er3 qiu2 zi4 yi4 ren2 ji1 he1 。
- fan3 si1 wu2 ben3 ren4 zhong1 yi4 ， ri4 bu2 zuo4 wei3 xin1 wu2 po1 。
- jun1 en1 zhi4 hou4 jia3 xiang1 shou3 ， zheng4 yi2 xiu1 ci3 qu1 yu2 ke1 。
- wang1 chan2 bao4 guo2 wei4 neng2 fen4 ， kai3 ran2 yi3 kan3 kong1 chang2 o4 。

## 注释

## 译文

## 赏析
