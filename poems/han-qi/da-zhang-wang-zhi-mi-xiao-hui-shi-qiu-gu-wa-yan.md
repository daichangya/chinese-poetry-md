---
id: han-qi-da-zhang-wang-zhi-mi-xiao-hui-shi-qiu-gu-wa-yan
title: 答章望之秘校惠诗求古瓦砚
titlePinyin: da2 zhang1 wang4 zhi1 mi4 xiao4 hui4 shi1 qiu2 gu3 wa3 yan4
titleSlug: da-zhang-wang-zhi-mi-xiao-hui-shi-qiu-gu-wa-yan
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 魏宫之废知几春，其间万事成埃尘。
- 唯有昭阳殿瓦不可坏，埋没旷野迷荒榛。
- 陶甄之法世莫得，但贵美璞逾方珉。
- 数百年来取为砚，墨光烂发波成轮。
- 求之日盛得日少，片材无异圭璧珍。
- 巧工近岁知众宝，杂以假伪规钱缗。
- 头方面凸槩难别，千百未有三二真。
- 我来本邦责邺令，朝搜暮索劳精神。
- 遗基坏地徧坑窟，始获一瓦全元淳。
- 藓斑著骨尚干翠，夜雨点渍痕如新。
- 当时此复近簷溜，即以篆字花其唇。
- 磨砻累日喜成就，要完旧质知无伦。
- 吾才寡陋不足称，思与好古能文人。
- 好古能文今者谁，武宁秘书章表民。
- 无诗尚欲两手付，何况大雅之奏闻铿纯。

## 拼音
- wei4 gong1 zhi1 fei4 zhi1 ji3 chun1 ， qi2 jian1 wan4 shi4 cheng2 ai1 chen2 。
- wei2 you3 zhao1 yang2 dian4 wa3 bu4 ke3 huai4 ， mai2 mo4 kuang4 ye3 mi2 huang1 zhen1 。
- tao2 zhen1 zhi1 fa3 shi4 mo4 de2 ， dan4 gui4 mei3 pu2 yu2 fang1 min2 。
- shu4 bai3 nian2 lai2 qu3 wei4 yan4 ， mo4 guang1 lan4 fa1 bo1 cheng2 lun2 。
- qiu2 zhi1 ri4 sheng4 de2 ri4 shao3 ， pian4 cai2 wu2 yi4 gui1 bi4 zhen1 。
- qiao3 gong1 jin4 sui4 zhi1 zhong4 bao3 ， za2 yi3 jia3 wei3 gui1 qian2 min2 。
- tou2 fang1 mian4 tu1 gai4 nan2 bie2 ， qian1 bai3 wei4 you3 san1 er4 zhen1 。
- wo3 lai2 ben3 bang1 ze2 ye4 ling4 ， chao2 sou1 mu4 suo3 lao2 jing1 shen2 。
- yi2 ji1 huai4 di4 bian4 keng1 ku1 ， shi3 huo4 yi4 wa3 quan2 yuan2 chun2 。
- xian3 ban1 zhu4 gu3 shang4 gan1 cui4 ， ye4 yu3 dian3 zi4 hen2 ru2 xin1 。
- dang1 shi2 ci3 fu4 jin4 yan2 liu1 ， ji2 yi3 zhuan4 zi4 hua1 qi2 chun2 。
- mo2 long2 lei4 ri4 xi3 cheng2 jiu4 ， yao4 wan2 jiu4 zhi4 zhi1 wu2 lun2 。
- wu2 cai2 gua3 lou4 bu4 zu2 cheng1 ， si1 yu3 hao3 gu3 neng2 wen2 ren2 。
- hao3 gu3 neng2 wen2 jin1 zhe3 shui2 ， wu3 ning2 mi4 shu1 zhang1 biao3 min2 。
- wu2 shi1 shang4 yu4 liang3 shou3 fu4 ， he2 kuang4 da4 ya3 zhi1 zou4 wen2 keng1 chun2 。

## 注释

## 译文

## 赏析
