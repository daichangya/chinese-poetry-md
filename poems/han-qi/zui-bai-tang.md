---
id: han-qi-zui-bai-tang
title: 醉白堂
titlePinyin: zui4 bai2 tang2
titleSlug: zui-bai-tang
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 戆老新成池上堂，因忆乐天池上篇。
- 乐天先识勇退早，凛凛万世清风传。
- 古人中求尚难拟，自顾愚者孰可肩。
- 但举当时池上物，媿今之有殊未全。
- 池东无廪贮余粟，池西无亭挥五弦。
- 中无高桥跨三岛，下压鼇背浮清涟。
- 其间合奏散序者，童妓百指皆婵娟。
- 平无三石展湘簟，静无双鹤翘丁仙。
- 雅无吴郡青版舫，游泛安便牢且坚。
- 吾今谋退亦易足，池南大屋藏群编。
- 一车岂若万籍富，子孙得以精覃研。
- 夹堂修竹抱幽翠，森森拥槛竿逾千。
- 池中所出粗可爱，芡盘菱角红白莲。
- 芍药多名来江都，牡丹绝艳移洛川。
- 及时花发池左右，香苞烂染朝霞鲜。
- 戆老于此兴不浅，间会宾属陈芳筵。
- 妖妍姬侍目嘉卉，吚哑丝竹听流泉。
- 宜城酿法亦云美，诗酒仅可追前贤。
- 狂吟气健薄霄汉，豪饮体放忘貂蝉。
- 酒酣陶陶睡席上，醉乡何有但浩然。
- 人生所适贵自适，斯适岂异白乐天。
- 未能得谢已知此，得谢吾乐知谁先。

## 拼音
- gang4 lao3 xin1 cheng2 chi2 shang4 tang2 ， yin1 yi4 le4 tian1 chi2 shang4 pian1 。
- le4 tian1 xian1 shi2 yong3 tui4 zao3 ， lin3 lin3 wan4 shi4 qing1 feng1 chuan2 。
- gu3 ren2 zhong1 qiu2 shang4 nan2 ni3 ， zi4 gu4 yu2 zhe3 shu2 ke3 jian1 。
- dan4 ju3 dang1 shi2 chi2 shang4 wu4 ， kui4 jin1 zhi1 you3 shu1 wei4 quan2 。
- chi2 dong1 wu2 lin3 zhu4 yu2 su4 ， chi2 xi1 wu2 ting2 hui1 wu3 xian2 。
- zhong1 wu2 gao1 qiao2 kua4 san1 dao3 ， xia4 ya1 ao2 bei4 fu2 qing1 lian2 。
- qi2 jian1 he2 zou4 san4 xu4 zhe3 ， tong2 ji4 bai3 zhi3 jie1 chan2 juan1 。
- ping2 wu2 san1 shi2 zhan3 xiang1 dian4 ， jing4 wu2 shuang1 he4 qiao4 ding1 xian1 。
- ya3 wu2 wu2 jun4 qing1 ban3 fang3 ， you2 fan4 an1 bian4 lao2 qie3 jian1 。
- wu2 jin1 mou2 tui4 yi4 yi4 zu2 ， chi2 nan2 da4 wu1 cang2 qun2 bian1 。
- yi4 che1 qi3 ruo4 wan4 ji2 fu4 ， zi3 sun1 de2 yi3 jing1 qin2 yan2 。
- jia2 tang2 xiu1 zhu2 bao4 you1 cui4 ， sen1 sen1 yong1 kan3 gan1 yu2 qian1 。
- chi2 zhong1 suo3 chu1 cu1 ke3 ai4 ， qian4 pan2 ling2 jiao3 hong2 bai2 lian2 。
- shao2 yao4 duo1 ming2 lai2 jiang1 dou1 ， mu3 dan1 jue2 yan4 yi2 luo4 chuan1 。
- ji2 shi2 hua1 fa1 chi2 zuo3 you4 ， xiang1 bao1 lan4 ran3 zhao1 xia2 xian1 。
- gang4 lao3 yu2 ci3 xing1 bu4 qian3 ， jian1 hui4 bin1 shu3 chen2 fang1 yan2 。
- yao1 yan2 ji1 shi4 mu4 jia1 hui4 ， yi1 ya3 si1 zhu2 ting1 liu2 quan2 。
- yi2 cheng2 niang4 fa3 yi4 yun2 mei3 ， shi1 jiu3 jin3 ke3 zhui1 qian2 xian2 。
- kuang2 yin2 qi4 jian4 bao2 xiao1 han4 ， hao2 yin3 ti3 fang4 wang4 diao1 chan2 。
- jiu3 han1 tao2 tao2 shui4 xi2 shang4 ， zui4 xiang1 he2 you3 dan4 hao4 ran2 。
- ren2 sheng1 suo3 shi4 gui4 zi4 shi4 ， si1 shi4 qi3 yi4 bai2 le4 tian1 。
- wei4 neng2 de2 xie4 yi3 zhi1 ci3 ， de2 xie4 wu2 le4 zhi1 shui2 xian1 。

## 注释

## 译文

## 赏析
