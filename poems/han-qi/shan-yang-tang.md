---
id: han-qi-shan-yang-tang
title: 善养堂
titlePinyin: shan4 yang3 tang2
titleSlug: shan-yang-tang
author: 韩琦
authorPinyin: han2 qi2
authorSlug: han-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金铜饰巨扉，其上覆高屋。
- 青石凿双辙，其下走雕毂。
- 东西翼危墉，阴以捍攻触。
- 自昔藩镇强，尚此存遗躅。
- 后守营厥居，郓拟苦迫促。
- 余来亦患之，重改敢轻速。
- 会兹岁月深，朽败鲜完木。
- 一旦忽倾摧，僣迹讵可复。
- 余得矫前为，命徒堕旧筑。
- 堂皇遂延袤，兴寝适凉燠。
- 廊庑悉舒明，瞻望快耳目。
- 移楼成广厦，面势压平陆。
- 既忘登陟劳，又远颠踬辱。
- 外将延宾僚，内足燕亲族。
- 乘闲娱诗书，遇节振丝竹。
- 颐真与放怀，动静获所欲。
- 于气贵能养，在礼思无凟。
- 侯邦谨法度，是克绥遐福。
- 逾制苟幸免，更久犹追戮。
- 吾居已绝嫌，道义斯同育。

## 拼音
- jin1 tong2 shi4 ju4 fei1 ， qi2 shang4 fu4 gao1 wu1 。
- qing1 shi2 zao2 shuang1 zhe2 ， qi2 xia4 zou3 diao1 gu1 。
- dong1 xi1 yi4 wei1 yong1 ， yin1 yi3 han4 gong1 chu4 。
- zi4 xi1 fan1 zhen4 qiang2 ， shang4 ci3 cun2 yi2 zhu2 。
- hou4 shou3 ying2 jue2 ju1 ， yun4 ni3 ku3 po4 cu4 。
- yu2 lai2 yi4 huan4 zhi1 ， zhong4 gai3 gan3 qing1 su4 。
- hui4 zi1 sui4 yue4 shen1 ， xiu3 bai4 xian1 wan2 mu4 。
- yi2 dan4 hu1 qing1 cui1 ， tie3 ji4 ju4 ke3 fu4 。
- yu2 de2 jiao3 qian2 wei4 ， ming4 tu2 duo4 jiu4 zhu4 。
- tang2 huang2 sui4 yan2 mao4 ， xing1 qin3 shi4 liang2 yu4 。
- lang2 wu3 xi1 shu1 ming2 ， zhan1 wang4 kuai4 er3 mu4 。
- yi2 lou2 cheng2 guang3 sha4 ， mian4 shi4 ya1 ping2 lu4 。
- ji4 wang4 deng1 zhi4 lao2 ， you4 yuan3 dian1 zhi4 ru3 。
- wai4 jiang1 yan2 bin1 liao2 ， nei4 zu2 yan4 qin1 zu2 。
- cheng2 xian2 yu2 shi1 shu1 ， yu4 jie2 zhen4 si1 zhu2 。
- yi2 zhen1 yu3 fang4 huai2 ， dong4 jing4 huo4 suo3 yu4 。
- yu2 qi4 gui4 neng2 yang3 ， zai4 li3 si1 wu2 du2 。
- hou2 bang1 jin3 fa3 du4 ， shi4 ke4 sui2 xia2 fu2 。
- yu2 zhi4 gou3 xing4 mian3 ， geng4 jiu3 you2 zhui1 lu4 。
- wu2 ju1 yi3 jue2 xian2 ， dao4 yi4 si1 tong2 yu4 。

## 注释

## 译文

## 赏析
