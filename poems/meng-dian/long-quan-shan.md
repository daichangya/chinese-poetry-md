---
id: meng-dian-long-quan-shan
title: 龙泉山
titlePinyin: long2 quan2 shan1
titleSlug: long-quan-shan
author: 孟点
authorPinyin: meng4 dian3
authorSlug: meng-dian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 污渎横鳣鲸，蝼蚁得而制。
- 所据非所容，悲叹生贾谊。
- 吾疑洛阳叟，所见未超诣。
- 卷之不能伸，无乃为形累。
- 朅来姚江滨，稽首龙山寺。
- 泓澄尺余水，龙乃于此憇。
- 饮之还可小，泥蟠纵兀肆。
- 乘时大其用，云行复雨施。
- 出无而入有，莫得窥其际。
- 兹龙之为龙，所以超万类。
- 彼哉横江鲸，舟楫诧吞噬。
- 莫知屈伸理，已大不可细。
- 沧溟有时竭，鬐鬛何足恃。
- 惟龙神以天，不足以迹泥。
- 洪涛再翻播，勺水或游戏。
- 江河固所便，岩穴亦可寄。
- 深潜若终隠，奋迅倏已逝。
- 小大无定名，变化莫拟议。
- 吾闻黄面老，法门传不二。
- 细能入无闲，大可周天地。
- 芥子纳须弥，妙语言下契。
- 蛰龙徘徊久，其亦悟此意。

## 拼音
- wu1 du2 heng2 zhan1 jing1 ， lou2 yi3 de2 er2 zhi4 。
- suo3 ju4 fei1 suo3 rong2 ， bei1 tan4 sheng1 jia3 yi4 。
- wu2 yi2 luo4 yang2 sou3 ， suo3 jian4 wei4 chao1 yi4 。
- juan4 zhi1 bu4 neng2 shen1 ， wu2 nai3 wei4 xing2 lei4 。
- qie4 lai2 yao2 jiang1 bin1 ， qi3 shou3 long2 shan1 si4 。
- hong2 cheng2 chi3 yu2 shui3 ， long2 nai3 yu2 ci3 qi4 。
- yin3 zhi1 hai2 ke3 xiao3 ， ni2 pan2 zong4 wu4 si4 。
- cheng2 shi2 da4 qi2 yong4 ， yun2 xing2 fu4 yu3 shi1 。
- chu1 wu2 er2 ru4 you3 ， mo4 de2 kui1 qi2 ji4 。
- zi1 long2 zhi1 wei4 long2 ， suo3 yi3 chao1 wan4 lei4 。
- bi3 zai1 heng2 jiang1 jing1 ， zhou1 ji2 cha4 tun1 shi4 。
- mo4 zhi1 qu1 shen1 li3 ， yi3 da4 bu4 ke3 xi4 。
- cang1 ming2 you3 shi2 jie2 ， qi2 lie4 he2 zu2 shi4 。
- wei2 long2 shen2 yi3 tian1 ， bu4 zu2 yi3 ji4 ni2 。
- hong2 tao1 zai4 fan1 bo1 ， shao2 shui3 huo4 you2 xi4 。
- jiang1 he2 gu4 suo3 bian4 ， yan2 xue2 yi4 ke3 ji4 。
- shen1 qian2 ruo4 zhong1 yin3 ， fen4 xun4 shu1 yi3 shi4 。
- xiao3 da4 wu2 ding4 ming2 ， bian4 hua4 mo4 ni3 yi4 。
- wu2 wen2 huang2 mian4 lao3 ， fa3 men2 chuan2 bu2 er4 。
- xi4 neng2 ru4 wu2 xian2 ， da4 ke3 zhou1 tian1 di4 。
- jie4 zi3 na4 xu1 mi2 ， miao4 yu3 yan2 xia4 qi4 。
- zhe2 long2 pai2 huai2 jiu3 ， qi2 yi4 wu4 ci3 yi4 。

## 注释

## 译文

## 赏析
