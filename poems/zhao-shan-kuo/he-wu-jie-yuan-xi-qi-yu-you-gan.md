---
id: zhao-shan-kuo-he-wu-jie-yuan-xi-qi-yu-you-gan
title: 和伍解元喜祈雨有感
titlePinyin: he2 wu3 jie4 yuan2 xi3 qi2 yu3 you3 gan3
titleSlug: he-wu-jie-yuan-xi-qi-yu-you-gan
author: 赵善括
authorPinyin: zhao4 shan4 kuo4
authorSlug: zhao-shan-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 痴龙偃蹇玩岁月，深居白云抱幽石。
- 有时江海肆贪残，坐视天焦地皮拆。
- 分疆守职各有方，止沸讵可扬其汤。
- 曰旸而旸雨而雨，何待酹酒焚炉香。
- 不谓神心有城府，必需精祷方降雨。
- 刑鹅割牲厌口腹，缁衣黄冠诵章句。
- 上天有意生斯人，假尔群祀江之滨。
- 弄权推怨吝所施，帝怒碎戮犹微尘。
- 吁嗟痴龙今已矣，异日忧深目前喜。
- 勿将风雨希民求，岁岁丰穰尽天赐。
- 我家亦有二顷田，膏泽霈然长有年。
- 神心傥不悖天意，与民共赋噫嘻篇。

## 拼音
- chi1 long2 yan3 jian3 wan2 sui4 yue4 ， shen1 ju1 bai2 yun2 bao4 you1 shi2 。
- you3 shi2 jiang1 hai3 si4 tan1 can2 ， zuo4 shi4 tian1 jiao1 di4 pi2 chai1 。
- fen1 jiang1 shou3 zhi2 ge4 you3 fang1 ， zhi3 fei4 ju4 ke3 yang2 qi2 tang1 。
- yue1 yang2 er2 yang2 yu3 er2 yu3 ， he2 dai4 lei4 jiu3 fen2 lu2 xiang1 。
- bu2 wei4 shen2 xin1 you3 cheng2 fu3 ， bi4 xu1 jing1 dao3 fang1 jiang4 yu3 。
- xing2 e2 ge1 sheng1 yan4 kou3 fu4 ， zi1 yi1 huang2 guan1 song4 zhang1 ju4 。
- shang4 tian1 you3 yi4 sheng1 si1 ren2 ， jia3 er3 qun2 si4 jiang1 zhi1 bin1 。
- nong4 quan2 tui1 yuan4 lin4 suo3 shi1 ， di4 nu4 sui4 lu4 you2 wei1 chen2 。
- xu1 jie1 chi1 long2 jin1 yi3 yi3 ， yi4 ri4 you1 shen1 mu4 qian2 xi3 。
- wu4 jiang1 feng1 yu3 xi1 min2 qiu2 ， sui4 sui4 feng1 rang2 jin4 tian1 ci4 。
- wo3 jia1 yi4 you3 er4 qing3 tian2 ， gao1 ze2 pei4 ran2 chang2 you3 nian2 。
- shen2 xin1 tang3 bu2 bei4 tian1 yi4 ， yu3 min2 gong4 fu4 yi1 xi1 pian1 。

## 注释

## 译文

## 赏析
