---
id: zhao-shan-kuo-he-luo-cui-zhu-yuan-chang-he-zhi-shen
title: 和罗倅竹园唱和之什
titlePinyin: he2 luo2 cui4 zhu2 yuan2 chang4 he4 zhi1 shen2
titleSlug: he-luo-cui-zhu-yuan-chang-he-zhi-shen
author: 赵善括
authorPinyin: zhao4 shan4 kuo4
authorSlug: zhao-shan-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生抱迂疏，举世无两个。
- 每为饥所驱，奔走不可奈。
- 尝闻伯夷风，粗尔立顽懦。
- 初试岩邑宰，再作侯藩佐。
- 一麾来江湖，不容暖席坐。
- 流行遇坎止，留落寓江左。
- 轲毁遭臧仓，孔厄类阳货。
- 从来宦情薄，况已心力惰。
- 二儿可应门，肯堂复肯播。
- 东湖五亩宅，喜赋归来些。
- 林亭足遐观，竹斋宜醉卧。
- 自谓景物幽，绝唱无人和。
- 朅来憩水滨，光渌静无涴。
- 一见罗夫子，道眼俱看破。
- 始知蠛蠓飞，未识天壤大。
- 万竿旌旗林，五车牛马驮。
- 羡君如籍咸，媿我非白贺。
- 续貂慙斐然，君恕毋督过。

## 拼音
- ping2 sheng1 bao4 yu1 shu1 ， ju3 shi4 wu2 liang3 ge4 。
- mei3 wei4 ji1 suo3 qu1 ， ben1 zou3 bu4 ke3 nai4 。
- chang2 wen2 bo2 yi2 feng1 ， cu1 er3 li4 wan2 nuo4 。
- chu1 shi4 yan2 yi4 zai3 ， zai4 zuo4 hou2 fan1 zuo3 。
- yi4 hui1 lai2 jiang1 hu2 ， bu4 rong2 nuan3 xi2 zuo4 。
- liu2 xing2 yu4 kan3 zhi3 ， liu2 luo4 yu4 jiang1 zuo3 。
- ke1 hui3 zao1 zang1 cang1 ， kong3 e4 lei4 yang2 huo4 。
- cong2 lai2 huan4 qing2 bao2 ， kuang4 yi3 xin1 li4 duo4 。
- er4 er2 ke3 ying4 men2 ， ken3 tang2 fu4 ken3 bo1 。
- dong1 hu2 wu3 mu3 zhai2 ， xi3 fu4 gui1 lai2 xie1 。
- lin2 ting2 zu2 xia2 guan1 ， zhu2 zhai1 yi2 zui4 wo4 。
- zi4 wei4 jing3 wu4 you1 ， jue2 chang4 wu2 ren2 he2 。
- qie4 lai2 qi4 shui3 bin1 ， guang1 lu4 jing4 wu2 wo4 。
- yi2 jian4 luo2 fu1 zi3 ， dao4 yan3 ju4 kan4 po4 。
- shi3 zhi1 mie4 meng3 fei1 ， wei4 shi2 tian1 rang3 da4 。
- wan4 gan1 jing1 qi2 lin2 ， wu3 che1 niu2 ma3 tuo2 。
- xian4 jun1 ru2 ji2 xian2 ， kui4 wo3 fei1 bai2 he4 。
- xu4 diao1 can2 fei3 ran2 ， jun1 shu4 wu2 du1 guo4 。

## 注释

## 译文

## 赏析
