---
id: zhao-shan-kuo-zhen-fei-ci
title: 真妃祠
titlePinyin: zhen1 fei1 ci2
titleSlug: zhen-fei-ci
author: 赵善括
authorPinyin: zhao4 shan4 kuo4
authorSlug: zhao-shan-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 碧潭无底潜蛟龙，神居下宅琉璃宫。
- 一水镜奠挠不浊，两山角抵常争雄。
- 鸦啼古庙树色黑，鱼跃急湍波影红。
- 鬓雾鬟烟森拱竦，栋云帘雨飞冥蒙。
- 蕙肴时展朝暮奠，蒲席快分南北风。
- 假威老巫腹恣饱，乞灵行客心潜通。
- 无求小舸疾飞鸟，不恨孤踪成断蓬。
- 去秋浙右尽淹没，今夏江西尤蕴隆。
- 尾衔万斛去不返，鳞次千仓皆屡空。
- 农背赤裂鱼釜满，田毛焦枯龟兆同。
- 炎官张皇掉旗旆，海若羞涩藏冲融。
- 一方虽藉诃护力，四海正思霖雨功。
- 片帆短棹利极细，酾酒割牲酬易穷。
- 好乘云车命箕伯，去击雷鼓驱丰隆。
- 晶荧烛物掣长电，剨勒扫空消霁虹。
- 不须犀角照百怪，何待牛蹄翻巨䜫。
- 挽起天河尽倾泻，坐令人物还熙丰。
- 笑谈可活万民命，顷刻已回元气工。
- 上帝报功赐褒敕，真妃锡号荣清躬。
- 元圭华衮依约里，介族水类驱驰中。
- 山高水深千万祀，南面血食无时终。

## 拼音
- bi4 tan2 wu2 di3 qian2 jiao1 long2 ， shen2 ju1 xia4 zhai2 liu2 li2 gong1 。
- yi4 shui3 jing4 dian4 nao2 bu4 zhuo2 ， liang3 shan1 jue2 di3 chang2 zheng1 xiong2 。
- ya1 ti2 gu3 miao4 shu4 se4 hei1 ， yu2 yue4 ji2 tuan1 bo1 ying3 hong2 。
- bin4 wu4 huan2 yan1 sen1 gong3 song3 ， dong4 yun2 lian2 yu3 fei1 ming2 meng2 。
- hui4 yao2 shi2 zhan3 chao2 mu4 dian4 ， pu2 xi2 kuai4 fen1 nan2 bei3 feng1 。
- jia3 wei1 lao3 wu1 fu4 zi4 bao3 ， qi3 ling2 xing2 ke4 xin1 qian2 tong1 。
- wu2 qiu2 xiao3 ge3 ji2 fei1 niao3 ， bu2 hen4 gu1 zong1 cheng2 duan4 peng2 。
- qu4 qiu1 zhe4 you4 jin4 yan1 mo4 ， jin1 xia4 jiang1 xi1 you2 yun4 long2 。
- wei3 xian2 wan4 hu2 qu4 bu4 fan3 ， lin2 ci4 qian1 cang1 jie1 lü3 kong1 。
- nong2 bei4 chi4 lie4 yu2 fu3 man3 ， tian2 mao2 jiao1 ku1 gui1 zhao4 tong2 。
- yan2 guan1 zhang1 huang2 diao4 qi2 pei4 ， hai3 ruo4 xiu1 se4 cang2 chong1 rong2 。
- yi4 fang1 sui1 jie4 he1 hu4 li4 ， si4 hai3 zheng4 si1 lin2 yu3 gong1 。
- pian4 fan1 duan3 zhao4 li4 ji2 xi4 ， shai1 jiu3 ge1 sheng1 chou2 yi4 qiong2 。
- hao3 cheng2 yun2 che1 ming4 ji1 bo2 ， qu4 ji1 lei2 gu3 qu1 feng1 long2 。
- jing1 ying2 zhu2 wu4 che4 chang2 dian4 ， huo1 le4 sao3 kong1 xiao1 ji4 hong2 。
- bu4 xu1 xi1 jiao3 zhao4 bai3 guai4 ， he2 dai4 niu2 ti2 fan1 ju4 䜫 。
- wan3 qi3 tian1 he2 jin4 qing1 xie4 ， zuo4 ling4 ren2 wu4 hai2 xi1 feng1 。
- xiao4 tan2 ke3 huo2 wan4 min2 ming4 ， qing3 ke4 yi3 hui2 yuan2 qi4 gong1 。
- shang4 di4 bao4 gong1 ci4 bao1 chi4 ， zhen1 fei1 xi1 hao4 rong2 qing1 gong1 。
- yuan2 gui1 hua2 gun3 yi1 yue1 li3 ， jie4 zu2 shui3 lei4 qu1 chi2 zhong1 。
- shan1 gao1 shui3 shen1 qian1 wan4 si4 ， nan2 mian4 xue4 shi2 wu2 shi2 zhong1 。

## 注释

## 译文

## 赏析
