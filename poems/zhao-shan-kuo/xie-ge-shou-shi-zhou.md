---
id: zhao-shan-kuo-xie-ge-shou-shi-zhou
title: 谢葛守诗轴
titlePinyin: xie4 ge3 shou3 shi1 zhou2
titleSlug: xie-ge-shou-shi-zhou
author: 赵善括
authorPinyin: zhao4 shan4 kuo4
authorSlug: zhao-shan-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见灵椿一株传义方，僖仪接武跻金堂。
- 又不见老苏独步为文主，轼辙联芳入琼府。
- 始知盛德天所亲，于门棨戟高拂云。
- 又知硕才世所贵，鲤庭诗礼超凡群。
- 司成蕴蓄何如厚，万顷渊源海波秀。
- 刘郎少俊首辱和，扬善推贤宜有后。
- 司成问学何如深，六经表里金玉音。
- 王氏拘挛了无取，雄文杰句由诸心。
- 庐陵昔岁曾分教，甲子一周梦惊觉。
- 贤郎赐得铜虎符，今日重游想前效。
- 黉堂咳唾遗明珠，翠琰刊成惠陋儒。
- 请为野史进青琐，要继皇朝窦与苏。

## 拼音
- jun1 bu2 jian4 ling2 chun1 yi4 zhu1 chuan2 yi4 fang1 ， xi1 yi2 jie1 wu3 ji1 jin1 tang2 。
- you4 bu2 jian4 lao3 su1 du2 bu4 wei4 wen2 zhu3 ， shi4 zhe2 lian2 fang1 ru4 qiong2 fu3 。
- shi3 zhi1 sheng4 de2 tian1 suo3 qin1 ， yu2 men2 qi3 ji3 gao1 fu2 yun2 。
- you4 zhi1 shuo4 cai2 shi4 suo3 gui4 ， li3 ting2 shi1 li3 chao1 fan2 qun2 。
- si1 cheng2 yun4 xu4 he2 ru2 hou4 ， wan4 qing3 yuan1 yuan2 hai3 bo1 xiu4 。
- liu2 lang2 shao3 jun4 shou3 ru3 he2 ， yang2 shan4 tui1 xian2 yi2 you3 hou4 。
- si1 cheng2 wen4 xue2 he2 ru2 shen1 ， liu4 jing1 biao3 li3 jin1 yu4 yin1 。
- wang2 shi4 ju1 luan2 le0 wu2 qu3 ， xiong2 wen2 jie2 ju4 you2 zhu1 xin1 。
- lu2 ling2 xi1 sui4 ceng2 fen1 jiao4 ， jia3 zi3 yi4 zhou1 meng4 jing1 jue2 。
- xian2 lang2 ci4 de2 tong2 hu3 fu2 ， jin1 ri4 chong2 you2 xiang3 qian2 xiao4 。
- hong2 tang2 hai1 tuo4 yi2 ming2 zhu1 ， cui4 yan3 kan1 cheng2 hui4 lou4 ru2 。
- qing3 wei4 ye3 shi3 jin4 qing1 suo3 ， yao4 ji4 huang2 chao2 dou4 yu3 su1 。

## 注释

## 译文

## 赏析
