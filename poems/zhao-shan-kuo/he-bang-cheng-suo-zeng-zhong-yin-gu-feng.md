---
id: zhao-shan-kuo-he-bang-cheng-suo-zeng-zhong-yin-gu-feng
title: 和邦承所赠中隠古风
titlePinyin: he2 bang1 cheng2 suo3 zeng4 zhong1 yin3 gu3 feng1
titleSlug: he-bang-cheng-suo-zeng-zhong-yin-gu-feng
author: 赵善括
authorPinyin: zhao4 shan4 kuo4
authorSlug: zhao-shan-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年麋鹿姿，待价非结绿。
- 东湖嗜红芰，西山茹黄独。
- 虽无负郭田，仅有环堵屋。
- 稍知亲简编，岂意分符竹。
- 不作梁甫吟，徒歌采薇曲。
- 轩冕本无心，泉石慕幽躅。
- 疏才偶计偕，微名玷宦牍。
- 扰客书掣肘，蹈险车脱轴。
- 为米一折腰，献玉三刖足。
- 人情冰复炭，世路岸为谷。
- 奔走三十年，尘埃几千斛。
- 归访旧园林，要识真面目。
- 敝庐他人居，故友半鬼录。
- 诛茅倾客囊，千日笑神速。
- 堂成屡留醉，夜阑更秉烛。
- 冬霜孤松秀，春霖万花霂。
- 薰风自生凉，秋云不待族。
- 鱼鸟乐欣欣，柴荆纷樕樕。
- 曳杖时往还，拊缶谁拘束。
- 敲门闻剥啄，开缄佩谦牧。
- 初读少陵诗，再对渊明菊。
- 试听句掷金，坐想人如玉。
- 搜肠嗣高吟，深愧窘边幅。

## 拼音
- shao4 nian2 mi2 lu4 zi1 ， dai4 jia4 fei1 jie2 lü4 。
- dong1 hu2 shi4 hong2 ji4 ， xi1 shan1 ru2 huang2 du2 。
- sui1 wu2 fu4 guo1 tian2 ， jin3 you3 huan2 du3 wu1 。
- shao1 zhi1 qin1 jian3 bian1 ， qi3 yi4 fen1 fu2 zhu2 。
- bu2 zuo4 liang2 fu3 yin2 ， tu2 ge1 cai3 wei1 qu3 。
- xuan1 mian3 ben3 wu2 xin1 ， quan2 shi2 mu4 you1 zhu2 。
- shu1 cai2 ou3 ji4 xie2 ， wei1 ming2 dian4 huan4 du2 。
- rao3 ke4 shu1 che4 zhou3 ， dao3 xian3 che1 tuo1 zhou2 。
- wei4 mi3 yi4 zhe2 yao1 ， xian4 yu4 san1 yue4 zu2 。
- ren2 qing2 bing1 fu4 tan4 ， shi4 lu4 an4 wei4 gu3 。
- ben1 zou3 san1 shi2 nian2 ， chen2 ai1 ji3 qian1 hu2 。
- gui1 fang3 jiu4 yuan2 lin2 ， yao4 shi2 zhen1 mian4 mu4 。
- bi4 lu2 ta1 ren2 ju1 ， gu4 you3 ban4 gui3 lu4 。
- zhu1 mao2 qing1 ke4 nang2 ， qian1 ri4 xiao4 shen2 su4 。
- tang2 cheng2 lü3 liu2 zui4 ， ye4 lan2 geng4 bing3 zhu2 。
- dong1 shuang1 gu1 song1 xiu4 ， chun1 lin2 wan4 hua1 mu4 。
- xun1 feng1 zi4 sheng1 liang2 ， qiu1 yun2 bu2 dai4 zu2 。
- yu2 niao3 le4 xin1 xin1 ， chai2 jing1 fen1 su4 su4 。
- ye4 zhang4 shi2 wang3 hai2 ， fu3 fou3 shui2 ju1 shu4 。
- qiao1 men2 wen2 bao1 zhuo2 ， kai1 jian1 pei4 qian1 mu4 。
- chu1 du2 shao3 ling2 shi1 ， zai4 dui4 yuan1 ming2 ju2 。
- shi4 ting1 ju4 zhi4 jin1 ， zuo4 xiang3 ren2 ru2 yu4 。
- sou1 chang2 si4 gao1 yin2 ， shen1 kui4 jiong3 bian1 fu2 。

## 注释

## 译文

## 赏析
