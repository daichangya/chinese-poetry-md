---
id: zhao-shan-kuo-he-zhe-xian-tong-zhu-gong-you-mei-yuan-qi-er
title: 和浙宪同诸公游梅园  其二
titlePinyin: he2 zhe4 xian4 tong2 zhu1 gong1 you2 mei2 yuan2     qi2 er4
titleSlug: he-zhe-xian-tong-zhu-gong-you-mei-yuan-qi-er
author: 赵善括
authorPinyin: zhao4 shan4 kuo4
authorSlug: zhao-shan-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庭除大槐安，人世甚蚁屯。
- 俯仰穹壤间，乐少忧且繁。
- 何如置悲欢，访梅东城村。
- 群贤负瑰奇，即之和气温。
- 峭寒著春衣，轻烟翳晨暾。
- 簪花愧华发，席地依香荪。
- 谁许嫁东风，留香坐晓昏。
- 密坞横清溪，我欲创幽轩。
- 所愿花长开，日日同一尊。
- 静对影亦好，清味蕊可吞。
- 此心无厌时，何物堪比论。
- 哦诗愧续貂，勿以人废言。

## 拼音
- ting2 chu2 da4 huai2 an1 ， ren2 shi4 shen4 yi3 tun2 。
- fu3 yang3 qiong2 rang3 jian1 ， le4 shao3 you1 qie3 fan2 。
- he2 ru2 zhi4 bei1 huan1 ， fang3 mei2 dong1 cheng2 cun1 。
- qun2 xian2 fu4 gui1 qi2 ， ji2 zhi1 he2 qi4 wen1 。
- qiao4 han2 zhu4 chun1 yi1 ， qing1 yan1 yi4 chen2 tun1 。
- zan1 hua1 kui4 hua2 fa4 ， xi2 di4 yi1 xiang1 sun1 。
- shui2 xu3 jia4 dong1 feng1 ， liu2 xiang1 zuo4 xiao3 hun1 。
- mi4 wu4 heng2 qing1 xi1 ， wo3 yu4 chuang4 you1 xuan1 。
- suo3 yuan4 hua1 chang2 kai1 ， ri4 ri4 tong2 yi4 zun1 。
- jing4 dui4 ying3 yi4 hao3 ， qing1 wei4 rui3 ke3 tun1 。
- ci3 xin1 wu2 yan4 shi2 ， he2 wu4 kan1 bi3 lun4 。
- o4 shi1 kui4 xu4 diao1 ， wu4 yi3 ren2 fei4 yan2 。

## 注释

## 译文

## 赏析
