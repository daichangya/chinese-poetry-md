---
id: li-zhong-si-qu-yang-chun-you-gan-jiu-ji-chai-si-tu-wu-shou
title: 思朐阳春游感旧寄柴司徒五首
titlePinyin: si1 qu2 yang2 chun1 you2 gan3 jiu4 ji4 chai2 si1 tu2 wu3 shou3
titleSlug: si-qu-yang-chun-you-gan-jiu-ji-chai-si-tu-wu-shou
author: 李中
authorPinyin: li3 zhong1
authorSlug: li-zhong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 王孙昔日甚相亲，共赏西园正媚春。
- 醉卧如茵芳草上，觉来花月影笼身。
- 烟铺芳草正绵绵，藉草传杯似列仙。
- 暂辍笙歌且联句，含毫花下破香笺。
- 南陌风和舞蝶狂，惜春公子恋斜阳。
- 高歌饮罢将回辔，衣上花兼百草香。
- 春郊饮散暮烟收，却引丝簧上翠楼。
- 红袖歌长金斝乱，银蟾飞出海东头。
- 昔年常接五陵狂，洪饮花间数十场。
- 别后或惊如梦觉，音尘难问水茫茫。

## 拼音
- wang2 sun1 xi1 ri4 shen4 xiang1 qin1 ， gong4 shang3 xi1 yuan2 zheng4 mei4 chun1 。
- zui4 wo4 ru2 yin1 fang1 cao3 shang4 ， jue2 lai2 hua1 yue4 ying3 long2 shen1 。
- yan1 pu4 fang1 cao3 zheng4 mian2 mian2 ， jie4 cao3 chuan2 bei1 si4 lie4 xian1 。
- zan4 chuo4 sheng1 ge1 qie3 lian2 ju4 ， han2 hao2 hua1 xia4 po4 xiang1 jian1 。
- nan2 mo4 feng1 he2 wu3 die2 kuang2 ， xi1 chun1 gong1 zi3 lian4 xie2 yang2 。
- gao1 ge1 yin3 ba4 jiang1 hui2 pei4 ， yi1 shang4 hua1 jian1 bai3 cao3 xiang1 。
- chun1 jiao1 yin3 san4 mu4 yan1 shou1 ， que4 yin3 si1 huang2 shang4 cui4 lou2 。
- hong2 xiu4 ge1 chang2 jin1 jia3 luan4 ， yin2 chan2 fei1 chu1 hai3 dong1 tou2 。
- xi1 nian2 chang2 jie1 wu3 ling2 kuang2 ， hong2 yin3 hua1 jian1 shu4 shi2 chang3 。
- bie2 hou4 huo4 jing1 ru2 meng4 jue2 ， yin1 chen2 nan2 wen4 shui3 mang2 mang2 。

## 注释

## 译文

## 赏析
