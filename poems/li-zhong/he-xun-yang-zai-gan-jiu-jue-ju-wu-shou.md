---
id: li-zhong-he-xun-yang-zai-gan-jiu-jue-ju-wu-shou
title: 和浔阳宰感旧绝句五首
titlePinyin: he2 xun2 yang2 zai3 gan3 jiu4 jue2 ju4 wu3 shou3
titleSlug: he-xun-yang-zai-gan-jiu-jue-ju-wu-shou
author: 李中
authorPinyin: li3 zhong1
authorSlug: li-zhong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 追感古今情不已，竹轩闲取史书看。
- 欲亲往哲无因见，空树临风襟袖寒。
- 浔阳物景真难及，练泻澄江最好看。
- 曾上虚楼吟倚槛，五峰擎雪照人寒。
- 园林春媚千花发，烂熳如将画障看。
- 惟爱松筠多冷淡，青青偏称雪霜寒。
- 知君百里鸣琴处，公退千山尽日看。
- 政化有同风偃草，更将余力拯孤寒。
- 昔岁寻芳忻得侣，江堤物景尽情看。
- 就中吟恋垂杨下，撼起啼莺晚吹寒。

## 拼音
- zhui1 gan3 gu3 jin1 qing2 bu4 yi3 ， zhu2 xuan1 xian2 qu3 shi3 shu1 kan4 。
- yu4 qin1 wang3 zhe2 wu2 yin1 jian4 ， kong1 shu4 lin2 feng1 jin1 xiu4 han2 。
- xun2 yang2 wu4 jing3 zhen1 nan2 ji2 ， lian4 xie4 cheng2 jiang1 zui4 hao3 kan4 。
- ceng2 shang4 xu1 lou2 yin2 yi3 kan3 ， wu3 feng1 qing2 xue3 zhao4 ren2 han2 。
- yuan2 lin2 chun1 mei4 qian1 hua1 fa1 ， lan4 man4 ru2 jiang1 hua4 zhang4 kan4 。
- wei2 ai4 song1 yun2 duo1 leng3 dan4 ， qing1 qing1 pian1 cheng1 xue3 shuang1 han2 。
- zhi1 jun1 bai3 li3 ming2 qin2 chu4 ， gong1 tui4 qian1 shan1 jin4 ri4 kan4 。
- zheng4 hua4 you3 tong2 feng1 yan3 cao3 ， geng4 jiang1 yu2 li4 zheng3 gu1 han2 。
- xi1 sui4 xun2 fang1 xin1 de2 lü3 ， jiang1 di1 wu4 jing3 jin4 qing2 kan4 。
- jiu4 zhong1 yin2 lian4 chui2 yang2 xia4 ， han4 qi3 ti2 ying1 wan3 chui1 han2 。

## 注释

## 译文

## 赏析
