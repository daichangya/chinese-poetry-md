---
id: li-zhong-xian-xu-she-ren
title: 献徐舍人
titlePinyin: xian4 xu2 she4 ren2
titleSlug: xian-xu-she-ren
author: 李中
authorPinyin: li3 zhong1
authorSlug: li-zhong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 清名喧四海，何止并南金。奥学群英伏，多才万乘钦。
- 秩参金殿峻，步历紫微深。顾问承中旨，丝纶演帝心。
- 褒雄饶义路，贾马避词林。下直无他事，开门对远岑。
- 轩窗来晚吹，池沼歇秋霖。藓点生棋石，茶烟过竹阴。
- 希夷元已达，躁竞岂能侵。羽客闲陪饮，诗人伴静吟。
- 自惭为滞物，多幸辱虚襟。此日重遭遇，心期出陆沈。

## 拼音
- qing1 ming2 xuan1 si4 hai3 ， he2 zhi3 bing4 nan2 jin1 。 ao4 xue2 qun2 ying1 fu2 ， duo1 cai2 wan4 sheng4 qin1 。
- zhi4 can1 jin1 dian4 jun4 ， bu4 li4 zi3 wei1 shen1 。 gu4 wen4 cheng2 zhong1 zhi3 ， si1 lun2 yan3 di4 xin1 。
- bao1 xiong2 rao2 yi4 lu4 ， jia3 ma3 bi4 ci2 lin2 。 xia4 zhi2 wu2 ta1 shi4 ， kai1 men2 dui4 yuan3 cen2 。
- xuan1 chuang1 lai2 wan3 chui1 ， chi2 zhao3 xie1 qiu1 lin2 。 xian3 dian3 sheng1 qi2 shi2 ， cha2 yan1 guo4 zhu2 yin1 。
- xi1 yi2 yuan2 yi3 da2 ， zao4 jing4 qi3 neng2 qin1 。 yu3 ke4 xian2 pei2 yin3 ， shi1 ren2 ban4 jing4 yin2 。
- zi4 can2 wei4 zhi4 wu4 ， duo1 xing4 ru3 xu1 jin1 。 ci3 ri4 zhong4 zao1 yu4 ， xin1 qi1 chu1 lu4 shen3 。

## 注释

## 译文

## 赏析
