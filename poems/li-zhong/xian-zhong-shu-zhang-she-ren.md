---
id: li-zhong-xian-zhong-shu-zhang-she-ren
title: 献中书张舍人
titlePinyin: xian4 zhong1 shu1 zhang1 she4 ren2
titleSlug: xian-zhong-shu-zhang-she-ren
author: 李中
authorPinyin: li3 zhong1
authorSlug: li-zhong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 仙桂从攀后，人间播大名。
- 飞腾谐素志，霄汉是前程。
- 持宪威声振，司言品秩清。
- 帘开春酒醒，月上草麻成。
- 丹陛凌晨对，青云逐步生。
- 照人裴玉莹，鉴物宪陂明。
- 下直无他事，闲游恣逸情。
- 林僧开户接，溪叟扫苔迎。
- 煮茗山房冷，垂纶野艇轻。
- 神清宜放旷，诗苦益纵横。
- 余刃时皆仰，嘉谋众伫行。
- 四方观启沃，毕竟念孤平。

## 拼音
- xian1 gui4 cong2 pan1 hou4 ， ren2 jian1 bo1 da4 ming2 。
- fei1 teng2 xie2 su4 zhi4 ， xiao1 han4 shi4 qian2 cheng2 。
- chi2 xian4 wei1 sheng1 zhen4 ， si1 yan2 pin3 zhi4 qing1 。
- lian2 kai1 chun1 jiu3 xing3 ， yue4 shang4 cao3 ma2 cheng2 。
- dan1 bi4 ling2 chen2 dui4 ， qing1 yun2 zhu2 bu4 sheng1 。
- zhao4 ren2 pei2 yu4 ying2 ， jian4 wu4 xian4 bei1 ming2 。
- xia4 zhi2 wu2 ta1 shi4 ， xian2 you2 zi4 yi4 qing2 。
- lin2 seng1 kai1 hu4 jie1 ， xi1 sou3 sao3 tai2 ying2 。
- zhu3 ming2 shan1 fang2 leng3 ， chui2 lun2 ye3 ting3 qing1 。
- shen2 qing1 yi2 fang4 kuang4 ， shi1 ku3 yi4 zong4 heng2 。
- yu2 ren4 shi2 jie1 yang3 ， jia1 mou2 zhong4 zhu4 xing2 。
- si4 fang1 guan1 qi3 wo4 ， bi4 jing4 nian4 gu1 ping2 。

## 注释

## 译文

## 赏析
