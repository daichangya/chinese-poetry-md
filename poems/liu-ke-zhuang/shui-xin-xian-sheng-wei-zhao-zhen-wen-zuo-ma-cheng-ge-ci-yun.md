---
id: liu-ke-zhuang-shui-xin-xian-sheng-wei-zhao-zhen-wen-zuo-ma-cheng-ge-ci-yun
title: 水心先生为赵振文作马堘歌次韵
titlePinyin: shui3 xin1 xian1 sheng1 wei4 zhao4 zhen4 wen2 zuo4 ma3 cheng2 ge1 ci4 yun4
titleSlug: shui-xin-xian-sheng-wei-zhao-zhen-wen-zuo-ma-cheng-ge-ci-yun
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洛阳牡丹隔万里，棘荒姚魏扶不起。
- 马堘近在杭州陌，野人只向诗中识。
- 匀朱傅粉初窥墙，海棠为屋辛夷房。
- 千林春色已呈露，一株国艳犹閟藏。
- 多情荀令香透袖，俊游恐落都人后。
- 摇鞭深入红云乡，解衣旋贳黄縢酒。
- 淮南芍药初过兵，人生何必塞上行。
- 坠裀委壤各有命，肯学冻士鸣不平。
- 移家欲傍园翁住，手开芜地通苹渚。
- 寻芳栩栩趁蝶飞，逐臭纷纷怜蚋聚。
- 君不见玄都吟笔妙燕许，诗人却遣世人怒。
- 君若拏舟独往时，我亦荷锄相随去。

## 拼音
- luo4 yang2 mu3 dan1 ge2 wan4 li3 ， ji2 huang1 yao2 wei4 fu2 bu4 qi3 。
- ma3 cheng2 jin4 zai4 hang2 zhou1 mo4 ， ye3 ren2 zhi1 xiang4 shi1 zhong1 shi2 。
- yun2 zhu1 fu4 fen3 chu1 kui1 qiang2 ， hai3 tang2 wei4 wu1 xin1 yi2 fang2 。
- qian1 lin2 chun1 se4 yi3 cheng2 lu4 ， yi4 zhu1 guo2 yan4 you2 bi4 cang2 。
- duo1 qing2 xun2 ling4 xiang1 tou4 xiu4 ， jun4 you2 kong3 luo4 dou1 ren2 hou4 。
- yao2 bian1 shen1 ru4 hong2 yun2 xiang1 ， jie3 yi1 xuan2 shi4 huang2 teng2 jiu3 。
- huai2 nan2 shao2 yao4 chu1 guo4 bing1 ， ren2 sheng1 he2 bi4 sai4 shang4 xing2 。
- zhui4 yin1 wei3 rang3 ge4 you3 ming4 ， ken3 xue2 dong4 shi4 ming2 bu4 ping2 。
- yi2 jia1 yu4 bang4 yuan2 weng1 zhu4 ， shou3 kai1 wu2 di4 tong1 ping2 zhu3 。
- xun2 fang1 xu3 xu3 chen4 die2 fei1 ， zhu2 chou4 fen1 fen1 lian2 rui4 ju4 。
- jun1 bu2 jian4 xuan2 dou1 yin2 bi3 miao4 yan4 xu3 ， shi1 ren2 que4 qian3 shi4 ren2 nu4 。
- jun1 ruo4 na2 zhou1 du2 wang3 shi2 ， wo3 yi4 he2 chu2 xiang1 sui2 qu4 。

## 注释

## 译文

## 赏析
