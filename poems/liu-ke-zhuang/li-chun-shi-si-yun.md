---
id: liu-ke-zhuang-li-chun-shi-si-yun
title: 立春十四韵
titlePinyin: li4 chun1 shi2 si4 yun4
titleSlug: li-chun-shi-si-yun
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嘉平至孟陬，丽谯春再颁。
- 齐民拨不开，杂遝来如山。
- 农家卜休咎，多以觳觫观。
- 颇闻举体赤，其咎为燥干。
- 又云尾角白，亦虑冬祁寒。
- 吾惫不能耕，对之发长叹。
- 平生愿丰心，虽老犹如丹。
- 方兴西畴务，稍觉南船悭。
- 展转夜少眠，呕噎晨废餐。
- 敢望余粮栖，渐恐拾穗难。
- 陛下仁如天，役简税赋宽。
- 临遣皆循良，黜削先饕残。
- 一丽丹书内，孰若青史间。
- 仆方侪民伍，谁为语县官。

## 拼音
- jia1 ping2 zhi4 meng4 zou1 ， li4 qiao2 chun1 zai4 ban1 。
- qi2 min2 bo1 bu4 kai1 ， za2 ta4 lai2 ru2 shan1 。
- nong2 jia1 bu3 xiu1 jiu4 ， duo1 yi3 hu2 su4 guan1 。
- po1 wen2 ju3 ti3 chi4 ， qi2 jiu4 wei4 zao4 gan1 。
- you4 yun2 wei3 jiao3 bai2 ， yi4 lü4 dong1 qi2 han2 。
- wu2 bei4 bu4 neng2 geng1 ， dui4 zhi1 fa1 chang2 tan4 。
- ping2 sheng1 yuan4 feng1 xin1 ， sui1 lao3 you2 ru2 dan1 。
- fang1 xing1 xi1 chou2 wu4 ， shao1 jue2 nan2 chuan2 qian1 。
- zhan3 zhuan3 ye4 shao3 mian2 ， ou3 ye1 chen2 fei4 can1 。
- gan3 wang4 yu2 liang2 qi1 ， jian4 kong3 shi2 sui4 nan2 。
- bi4 xia4 ren2 ru2 tian1 ， yi4 jian3 shui4 fu4 kuan1 。
- lin2 qian3 jie1 xun2 liang2 ， chu4 xiao1 xian1 tao1 can2 。
- yi2 li4 dan1 shu1 nei4 ， shu2 ruo4 qing1 shi3 jian1 。
- pu2 fang1 chai2 min2 wu3 ， shui2 wei4 yu3 xian4 guan1 。

## 注释

## 译文

## 赏析
