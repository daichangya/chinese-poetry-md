---
id: liu-ke-zhuang-zai-ti-zhong-xian-liang-yong-gui-tang
title: 再题钟贤良咏归堂
titlePinyin: zai4 ti2 zhong1 xian2 liang2 yong3 gui1 tang2
titleSlug: zai-ti-zhong-xian-liang-yong-gui-tang
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伏戏以来凡几年，六经之外凡几书。
- 人间简册渺烟海，君以约法包无余。
- 往年华毂临敝庐，舌端霆卷俄电舒。
- 平欺贾董等下驷，冷笑服郑真蠹鱼。
- 千询万扣答如响，扪腹始媿吾空虚。
- 伯高辟易季度走，六论三策何时摅。
- 又言诸子皆丈夫，经笥武库随所须。
- 观君毛骨老犹尔，惜也未见雏与驹。
- 方今主相求极谏，君曷不携轼辙俱。
- 自云素鄙从横学，尚友洙泗谈古初。
- 堂堂冕辂岂不好，却慕点也宁非迂。
- 行当端委秉周礼，未可春服从鲁儒。

## 拼音
- fu2 xi4 yi3 lai2 fan2 ji3 nian2 ， liu4 jing1 zhi1 wai4 fan2 ji3 shu1 。
- ren2 jian1 jian3 ce4 miao3 yan1 hai3 ， jun1 yi3 yue1 fa3 bao1 wu2 yu2 。
- wang3 nian2 hua2 gu1 lin2 bi4 lu2 ， she2 duan1 ting2 juan4 e2 dian4 shu1 。
- ping2 qi1 jia3 dong3 deng3 xia4 si4 ， leng3 xiao4 fu2 zheng4 zhen1 du4 yu2 。
- qian1 xun2 wan4 kou4 da2 ru2 xiang3 ， men2 fu4 shi3 kui4 wu2 kong1 xu1 。
- bo2 gao1 pi4 yi4 ji4 du4 zou3 ， liu4 lun4 san1 ce4 he2 shi2 shu1 。
- you4 yan2 zhu1 zi3 jie1 zhang4 fu0 ， jing1 si4 wu3 ku4 sui2 suo3 xu1 。
- guan1 jun1 mao2 gu3 lao3 you2 er3 ， xi1 ye3 wei4 jian4 chu2 yu3 ju1 。
- fang1 jin1 zhu3 xiang1 qiu2 ji2 jian4 ， jun1 he2 bu4 xie2 shi4 zhe2 ju4 。
- zi4 yun2 su4 bi3 cong2 heng2 xue2 ， shang4 you3 zhu1 si4 tan2 gu3 chu1 。
- tang2 tang2 mian3 lu4 qi3 bu4 hao3 ， que4 mu4 dian3 ye3 ning2 fei1 yu1 。
- hang2 dang0 duan1 wei3 bing3 zhou1 li3 ， wei4 ke3 chun1 fu2 cong2 lu3 ru2 。

## 注释

## 译文

## 赏析
