---
id: liu-ke-zhuang-gui-shui-ting-guan-he-hua-yi-shou
title: 癸水亭观荷花一首
titlePinyin: gui3 shui3 ting2 guan1 he2 hua1 yi4 shou3
titleSlug: gui-shui-ting-guan-he-hua-yi-shou
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 执热屏人事，偃卧慵巾裳。
- 过门二三友，失喜跣下床。
- 鸣驺出华陌，联辔遵野塘。
- 崇轩俯万荷，濯濯涵波光。
- 都忘瘴海中，疑堕玉井傍。
- 远无膏粉气，近有冰雪凉。
- 制叶可以衣，采菂可以尝。
- 离骚谱灵草，品尔列众芳。
- 似曾识三闾，安肯肖六郎。
- 词人更儇薄，比咏犹妃嫱。
- 曷不观兹华，意色和而庄。
- 风吹月露洗，岂若冶与倡。
- 众方慕绝艳，谁能参微香。
- 余诗纵枯淡，一扫时世粧。

## 拼音
- zhi2 re4 ping2 ren2 shi4 ， yan3 wo4 yong1 jin1 shang0 。
- guo4 men2 er4 san1 you3 ， shi1 xi3 xian3 xia4 chuang2 。
- ming2 zou1 chu1 hua2 mo4 ， lian2 pei4 zun1 ye3 tang2 。
- chong2 xuan1 fu3 wan4 he2 ， zhuo2 zhuo2 han2 bo1 guang1 。
- dou1 wang4 zhang4 hai3 zhong1 ， yi2 duo4 yu4 jing3 bang4 。
- yuan3 wu2 gao1 fen3 qi4 ， jin4 you3 bing1 xue3 liang2 。
- zhi4 ye4 ke3 yi3 yi1 ， cai3 di4 ke3 yi3 chang2 。
- li2 sao1 pu3 ling2 cao3 ， pin3 er3 lie4 zhong4 fang1 。
- si4 ceng2 shi2 san1 lü2 ， an1 ken3 xiao4 liu4 lang2 。
- ci2 ren2 geng4 xuan1 bao2 ， bi3 yong3 you2 fei1 qiang2 。
- he2 bu4 guan1 zi1 hua2 ， yi4 se4 he2 er2 zhuang1 。
- feng1 chui1 yue4 lu4 xi3 ， qi3 ruo4 ye3 yu3 chang4 。
- zhong4 fang1 mu4 jue2 yan4 ， shui2 neng2 can1 wei1 xiang1 。
- yu2 shi1 zong4 ku1 dan4 ， yi4 sao3 shi2 shi4 zhuang1 。

## 注释

## 译文

## 赏析
