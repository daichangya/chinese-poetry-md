---
id: liu-ke-zhuang-he-nan-tang-shi-li-tan
title: 和南塘食荔叹
titlePinyin: he2 nan2 tang2 shi2 li4 tan4
titleSlug: he-nan-tang-shi-li-tan
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君欲和诗无匆匆，唱首天下文章公。
- 今年荔子况倍熟，亭亭锦盖高张空。
- 猿偷鸦啄牧童采，林间残颗犹殷红。
- 在昔唐家充岁贡，吟讽何止杜陵翁。
- 南穷交州西蜀土，快马驮送如飞龙。
- 绛裳冰肌初照眼，玉环一笑恩光浓。
- 惟闽以远幸免涴，一颗不到温泉宫。
- 自从陈紫无真本，皱玉晚出尤称雄。
- 迩来鸡舌擅瑰玮，赞香誉味万喙同。
- 麟台仙人亲题品，天为此果开遭逢。
- 乃知微物似有数，声价亦与时污隆。
- 列圣俭德被华戎，微如淮白不敢供。
- 奈何置驿奉私室，安得木铎观民风。
- 山蹊谷堑日力穷，血肩踠足驰筠笼。
- 请公移此食荔叹，置在薰风殿阁中。

## 拼音
- jun1 yu4 he2 shi1 wu2 cong1 cong1 ， chang4 shou3 tian1 xia4 wen2 zhang1 gong1 。
- jin1 nian2 li4 zi3 kuang4 bei4 shu2 ， ting2 ting2 jin3 gai4 gao1 zhang1 kong1 。
- yuan2 tou1 ya1 zhuo2 mu4 tong2 cai3 ， lin2 jian1 can2 ke1 you2 yan1 hong2 。
- zai4 xi1 tang2 jia1 chong1 sui4 gong4 ， yin2 feng3 he2 zhi3 du4 ling2 weng1 。
- nan2 qiong2 jiao1 zhou1 xi1 shu3 tu3 ， kuai4 ma3 tuo2 song4 ru2 fei1 long2 。
- jiang4 shang0 bing1 ji1 chu1 zhao4 yan3 ， yu4 huan2 yi2 xiao4 en1 guang1 nong2 。
- wei2 min3 yi3 yuan3 xing4 mian3 wo4 ， yi4 ke1 bu2 dao4 wen1 quan2 gong1 。
- zi4 cong2 chen2 zi3 wu2 zhen1 ben3 ， zhou4 yu4 wan3 chu1 you2 cheng1 xiong2 。
- er3 lai2 ji1 she2 shan4 gui1 wei3 ， zan4 xiang1 yu4 wei4 wan4 hui4 tong2 。
- lin2 tai2 xian1 ren2 qin1 ti2 pin3 ， tian1 wei4 ci3 guo3 kai1 zao1 feng2 。
- nai3 zhi1 wei1 wu4 si4 you3 shu4 ， sheng1 jia4 yi4 yu3 shi2 wu1 long2 。
- lie4 sheng4 jian3 de2 bei4 hua2 rong2 ， wei1 ru2 huai2 bai2 bu4 gan3 gong4 。
- nai4 he2 zhi4 yi4 feng4 si1 shi4 ， an1 de2 mu4 duo2 guan1 min2 feng1 。
- shan1 qi1 gu3 qian4 ri4 li4 qiong2 ， xue4 jian1 wan3 zu2 chi2 yun2 long2 。
- qing3 gong1 yi2 ci3 shi2 li4 tan4 ， zhi4 zai4 xun1 feng1 dian4 ge2 zhong1 。

## 注释

## 译文

## 赏析
