---
id: liu-ke-zhuang-si-he
title: 四和
titlePinyin: si4 he2
titleSlug: si-he
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 手援鍪弧先奋呼，盛气直传入国都。
- 屈盘硬语押险韵，有似兵家使诈愚。
- 专场自矜觜距黠，覆军讵意肝脑涂。
- 堂堂老将号令肃，中营外栅如联珠。
- 曾呼项羽作竖子，亦斥李陵为降奴。
- 彼望麾幢已披靡，此遗巾帼聊揶揄。
- 深藏区脱避石矢，密设鹿角埋桩株。
- 始犹哆口学张籍，俄乃掩面如唐衢。
- 毋庸奏凯论功级，且可按甲休师徒。
- 献俘奚异获长狄，讳败谨勿书朱儒。
- 君家人物盛典午，或披鹤氅击唾壶。
- 坐观士稚无铠仗，冷笑群谢皆袴襦。
- 安知出奇电雹速，靡待掩耳并瞬𪾦。
- 再衰三竭乃引去，裹创饮血自捄扶。
- 铁鎗漫留姓名在，玉麈有益成败无。
- 凭轼姑与君王戏，弃甲宜按军法诛。
- 尝闻匹夫不可狃，蜂虿有毒况国乎。
- 嗟余久矣精锐铄，驱使不禁诗酒虐。
- 蝉嘶今懒事章句，鲸吸旧宁论升较。
- 磨石胡庭要勒铭，策勋辕门因舍爵。
- 备严岂虑偏师攻，理到何妨异议駮。
- 周公尚存祓禊礼，子贡讵知观蜡乐。
- 祈年卜稼信当务，崇饮饰游不宜数。
- 弟子服矣鸣吻悲，似听於菟啸风壑。
- 寒墐户牖不敢窥，顾惜床庐愁见剥。
- 志士之愿在时清，穷人所忧惟岁恶。
- 但当击缶赛蚕官，一壶村酒醉杨朴。

## 拼音
- shou3 yuan2 mou2 hu2 xian1 fen4 hu1 ， sheng4 qi4 zhi2 chuan2 ru4 guo2 dou1 。
- qu1 pan2 ying4 yu3 ya1 xian3 yun4 ， you3 si4 bing1 jia1 shi3 zha4 yu2 。
- zhuan1 chang3 zi4 jin1 zi1 ju4 xia2 ， fu4 jun1 ju4 yi4 gan1 nao3 tu2 。
- tang2 tang2 lao3 jiang4 hao4 ling4 su4 ， zhong1 ying2 wai4 shan1 ru2 lian2 zhu1 。
- ceng2 hu1 xiang4 yu3 zuo4 shu4 zi3 ， yi4 chi4 li3 ling2 wei4 jiang4 nu2 。
- bi3 wang4 hui1 zhuang4 yi3 pi1 mi3 ， ci3 yi2 jin1 guo2 liao2 ye2 yu2 。
- shen1 cang2 qu1 tuo1 bi4 shi2 shi3 ， mi4 she4 lu4 jiao3 mai2 zhuang1 zhu1 。
- shi3 you2 duo1 kou3 xue2 zhang1 ji2 ， e2 nai3 yan3 mian4 ru2 tang2 qu2 。
- wu2 yong1 zou4 kai3 lun4 gong1 ji2 ， qie3 ke3 an4 jia3 xiu1 shi1 tu2 。
- xian4 fu2 xi1 yi4 huo4 chang2 di2 ， hui4 bai4 jin3 wu4 shu1 zhu1 ru2 。
- jun1 jia1 ren2 wu4 sheng4 dian3 wu3 ， huo4 pi1 he4 chang3 ji1 tuo4 hu2 。
- zuo4 guan1 shi4 zhi4 wu2 kai3 zhang4 ， leng3 xiao4 qun2 xie4 jie1 ku4 ru2 。
- an1 zhi1 chu1 qi2 dian4 bao2 su4 ， mi2 dai4 yan3 er3 bing4 shun4 𪾦 。
- zai4 shuai1 san1 jie2 nai3 yin3 qu4 ， guo3 chuang4 yin3 xue4 zi4 jiu4 fu2 。
- tie3 qiang1 man4 liu2 xing4 ming2 zai4 ， yu4 zhu3 you3 yi4 cheng2 bai4 wu2 。
- ping2 shi4 gu1 yu3 jun1 wang2 xi4 ， qi4 jia3 yi2 an4 jun1 fa3 zhu1 。
- chang2 wen2 pi3 fu1 bu4 ke3 niu3 ， feng1 chai4 you3 du2 kuang4 guo2 hu1 。
- jie1 yu2 jiu3 yi3 jing1 rui4 shuo4 ， qu1 shi3 bu4 jin1 shi1 jiu3 nüe4 。
- chan2 si1 jin1 lan3 shi4 zhang1 ju4 ， jing1 xi1 jiu4 ning2 lun4 sheng1 jiao4 。
- mo2 shi2 hu2 ting2 yao4 le4 ming2 ， ce4 xun1 yuan2 men2 yin1 she4 jue2 。
- bei4 yan2 qi3 lü4 pian1 shi1 gong1 ， li3 dao4 he2 fang2 yi4 yi4 bo2 。
- zhou1 gong1 shang4 cun2 fu2 xi4 li3 ， zi3 gong4 ju4 zhi1 guan1 la4 le4 。
- qi2 nian2 bu3 jia4 xin4 dang1 wu4 ， chong2 yin3 shi4 you2 bu4 yi2 shu4 。
- di4 zi3 fu2 yi3 ming2 wen3 bei1 ， si4 ting1 wu1 tu2 xiao4 feng1 he4 。
- han2 jin4 hu4 you3 bu4 gan3 kui1 ， gu4 xi1 chuang2 lu2 chou2 jian4 bao1 。
- zhi4 shi4 zhi1 yuan4 zai4 shi2 qing1 ， qiong2 ren2 suo3 you1 wei2 sui4 e4 。
- dan4 dang1 ji1 fou3 sai4 can2 guan1 ， yi4 hu2 cun1 jiu3 zui4 yang2 pu3 。

## 注释

## 译文

## 赏析
