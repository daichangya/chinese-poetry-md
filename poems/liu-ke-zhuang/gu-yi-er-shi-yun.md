---
id: liu-ke-zhuang-gu-yi-er-shi-yun
title: 古意二十韵
titlePinyin: gu3 yi4 er4 shi2 yun4
titleSlug: gu-yi-er-shi-yun
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自从混沌死，万象困穿凿。
- 淳风谁挽还，古意日漓薄。
- 余幼胆轮囷，泛滥通流略。
- 短篇堪掣鲸，片文可驱鳄。
- 吾尝观窍妙，渠敢讥杂驳。
- 北未陟崧岱，南仅览衡霍。
- 菊坡评三隽，竹隠表一鹗。
- 虽为世流传，未经圣删削。
- 晚岁历九州，导从惟一鹤。
- 飘然乘刚风，腾而上寥廓。
- 金色大千界，水涡几万落。
- 荒哉汉陵阙，蕞尔辽城郭。
- 遂窥子宗庙，尽见佛楼阁。
- 叫开阊阖云，耳闻钧天乐。
- 吾持此安归，喜极还惊愕。
- 恍疑缘崖坠，又恐行路错。
- 诗魔暂辞去，来如隔日疟。
- 易展垂天翼，难踏实地脚。
- 万病皆有方，惟狂不可药。
- 拙吟示儿曹，聊记武公谑。

## 拼音
- zi4 cong2 hun4 dun4 si3 ， wan4 xiang4 kun4 chuan1 zao2 。
- chun2 feng1 shui2 wan3 hai2 ， gu3 yi4 ri4 li2 bao2 。
- yu2 you4 dan3 lun2 qun1 ， fan4 lan4 tong1 liu2 lüe4 。
- duan3 pian1 kan1 che4 jing1 ， pian4 wen2 ke3 qu1 e4 。
- wu2 chang2 guan1 qiao4 miao4 ， qu2 gan3 ji1 za2 bo2 。
- bei3 wei4 zhi4 song1 dai4 ， nan2 jin3 lan3 heng2 huo4 。
- ju2 po1 ping2 san1 jun4 ， zhu2 yin3 biao3 yi2 e4 。
- sui1 wei4 shi4 liu2 chuan2 ， wei4 jing1 sheng4 shan1 xue1 。
- wan3 sui4 li4 jiu3 zhou1 ， dao3 cong2 wei2 yi2 he4 。
- piao1 ran2 cheng2 gang1 feng1 ， teng2 er2 shang4 liao2 kuo4 。
- jin1 se4 da4 qian1 jie4 ， shui3 wo1 ji3 wan4 luo4 。
- huang1 zai1 han4 ling2 que1 ， zui4 er3 liao2 cheng2 guo1 。
- sui4 kui1 zi3 zong1 miao4 ， jin4 jian4 fo2 lou2 ge2 。
- jiao4 kai1 chang1 he2 yun2 ， er3 wen2 jun1 tian1 le4 。
- wu2 chi2 ci3 an1 gui1 ， xi3 ji2 hai2 jing1 e4 。
- huang3 yi2 yuan2 ya2 zhui4 ， you4 kong3 xing2 lu4 cuo4 。
- shi1 mo2 zan4 ci2 qu4 ， lai2 ru2 ge2 ri4 nüe4 。
- yi4 zhan3 chui2 tian1 yi4 ， nan2 ta4 shi2 di4 jiao3 。
- wan4 bing4 jie1 you3 fang1 ， wei2 kuang2 bu4 ke3 yao4 。
- zhuo1 yin2 shi4 er2 cao2 ， liao2 ji4 wu3 gong1 xue4 。

## 注释

## 译文

## 赏析
