---
id: liu-ke-zhuang-xiang-yi-yi-shou-cheng-ye-qian-zhong
title: 象弈一首呈叶潜仲
titlePinyin: xiang4 yi4 yi4 shou3 cheng2 ye4 qian2 zhong4
titleSlug: xiang-yi-yi-shou-cheng-ye-qian-zhong
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小艺无难精，上智有未解。
- 君看橘中戏，妙不出局外。
- 屹然两国立，限以大河界。
- 连营禀中权，四壁设坚械。
- 三十二子者，一一具变态。
- 先登如挑敌，分布如备塞。
- 尽锐贾吾勇，持重伺彼怠。
- 或迟如围莒，或速如入蔡。
- 远砲勿虚发，冗卒要精汰。
- 负非繇寡少，胜岂系彊大。
- 昆阳以象奔，陈涛以车败。
- 匹马郭令来，一士汲黯在。
- 献俘将策勋，得隽众称快。
- 我欲筑坛场，孰可建旗盖。
- 叶侯天机深，临陈识向背。
- 纵未及国手，其高亦可对。
- 狃捷敢饶先，讳输每索再。
- 宁为握节死，安肯屈膝拜。
- 有时横槊吟，句法尤雄迈。
- 愚虑仅一得，君才廼十倍。
- 霸图务并弱，兵志贵攻昧。
- 虽然屡克获，讵可自侈忲。
- 吕蒙能馘羽，卫瓘足缚艾。
- 南师未宜轻，夜半防斫寨。

## 拼音
- xiao3 yi4 wu2 nan2 jing1 ， shang4 zhi4 you3 wei4 jie3 。
- jun1 kan4 ju2 zhong1 xi4 ， miao4 bu4 chu1 ju2 wai4 。
- yi4 ran2 liang3 guo2 li4 ， xian4 yi3 da4 he2 jie4 。
- lian2 ying2 bing3 zhong1 quan2 ， si4 bi4 she4 jian1 xie4 。
- san1 shi2 er4 zi3 zhe3 ， yi1 yi1 ju4 bian4 tai4 。
- xian1 deng1 ru2 tiao1 di2 ， fen1 bu4 ru2 bei4 sai1 。
- jin4 rui4 jia3 wu2 yong3 ， chi2 zhong4 si4 bi3 dai4 。
- huo4 chi2 ru2 wei2 ju3 ， huo4 su4 ru2 ru4 cai4 。
- yuan3 pao4 wu4 xu1 fa1 ， rong3 zu2 yao4 jing1 tai4 。
- fu4 fei1 yao2 gua3 shao3 ， sheng4 qi3 xi4 qiang2 da4 。
- kun1 yang2 yi3 xiang4 ben1 ， chen2 tao1 yi3 che1 bai4 。
- pi3 ma3 guo1 ling4 lai2 ， yi2 shi4 ji2 an4 zai4 。
- xian4 fu2 jiang1 ce4 xun1 ， de2 jun4 zhong4 cheng1 kuai4 。
- wo3 yu4 zhu4 tan2 chang3 ， shu2 ke3 jian4 qi2 gai4 。
- ye4 hou2 tian1 ji1 shen1 ， lin2 chen2 shi2 xiang4 bei4 。
- zong4 wei4 ji2 guo2 shou3 ， qi2 gao1 yi4 ke3 dui4 。
- niu3 jie2 gan3 rao2 xian1 ， hui4 shu1 mei3 suo3 zai4 。
- ning2 wei4 wo4 jie2 si3 ， an1 ken3 qu1 xi1 bai4 。
- you3 shi2 heng2 shuo4 yin2 ， ju4 fa3 you2 xiong2 mai4 。
- yu2 lü4 jin3 yi4 de2 ， jun1 cai2 nai3 shi2 bei4 。
- ba4 tu2 wu4 bing4 ruo4 ， bing1 zhi4 gui4 gong1 mei4 。
- sui1 ran2 lü3 ke4 huo4 ， ju4 ke3 zi4 chi3 tai4 。
- lü3 meng2 neng2 guo2 yu3 ， wei4 guan4 zu2 fu4 ai4 。
- nan2 shi1 wei4 yi2 qing1 ， ye4 ban4 fang2 zhuo2 zhai4 。

## 注释

## 译文

## 赏析
