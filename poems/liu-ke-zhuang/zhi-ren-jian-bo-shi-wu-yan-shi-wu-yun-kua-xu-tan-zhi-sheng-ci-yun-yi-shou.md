---
id: liu-ke-zhuang-zhi-ren-jian-bo-shi-wu-yan-shi-wu-yun-kua-xu-tan-zhi-sheng-ci-yun-yi-shou
title: 志仁监簿示五言十五韵夸徐潭之胜次韵一首
titlePinyin: zhi4 ren2 jian1 bo2 shi4 wu3 yan2 shi2 wu3 yun4 kua1 xu2 tan2 zhi1 sheng4 ci4 yun4 yi4 shou3
titleSlug: zhi-ren-jian-bo-shi-wu-yan-shi-wu-yun-kua-xu-tan-zhi-sheng-ci-yun-yi-shou
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岚翠屏环墅，溪光练抹坤。
- 尚书华栋改，先辈钓矶存。
- 久卧漳滨疾，谁招楚泽魂。
- 昔慙葵卫足，今喜叶归根。
- 自志台卿墓，休争谢傅墩。
- 牧慵贪草暖，鸟急怕林昏。
- 时许樵分席，何烦客扫门。
- 早嫌皮袋臭，晚悟髑髅尊。
- 童子便高枕，偷儿瞰短垣。
- 岁寒始知柏，劫火不焚璠。
- 恩未忘簪履，衰难恋廐轩。
- 抽身脱胶扰，掩耳避啾喧。
- 联句那无藉，藏书幸有繁。
- 故交频煖热，新贵断寒暄。
- 篱落多疎阙，犹须折柳樊。

## 拼音
- lan2 cui4 ping2 huan2 shu4 ， xi1 guang1 lian4 mo3 kun1 。
- shang4 shu1 hua2 dong4 gai3 ， xian1 bei4 diao4 ji1 cun2 。
- jiu3 wo4 zhang1 bin1 ji2 ， shui2 zhao1 chu3 ze2 hun2 。
- xi1 can2 kui2 wei4 zu2 ， jin1 xi3 ye4 gui1 gen1 。
- zi4 zhi4 tai2 qing1 mu4 ， xiu1 zheng1 xie4 fu4 dun1 。
- mu4 yong1 tan1 cao3 nuan3 ， niao3 ji2 pa4 lin2 hun1 。
- shi2 xu3 qiao2 fen1 xi2 ， he2 fan2 ke4 sao3 men2 。
- zao3 xian2 pi2 dai4 chou4 ， wan3 wu4 du2 lou2 zun1 。
- tong2 zi3 bian4 gao1 zhen3 ， tou1 er2 kan4 duan3 yuan2 。
- sui4 han2 shi3 zhi1 bai3 ， jie2 huo3 bu4 fen2 fan2 。
- en1 wei4 wang4 zan1 lü3 ， shuai1 nan2 lian4 jiu4 xuan1 。
- chou1 shen1 tuo1 jiao1 rao3 ， yan3 er3 bi4 jiu1 xuan1 。
- lian2 ju4 na4 wu2 jie4 ， cang2 shu1 xing4 you3 fan2 。
- gu4 jiao1 pin2 xuan1 re4 ， xin1 gui4 duan4 han2 xuan1 。
- li2 luo4 duo1 shu1 que1 ， you2 xu1 zhe2 liu3 fan2 。

## 注释

## 译文

## 赏析
