---
id: liu-ke-zhuang-ti-long-mian-shi-ba-zun-zhe
title: 题龙眠十八尊者
titlePinyin: ti2 long2 mian2 shi2 ba1 zun1 zhe3
titleSlug: ti-long-mian-shi-ba-zun-zhe
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝闻天台境，肉身往无从。
- 仁夫示此图，恍惚游其中。
- 应真一一若旧识，或踞怪石临飞淙。
- 山鬼投牒何敬恭，天女问法尤丰茸。
- 盆鱼鬐鬛等针粟，放去夭矫拏空蒙。
- 山深无人地祇出，被服导从侔王公。
- 前驱鸷兽后夔魍，徐行殿以一瘦筇。
- 巉巉苍壁谡谡松，下有老宿眉雪浓。
- 石桥灭没云气断，似是鬼国非天宫。
- 层冰融结挟怒瀑，毒虺喷薄含腥风。
- 至人于此方入定，坏衲羃首枯株同。
- 等闲一坐六十劫，汝技有尽吾无穷。
- 书生往往谈性命，怵以祸福犹儿童。
- 倒持手版口劝进，对此宁不面发红。
- 我知龙眠笔外意，要与浊世针盲聋。
- 退之云释善变幻，恺之谓画能神通。
- 幻耶神耶两莫诘，与子持叩西山翁。

## 拼音
- chang2 wen2 tian1 tai2 jing4 ， rou4 shen1 wang3 wu2 cong2 。
- ren2 fu1 shi4 ci3 tu2 ， huang3 hu1 you2 qi2 zhong1 。
- ying4 zhen1 yi1 yi1 ruo4 jiu4 shi2 ， huo4 ju4 guai4 shi2 lin2 fei1 cong2 。
- shan1 gui3 tou2 die2 he2 jing4 gong1 ， tian1 nü3 wen4 fa3 you2 feng1 rong2 。
- pen2 yu2 qi2 lie4 deng3 zhen1 su4 ， fang4 qu4 yao1 jiao3 na2 kong1 meng2 。
- shan1 shen1 wu2 ren2 di4 qi2 chu1 ， bei4 fu2 dao3 cong2 mou2 wang2 gong1 。
- qian2 qu1 zhi4 shou4 hou4 kui2 wang3 ， xu2 xing2 dian4 yi3 yi2 shou4 qiong2 。
- chan2 chan2 cang1 bi4 su4 su4 song1 ， xia4 you3 lao3 su4 mei2 xue3 nong2 。
- shi2 qiao2 mie4 mei2 yun2 qi4 duan4 ， si4 shi4 gui3 guo2 fei1 tian1 gong1 。
- ceng2 bing1 rong2 jie2 xie2 nu4 pu4 ， du2 hui1 pen1 bao2 han2 xing1 feng1 。
- zhi4 ren2 yu2 ci3 fang1 ru4 ding4 ， huai4 na4 mi4 shou3 ku1 zhu1 tong2 。
- deng3 xian2 yi2 zuo4 liu4 shi2 jie2 ， ru3 ji4 you3 jin4 wu2 wu2 qiong2 。
- shu1 sheng1 wang3 wang3 tan2 xing4 ming4 ， chu4 yi3 huo4 fu2 you2 er2 tong2 。
- dao3 chi2 shou3 ban3 kou3 quan4 jin4 ， dui4 ci3 ning2 bu2 mian4 fa1 hong2 。
- wo3 zhi1 long2 mian2 bi3 wai4 yi4 ， yao4 yu3 zhuo2 shi4 zhen1 mang2 long2 。
- tui4 zhi1 yun2 shi4 shan4 bian4 huan4 ， kai3 zhi1 wei4 hua4 neng2 shen2 tong1 。
- huan4 ye1 shen2 ye1 liang3 mo4 jie2 ， yu3 zi3 chi2 kou4 xi1 shan1 weng1 。

## 注释

## 译文

## 赏析
