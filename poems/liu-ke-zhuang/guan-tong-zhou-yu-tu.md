---
id: liu-ke-zhuang-guan-tong-zhou-yu-tu
title: 关仝骤雨图
titlePinyin: guan1 tong2 zhou4 yu3 tu2
titleSlug: guan-tong-zhou-yu-tu
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四山昏昏如泼墨，行人对面不相觌。
- 凄乎太阴布肃杀，暗然混沌未开辟。
- 千丈拏空蛰龙起，一声破柱春雷疾。
- 我疑人间瓠子决，或是天上银河溢。
- 异哉烟霏变态中，山川墟市明历历。
- 茅寮竹寺互掩映，疎舂残磬渺愁寂。
- 叟提鱼出寒裂面，童叱牛归泥没膝。
- 羊肠峻坂去天尺，馿饥仆瘦行安适。
- 林僧卸笠窘回步，海商抛矴忧形色。
- 纵览鲲鹏信奇伟，戏看凫鴈亦萧瑟。
- 乃知画妙与天通，模写万殊由寸笔。
- 大而海岳既尽包，细如针粟皆可识。
- 向来关生何似人，想见丘壑横胸臆。
- 呜呼使移此手为文章，岂不擅场称巨擘。

## 拼音
- si4 shan1 hun1 hun1 ru2 po1 mo4 ， xing2 ren2 dui4 mian4 bu4 xiang1 di2 。
- qi1 hu1 tai4 yin1 bu4 su4 sha1 ， an4 ran2 hun4 dun4 wei4 kai1 pi4 。
- qian1 zhang4 na2 kong1 zhe2 long2 qi3 ， yi4 sheng1 po4 zhu4 chun1 lei2 ji2 。
- wo3 yi2 ren2 jian1 hu4 zi3 jue2 ， huo4 shi4 tian1 shang4 yin2 he2 yi4 。
- yi4 zai1 yan1 fei1 bian4 tai4 zhong1 ， shan1 chuan1 xu1 shi4 ming2 li4 li4 。
- mao2 liao2 zhu2 si4 hu4 yan3 ying4 ， shu1 chong1 can2 qing4 miao3 chou2 ji4 。
- sou3 ti2 yu2 chu1 han2 lie4 mian4 ， tong2 chi4 niu2 gui1 ni2 mei2 xi1 。
- yang2 chang2 jun4 ban3 qu4 tian1 chi3 ， lu2 ji1 pu2 shou4 xing2 an1 shi4 。
- lin2 seng1 xie4 li4 jiong3 hui2 bu4 ， hai3 shang1 pao1 ding4 you1 xing2 se4 。
- zong4 lan3 kun1 peng2 xin4 qi2 wei3 ， xi4 kan4 fu2 yan4 yi4 xiao1 se4 。
- nai3 zhi1 hua4 miao4 yu3 tian1 tong1 ， mo2 xie3 wan4 shu1 you2 cun4 bi3 。
- da4 er2 hai3 yue4 ji4 jin4 bao1 ， xi4 ru2 zhen1 su4 jie1 ke3 shi2 。
- xiang4 lai2 guan1 sheng1 he2 si4 ren2 ， xiang3 jian4 qiu1 he4 heng2 xiong1 yi4 。
- wu1 hu1 shi3 yi2 ci3 shou3 wei4 wen2 zhang1 ， qi3 bu2 shan4 chang3 cheng1 ju4 bo4 。

## 注释

## 译文

## 赏析
