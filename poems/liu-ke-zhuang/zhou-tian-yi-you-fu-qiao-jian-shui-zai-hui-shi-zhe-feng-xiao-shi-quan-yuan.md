---
id: liu-ke-zhuang-zhou-tian-yi-you-fu-qiao-jian-shui-zai-hui-shi-zhe-feng-xiao-shi-quan-yuan
title: 周天益由福侨剑水灾毁室辄奉小诗劝缘
titlePinyin: zhou1 tian1 yi4 you2 fu2 qiao2 jian4 shui3 zai1 hui3 shi4 zhe2 feng4 xiao3 shi1 quan4 yuan2
titleSlug: zhou-tian-yi-you-fu-qiao-jian-shui-zai-hui-shi-zhe-feng-xiao-shi-quan-yuan
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 水患被东南，陵谷倏变易。
- 朝犹万家聚，夕为一沙碛。
- 非惟齐民灾，亦是诗人厄。
- 鹳鸣鲁望田，蛙跳周颙宅。
- 稚子衣露骭，处士泥没膝。
- 厨人需米盐，匠氏索材甓。
- 先当缮井灶，次议补篱壁。
- 自古托天公，讵肯怨河伯。
- 后村空劝缘，诗不一钱直。
- 莫愁草堂赀，必得檀越力。

## 拼音
- shui3 huan4 bei4 dong1 nan2 ， ling2 gu3 shu1 bian4 yi4 。
- chao2 you2 wan4 jia1 ju4 ， xi1 wei4 yi4 sha1 qi4 。
- fei1 wei2 qi2 min2 zai1 ， yi4 shi4 shi1 ren2 e4 。
- guan4 ming2 lu3 wang4 tian2 ， wa1 tiao4 zhou1 yong2 zhai2 。
- zhi4 zi3 yi1 lu4 gan4 ， chu3 shi4 ni2 mei2 xi1 。
- chu2 ren2 xu1 mi3 yan2 ， jiang4 shi4 suo3 cai2 pi4 。
- xian1 dang1 shan4 jing3 zao4 ， ci4 yi4 bu3 li2 bi4 。
- zi4 gu3 tuo1 tian1 gong1 ， ju4 ken3 yuan4 he2 bo2 。
- hou4 cun1 kong1 quan4 yuan2 ， shi1 bu4 yi4 qian2 zhi2 。
- mo4 chou2 cao3 tang2 zi1 ， bi4 de2 tan2 yue4 li4 。

## 注释

## 译文

## 赏析
