---
id: liu-ke-zhuang-long-yin-dong
title: 龙隠洞
titlePinyin: long2 yin3 dong4
titleSlug: long-yin-dong
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先贤评桂山，推尔居第一。
- 豁然碧瑶户，夹以苍玉壁。
- 中有无底渊，黑浪常荡潏。
- 谅当剖判初，倍费造化力。
- 雷嗔斧山开，龙怒裂石出。
- 至今绝顶上，千丈留尾脊。
- 宁论儿女子，壮夫股为栗。
- 我来欲题名，腕弱墨不食。
- 摩挲狄李碑，文字尚简质。
- 今人未知贵，后代始宝惜。
- 洑流工骇舟，久游觉萧瑟。
- 岩屋宽如家，回櫂聊愒息。

## 拼音
- xian1 xian2 ping2 gui4 shan1 ， tui1 er3 ju1 di4 yi1 。
- huo1 ran2 bi4 yao2 hu4 ， jia2 yi3 cang1 yu4 bi4 。
- zhong1 you3 wu2 di3 yuan1 ， hei1 lang4 chang2 dang4 yu4 。
- liang4 dang1 pou1 pan4 chu1 ， bei4 fei4 zao4 hua4 li4 。
- lei2 chen1 fu3 shan1 kai1 ， long2 nu4 lie4 shi2 chu1 。
- zhi4 jin1 jue2 ding3 shang4 ， qian1 zhang4 liu2 wei3 ji3 。
- ning2 lun4 er2 nü3 zi3 ， zhuang4 fu1 gu3 wei4 li4 。
- wo3 lai2 yu4 ti2 ming2 ， wan4 ruo4 mo4 bu4 shi2 。
- mo2 suo1 di2 li3 bei1 ， wen2 zi4 shang4 jian3 zhi4 。
- jin1 ren2 wei4 zhi1 gui4 ， hou4 dai4 shi3 bao3 xi1 。
- fu2 liu2 gong1 hai4 zhou1 ， jiu3 you2 jue2 xiao1 se4 。
- yan2 wu1 kuan1 ru2 jia1 ， hui2 zhao4 liao2 kai4 xi1 。

## 注释

## 译文

## 赏析
