---
id: liu-ke-zhuang-shang-si-yu-er-ke-you-shui-yue-dong-fen-yun-de-shi-zi
title: 上巳与二客游水月洞分韵得事字
titlePinyin: shang4 si4 yu3 er4 ke4 you2 shui3 yue4 dong4 fen1 yun4 de2 shi4 zi4
titleSlug: shang-si-yu-er-ke-you-shui-yue-dong-fen-yun-de-shi-zi
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胜践造物悭，贫交世情弃。
- 昔戒十客来，旦无一人至。
- 惟余暨两君，鼎足坐水次。
- 欢言天气佳，谁谓风土异。
- 高吟杂骚选，序酌逮髫穉。
- 涤崖去恶诗，扪石认缺字。
- 古来几禊饮，传者才一二。
- 兰亭感慨多，未了生死事。
- 杜陵更酸辛，穷眼眩珠翠。
- 旨哉兹日游，超然遗尘累。
- 消摇千载后，尚有浴沂意。
- 岩扉滑如玉，岁月可镌识。

## 拼音
- sheng4 jian4 zao4 wu4 qian1 ， pin2 jiao1 shi4 qing2 qi4 。
- xi1 jie4 shi2 ke4 lai2 ， dan4 wu2 yi4 ren2 zhi4 。
- wei2 yu2 ji4 liang3 jun1 ， ding3 zu2 zuo4 shui3 ci4 。
- huan1 yan2 tian1 qi4 jia1 ， shui2 wei4 feng1 tu3 yi4 。
- gao1 yin2 za2 sao1 xuan3 ， xu4 zhuo2 dai3 tiao2 zhi4 。
- di2 ya2 qu4 e4 shi1 ， men2 shi2 ren4 que1 zi4 。
- gu3 lai2 ji3 xi4 yin3 ， chuan2 zhe3 cai2 yi1 er4 。
- lan2 ting2 gan3 kai3 duo1 ， wei4 liao3 sheng1 si3 shi4 。
- du4 ling2 geng4 suan1 xin1 ， qiong2 yan3 xuan4 zhu1 cui4 。
- zhi3 zai1 zi1 ri4 you2 ， chao1 ran2 yi2 chen2 lei4 。
- xiao1 yao2 qian1 zai3 hou4 ， shang4 you3 yu4 yi2 yi4 。
- yan2 fei1 hua2 ru2 yu4 ， sui4 yue4 ke3 juan1 shi2 。

## 注释

## 译文

## 赏析
