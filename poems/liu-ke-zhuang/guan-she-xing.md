---
id: liu-ke-zhuang-guan-she-xing
title: 观社行
titlePinyin: guan1 she4 xing2
titleSlug: guan-she-xing
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾家世南折简呼，有日曷不见子都。
- 牵衣况复幼吾幼，闭户大似愚公愚。
- 鲜粧袨服出空巷，钿车绣毂来塞涂。
- 展乌丝栏拥小玉，设锦步障盛绿珠。
- 尔时病叟亦随喜，携添丁郎便了奴。
- 非惟儿童竞嗤笑，更被傀儡傍揶揄。
- 平生不识琥珀枕，况敢击碎珊瑚株。
- □言香火埒蒋霍，渐觉风俗侔徽衢。
- 一国若狂孰醉醒，宋玉奚必讥登徒。
- 杀牛欲赛西邻祭，苦狗翻哂东门儒。
- 恍然堕在化人境，又似跳入仙翁壶。
- 麟台学士固穷者，岁晚与妇争裈襦。
- 独余太乙旧藜杖，夜窗炯炯供清𪾦。
- 平明践淖行百里，轻快勿假灵寿扶。
- 安石出山不免耳，德公入州破戒无。
- 矧君口素衔清议，纷纷谄子愁斧诛。
- 如齐而观窃未喻，或曰有心击磬乎。
- 君如精金岂易铄，十年风雪惯饕虐。
- 粤人自昔尚巫鬼，鲁俗何曾废傩较。
- 渠能七步追险韵，聊复一吸空罚爵。
- 北风清尘宿泥干，西日漏光阴云駮。
- 边头刁斗幸小休，棚上鼓笛姑同乐。
- 苦吟久无王官采，尽言深恐朋友数。
- 君豪盛气欲回澜，吾衰袖手观返壑。
- 荔蕉堪荐神送迎，葵枣勿妨农烹剥。
- 刚肠愤发论尤健，枵腹冥搜诗转恶。
- 先持一事试灵君，敢问何年相王朴。

## 拼音
- wu2 jia1 shi4 nan2 zhe2 jian3 hu1 ， you3 ri4 he2 bu2 jian4 zi3 dou1 。
- qian1 yi1 kuang4 fu4 you4 wu2 you4 ， bi4 hu4 da4 si4 yu2 gong1 yu2 。
- xian1 zhuang1 xuan4 fu2 chu1 kong1 xiang4 ， dian4 che1 xiu4 gu1 lai2 sai1 tu2 。
- zhan3 wu1 si1 lan2 yong1 xiao3 yu4 ， she4 jin3 bu4 zhang4 sheng4 lü4 zhu1 。
- er3 shi2 bing4 sou3 yi4 sui2 xi3 ， xie2 tian1 ding1 lang2 bian4 le0 nu2 。
- fei1 wei2 er2 tong2 jing4 chi1 xiao4 ， geng4 bei4 kui3 lei3 bang4 ye2 yu2 。
- ping2 sheng1 bu4 shi2 hu3 po4 zhen3 ， kuang4 gan3 ji1 sui4 shan1 hu2 zhu1 。
- □ yan2 xiang1 huo3 lie4 jiang3 huo4 ， jian4 jue2 feng1 su2 mou2 hui1 qu2 。
- yi4 guo2 ruo4 kuang2 shu2 zui4 xing3 ， song4 yu4 xi1 bi4 ji1 deng1 tu2 。
- sha1 niu2 yu4 sai4 xi1 lin2 ji4 ， ku3 gou3 fan1 shen3 dong1 men2 ru2 。
- huang3 ran2 duo4 zai4 hua4 ren2 jing4 ， you4 si4 tiao4 ru4 xian1 weng1 hu2 。
- lin2 tai2 xue2 shi4 gu4 qiong2 zhe3 ， sui4 wan3 yu3 fu4 zheng1 kun1 ru2 。
- du2 yu2 tai4 yi3 jiu4 li2 zhang4 ， ye4 chuang1 jiong3 jiong3 gong4 qing1 𪾦 。
- ping2 ming2 jian4 nao4 xing2 bai3 li3 ， qing1 kuai4 wu4 jia3 ling2 shou4 fu2 。
- an1 shi2 chu1 shan1 bu4 mian3 er3 ， de2 gong1 ru4 zhou1 po4 jie4 wu2 。
- shen3 jun1 kou3 su4 xian2 qing1 yi4 ， fen1 fen1 chan3 zi3 chou2 fu3 zhu1 。
- ru2 qi2 er2 guan1 qie4 wei4 yu4 ， huo4 yue1 you3 xin1 ji1 qing4 hu1 。
- jun1 ru2 jing1 jin1 qi3 yi4 shuo4 ， shi2 nian2 feng1 xue3 guan4 tao1 nüe4 。
- yue4 ren2 zi4 xi1 shang4 wu1 gui3 ， lu3 su2 he2 ceng2 fei4 nuo2 jiao4 。
- qu2 neng2 qi1 bu4 zhui1 xian3 yun4 ， liao2 fu4 yi4 xi1 kong1 fa2 jue2 。
- bei3 feng1 qing1 chen2 su4 ni2 gan1 ， xi1 ri4 lou4 guang1 yin1 yun2 bo2 。
- bian1 tou2 diao1 dou4 xing4 xiao3 xiu1 ， peng2 shang4 gu3 di2 gu1 tong2 le4 。
- ku3 yin2 jiu3 wu2 wang2 guan1 cai3 ， jin4 yan2 shen1 kong3 peng2 you3 shu4 。
- jun1 hao2 sheng4 qi4 yu4 hui2 lan2 ， wu2 shuai1 xiu4 shou3 guan1 fan3 he4 。
- li4 jiao1 kan1 jian4 shen2 song4 ying2 ， kui2 zao3 wu4 fang2 nong2 peng1 bao1 。
- gang1 chang2 fen4 fa1 lun4 you2 jian4 ， xiao1 fu4 ming2 sou1 shi1 zhuan3 e4 。
- xian1 chi2 yi2 shi4 shi4 ling2 jun1 ， gan3 wen4 he2 nian2 xiang1 wang2 pu3 。

## 注释

## 译文

## 赏析
