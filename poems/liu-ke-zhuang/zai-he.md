---
id: liu-ke-zhuang-zai-he
title: 再和
titlePinyin: zai4 he2
titleSlug: zai-he
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陌头侠少行歌呼，方演东晋谈西都。
- 哇淫奇响荡众志，澜翻辨吻矜群愚。
- 狙公加之章甫饰，鸠盘谬以脂粉涂。
- 荒唐夸父走弃杖，恍惚象罔行索珠。
- 效牵酷肖渥洼马，献宝远致昆仑奴。
- 岂无苹藻可羞荐，亦有黍稷堪舂揄。
- 臞翁伤今援古谊，通国争笑翁守株。
- 孔门高弟浴沂水，尧时童子谣康衢。
- 扬觯姑欲退观者，鸣鼓本非攻吾徒。
- 亦如曼倩负逸气，呵斥佞幸惊侏儒。
- 于时后村茅柴熟，先生滑稽腹如壶。
- 虽无谢郎玉帖镫，幸有幼安布裙襦。
- 未妨优场开口笑，亦恐药市逢方𪾦。
- 更阑漫与通德语，醉倒聊遣宗武扶。
- 幽冥茫昧莫致诘，石言神降果有无。
- 翁云天公施罪福，亦如王者行赏诛。
- 巫咸可使诅楚否，泰山曾不如放乎。
- 况今民脂积消铄，洋洋如在宁助虐。
- 贫妇鲜能具复禈，贵人何必夸重较。
- 九重深喜农扈丰，五等超加社公爵。
- 更宜速飞臈前白，仍为潜驱山中駮。
- 除人大患捍大灾，与民同忧可同乐。
- 翁之用心极惓惓，余于致福未数数。
- 因思挥金犹粪土，奚异弃物捐溪壑。
- 神听聪明靡僭滥，诏书温厚戒椎剥。
- 重华渔稼茅茨俭，大禹疏凿衣服恶。
- 谁歌此诗送且迎，共挽浇风还太朴。

## 拼音
- mo4 tou2 xia2 shao3 xing2 ge1 hu1 ， fang1 yan3 dong1 jin4 tan2 xi1 dou1 。
- wa1 yin2 qi2 xiang3 dang4 zhong4 zhi4 ， lan2 fan1 bian4 wen3 jin1 qun2 yu2 。
- ju1 gong1 jia1 zhi1 zhang1 fu3 shi4 ， jiu1 pan2 miu4 yi3 zhi1 fen3 tu2 。
- huang1 tang2 kua1 fu4 zou3 qi4 zhang4 ， huang3 hu1 xiang4 wang3 xing2 suo3 zhu1 。
- xiao4 qian1 ku4 xiao4 wo4 wa1 ma3 ， xian4 bao3 yuan3 zhi4 kun1 lun2 nu2 。
- qi3 wu2 ping2 zao3 ke3 xiu1 jian4 ， yi4 you3 shu3 ji4 kan1 chong1 yu2 。
- qu2 weng1 shang1 jin1 yuan2 gu3 yi4 ， tong1 guo2 zheng1 xiao4 weng1 shou3 zhu1 。
- kong3 men2 gao1 di4 yu4 yi2 shui3 ， yao2 shi2 tong2 zi3 yao2 kang1 qu2 。
- yang2 zhi4 gu1 yu4 tui4 guan1 zhe3 ， ming2 gu3 ben3 fei1 gong1 wu2 tu2 。
- yi4 ru2 man4 qian4 fu4 yi4 qi4 ， he1 chi4 ning4 xing4 jing1 zhu1 ru2 。
- yu2 shi2 hou4 cun1 mao2 chai2 shu2 ， xian1 sheng1 hua2 ji1 fu4 ru2 hu2 。
- sui1 wu2 xie4 lang2 yu4 tie1 deng1 ， xing4 you3 you4 an1 bu4 qun2 ru2 。
- wei4 fang2 you1 chang3 kai1 kou3 xiao4 ， yi4 kong3 yao4 shi4 feng2 fang1 𪾦 。
- geng4 lan2 man4 yu3 tong1 de2 yu3 ， zui4 dao3 liao2 qian3 zong1 wu3 fu2 。
- you1 ming2 mang2 mei4 mo4 zhi4 jie2 ， shi2 yan2 shen2 jiang4 guo3 you3 wu2 。
- weng1 yun2 tian1 gong1 shi1 zui4 fu2 ， yi4 ru2 wang2 zhe3 xing2 shang3 zhu1 。
- wu1 xian2 ke3 shi3 zu3 chu3 fou3 ， tai4 shan1 ceng2 bu4 ru2 fang4 hu1 。
- kuang4 jin1 min2 zhi1 ji1 xiao1 shuo4 ， yang2 yang2 ru2 zai4 ning2 zhu4 nüe4 。
- pin2 fu4 xian1 neng2 ju4 fu4 hui1 ， gui4 ren2 he2 bi4 kua1 zhong4 jiao4 。
- jiu3 chong2 shen1 xi3 nong2 hu4 feng1 ， wu3 deng3 chao1 jia1 she4 gong1 jue2 。
- geng4 yi2 su4 fei1 la4 qian2 bai2 ， reng2 wei4 qian2 qu1 shan1 zhong1 bo2 。
- chu2 ren2 da4 huan4 han4 da4 zai1 ， yu3 min2 tong2 you1 ke3 tong2 le4 。
- weng1 zhi1 yong4 xin1 ji2 quan2 quan2 ， yu2 yu2 zhi4 fu2 wei4 shuo4 shuo4 。
- yin1 si1 hui1 jin1 you2 fen4 tu3 ， xi1 yi4 qi4 wu4 juan1 xi1 he4 。
- shen2 ting1 cong1 ming0 mi2 jian4 lan4 ， zhao4 shu1 wen1 hou4 jie4 zhui1 bao1 。
- zhong4 hua2 yu2 jia4 mao2 ci2 jian3 ， da4 yu3 shu1 zao2 yi1 fu0 e4 。
- shui2 ge1 ci3 shi1 song4 qie3 ying2 ， gong4 wan3 jiao1 feng1 hai2 tai4 pu3 。

## 注释

## 译文

## 赏析
