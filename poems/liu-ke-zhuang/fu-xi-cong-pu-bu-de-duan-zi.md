---
id: liu-ke-zhuang-fu-xi-cong-pu-bu-de-duan-zi
title: 赋西淙瀑布得断字
titlePinyin: fu4 xi1 cong2 pu4 bu4 de2 duan4 zi4
titleSlug: fu-xi-cong-pu-bu-de-duan-zi
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苍山七百亩，主人新买断。
- 于时积雾开，素瀑挂青汉。
- 泠泠瑟初铿，璀璀珠乍贯。
- 久晴雨瓢翻，忽暖冰柱泮。
- 恍如白浪涌，翔舞下凫鴈。
- 又疑黄河决，禜祭沉玉瓒。
- 不然蟒出穴，或是虹吸涧。
- 客言下有潭，龙伏不可玩。
- 攫拏起云气，喷薄苏岁旱。
- 平生爱奇心，欲此筑飞观。
- 沿流踏浅清，陟𪩘腾汗漫。
- 低头拜主人，分我华山半。

## 拼音
- cang1 shan1 qi1 bai3 mu3 ， zhu3 ren2 xin1 mai3 duan4 。
- yu2 shi2 ji1 wu4 kai1 ， su4 pu4 gua4 qing1 han4 。
- ling2 ling2 se4 chu1 keng1 ， cui3 cui3 zhu1 zha4 guan4 。
- jiu3 qing2 yu3 piao2 fan1 ， hu1 nuan3 bing1 zhu4 pan4 。
- huang3 ru2 bai2 lang4 yong3 ， xiang2 wu3 xia4 fu2 yan4 。
- you4 yi2 huang2 he2 jue2 ， ying2 ji4 chen2 yu4 zan4 。
- bu4 ran2 mang3 chu1 xue2 ， huo4 shi4 hong2 xi1 jian4 。
- ke4 yan2 xia4 you3 tan2 ， long2 fu2 bu4 ke3 wan2 。
- jue2 na2 qi3 yun2 qi4 ， pen1 bao2 su1 sui4 han4 。
- ping2 sheng1 ai4 qi2 xin1 ， yu4 ci3 zhu4 fei1 guan1 。
- yan2 liu2 ta4 qian3 qing1 ， zhi4 yan3 teng2 han4 man4 。
- di1 tou2 bai4 zhu3 ren2 ， fen1 wo3 hua4 shan1 ban4 。

## 注释

## 译文

## 赏析
