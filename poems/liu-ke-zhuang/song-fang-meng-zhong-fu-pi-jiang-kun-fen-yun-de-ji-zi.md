---
id: liu-ke-zhuang-song-fang-meng-zhong-fu-pi-jiang-kun-fen-yun-de-ji-zi
title: 送方蒙仲赴辟江阃分韵得既字
titlePinyin: song4 fang1 meng2 zhong4 fu4 pi4 jiang1 kun3 fen1 yun4 de2 ji4 zi4
titleSlug: song-fang-meng-zhong-fu-pi-jiang-kun-fen-yun-de-ji-zi
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔忝玉麟招，主君解衣衣。
- 于时事会来，中原方鼎沸。
- 封侯命大谬，更仆谈未既。
- 俯仰四十年，岁月堪累欷。
- 多垒诸公辱，万灶大农费。
- 𤞤狁至于泾，颛臾近于费。
- 譬如寝积薪，徒幸火然未。
- 边人厌虏暴，别都尚王气。
- 管钥居守尊，衮钺宗臣贵。
- 呼吸草檄书，搜拣拔茅汇。
- 粲粲玄英孙，鲁叟之所畏。
- 枚邹愿游梁，陈阮亦客魏。
- 非惟揖将军，抑可欢大尉。
- 杀羊必及斟，啖鹅肯移毅。
- 拙谋鄙画江，长策在耕渭。
- 驾驭雄狡服，拊摩军民慰。
- 要当扫旄头，宁论烂羊胃。
- 病翁越世久，嚼蜡淡无味。
- 胆薄怯观井，忧深遑恤纬。
- 临分执玉手，苦言君勿讳。

## 拼音
- xi1 tian3 yu4 lin2 zhao1 ， zhu3 jun1 jie3 yi1 yi1 。
- yu2 shi2 shi4 hui4 lai2 ， zhong1 yuan2 fang1 ding3 fei4 。
- feng1 hou2 ming4 da4 miu4 ， geng4 pu2 tan2 wei4 ji4 。
- fu3 yang3 si4 shi2 nian2 ， sui4 yue4 kan1 lei4 xi1 。
- duo1 lei3 zhu1 gong1 ru3 ， wan4 zao4 da4 nong2 fei4 。
- 𤞤 yun3 zhi4 yu2 jing1 ， zhuan1 yu2 jin4 yu2 fei4 。
- pi4 ru2 qin3 ji1 xin1 ， tu2 xing4 huo3 ran2 wei4 。
- bian1 ren2 yan4 lu3 bao4 ， bie2 dou1 shang4 wang2 qi4 。
- guan3 yao4 ju1 shou3 zun1 ， gun3 yue4 zong1 chen2 gui4 。
- hu1 xi1 cao3 xi2 shu1 ， sou1 jian3 ba2 mao2 hui4 。
- can4 can4 xuan2 ying1 sun1 ， lu3 sou3 zhi1 suo3 wei4 。
- mei2 zou1 yuan4 you2 liang2 ， chen2 ruan3 yi4 ke4 wei4 。
- fei1 wei2 yi1 jiang1 jun1 ， yi4 ke3 huan1 da4 wei4 。
- sha1 yang2 bi4 ji2 zhen1 ， dan4 e2 ken3 yi2 yi4 。
- zhuo1 mou2 bi3 hua4 jiang1 ， chang2 ce4 zai4 geng1 wei4 。
- jia4 yu4 xiong2 jiao3 fu2 ， fu3 mo2 jun1 min2 wei4 。
- yao4 dang1 sao3 mao2 tou2 ， ning2 lun4 lan4 yang2 wei4 。
- bing4 weng1 yue4 shi4 jiu3 ， jiao2 la4 dan4 wu2 wei4 。
- dan3 bao2 qie4 guan1 jing3 ， you1 shen1 huang2 xu4 wei3 。
- lin2 fen1 zhi2 yu4 shou3 ， ku3 yan2 jun1 wu4 hui4 。

## 注释

## 译文

## 赏析
