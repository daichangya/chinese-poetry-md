---
id: liu-ke-zhuang-jing-zhai-shi-lang-zhou-he-fang-weng-wu-yan-guo-jiang-shuai-xiu-qie-shi--7fe1531c
title: 警斋侍郎舟和放翁五言过奖衰朽且示雄文二编次韵一首
titlePinyin: jing3 zhai1 shi4 lang2 zhou1 he2 fang4 weng1 wu3 yan2 guo4 jiang3 shuai1 xiu3 qie3 shi4 xiong2 wen2 er4 bian1 ci4 yun4 yi4 shou3
titleSlug: jing-zhai-shi-lang-zhou-he-fang-weng-wu-yan-guo-jiang-shuai-xiu-qie-shi--7fe1531c
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 熟读公诗文，高出骚选前。
- 蹇余相追逐，严句入杜编。
- 里鼓闻咸池，山歌混葛天。
- 刀圭靳付授，分寸难扳缘。
- 偶逢浮丘伯，月下吹箫眠。
- 凤咮不可和，蚓窍殊自怜。
- 披我云锦裳，易去短褐穿。
- 啖我玉井藕，洒然渴肺痊。
- 回澜使东之，斡天令左旋。
- 斯文恃砥柱，诸老随游川。
- 交游愧忝窃，薰摘劳结悁。
- 当论先后觉，宁较大小年。
- 已得渥漥骏，共登昆仑颠。
- 指点归宿处，目览非耳传。

## 拼音
- shu2 du2 gong1 shi1 wen2 ， gao1 chu1 sao1 xuan3 qian2 。
- jian3 yu2 xiang1 zhui1 zhu2 ， yan2 ju4 ru4 du4 bian1 。
- li3 gu3 wen2 xian2 chi2 ， shan1 ge1 hun4 ge3 tian1 。
- dao1 gui1 jin4 fu4 shou4 ， fen1 cun4 nan2 ban1 yuan2 。
- ou3 feng2 fu2 qiu1 bo2 ， yue4 xia4 chui1 xiao1 mian2 。
- feng4 zhou4 bu4 ke3 he2 ， yin3 qiao4 shu1 zi4 lian2 。
- pi1 wo3 yun2 jin3 shang0 ， yi4 qu4 duan3 he4 chuan1 。
- dan4 wo3 yu4 jing3 ou3 ， sa3 ran2 ke3 fei4 quan2 。
- hui2 lan2 shi3 dong1 zhi1 ， wo4 tian1 ling4 zuo3 xuan2 。
- si1 wen2 shi4 di3 zhu4 ， zhu1 lao3 sui2 you2 chuan1 。
- jiao1 you2 kui4 tian3 qie4 ， xun1 zhai1 lao2 jie2 yuan1 。
- dang1 lun4 xian1 hou4 jue2 ， ning2 jiao4 da4 xiao3 nian2 。
- yi3 de2 wo4 wa1 jun4 ， gong4 deng1 kun1 lun2 dian1 。
- zhi3 dian3 gui1 su4 chu4 ， mu4 lan3 fei1 er3 chuan2 。

## 注释

## 译文

## 赏析
