---
id: liu-ke-zhuang-san-yue-shi-si-ri-pei-shuai-qing-chu-you-yi-shou
title: 三月十四日陪帅卿出游一首
titlePinyin: san1 yue4 shi2 si4 ri4 pei2 shuai4 qing1 chu1 you2 yi4 shou3
titleSlug: san-yue-shi-si-ri-pei-shuai-qing-chu-you-yi-shou
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 未出尧山云，既出云徐开。
- 君侯与天通，造化力可回。
- 驾言访岩扉，群彦森然陪。
- 旗钺映川原，笳吹喧蒿莱。
- 扫石坐夷旷，扪葛窥崔嵬。
- 訾洲久芜没，草树皆新培。
- 范张数君子，遗刻苍藓埋。
- 方羊不忍去，返照明千崖。
- 沙禽就栖宿，彩鹢犹溯洄。
- 眷焉宇宙间，此乐何常哉。
- 邺都会应刘，梁园命邹枚。
- 主公富贵人，襟抱尤雄猜。
- 当年篇翰存，往往邻俳谐。
- 英英大都督，羔鴈招遗才。
- 云烟生妙笔，冰雪悬灵台。
- 况复是夕霁，素魄海上来。
- 一碧九万里，空洞无纤埃。
- 临风惜饮量，孤负黄金罍。
- 座中尽文豪，授简奚徘徊。
- 吾诗固拙速，聊为石生媒。

## 拼音
- wei4 chu1 yao2 shan1 yun2 ， ji4 chu1 yun2 xu2 kai1 。
- jun1 hou2 yu3 tian1 tong1 ， zao4 hua4 li4 ke3 hui2 。
- jia4 yan2 fang3 yan2 fei1 ， qun2 yan4 sen1 ran2 pei2 。
- qi2 yue4 ying4 chuan1 yuan2 ， jia1 chui1 xuan1 hao1 lai2 。
- sao3 shi2 zuo4 yi2 kuang4 ， men2 ge3 kui1 cui1 wei2 。
- zi1 zhou1 jiu3 wu2 mei2 ， cao3 shu4 jie1 xin1 pei2 。
- fan4 zhang1 shu4 jun1 zi3 ， yi2 ke4 cang1 xian3 mai2 。
- fang1 yang2 bu4 ren3 qu4 ， fan3 zhao4 ming2 qian1 ya2 。
- sha1 qin2 jiu4 qi1 su4 ， cai3 yi4 you2 su4 hui2 。
- juan4 yan1 yu3 zhou4 jian1 ， ci3 le4 he2 chang2 zai1 。
- ye4 dou1 hui4 ying4 liu2 ， liang2 yuan2 ming4 zou1 mei2 。
- zhu3 gong1 fu4 gui4 ren2 ， jin1 bao4 you2 xiong2 cai1 。
- dang1 nian2 pian1 han4 cun2 ， wang3 wang3 lin2 pai2 xie2 。
- ying1 ying1 da4 du1 du0 ， gao1 yan4 zhao1 yi2 cai2 。
- yun2 yan1 sheng1 miao4 bi3 ， bing1 xue3 xuan2 ling2 tai2 。
- kuang4 fu4 shi4 xi1 ji4 ， su4 po4 hai3 shang4 lai2 。
- yi2 bi4 jiu3 wan4 li3 ， kong1 dong4 wu2 xian1 ai1 。
- lin2 feng1 xi1 yin3 liang2 ， gu1 fu4 huang2 jin1 lei2 。
- zuo4 zhong1 jin4 wen2 hao2 ， shou4 jian3 xi1 pai2 huai2 。
- wu2 shi1 gu4 zhuo1 su4 ， liao2 wei4 shi2 sheng1 mei2 。

## 注释

## 译文

## 赏析
