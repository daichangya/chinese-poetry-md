---
id: liu-ke-zhuang-jin-du-tang-jian-che-zhang-xie-en-tang-lu-yi-shou-er-shi-yun
title: 进读唐鉴彻章谢恩唐律一首二十韵
titlePinyin: jin4 du2 tang2 jian4 che4 zhang1 xie4 en1 tang2 lü4 yi4 shou3 er4 shi2 yun4
titleSlug: jin-du-tang-jian-che-zhang-xie-en-tang-lu-yi-shou-er-shi-yun
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 勋华嗟已远，最近莫如唐。
- 祖禹忠于宋，云周监有商。
- 虽然张万目，终未立三纲。
- 贞观初勤恤，开元未怠荒。
- 录忘曲江献，镜惜郑公亡。
- 节镇私斋钺，兵权假贵珰。
- 甫闻平夏蜀，寻又失河湟。
- 历历前朝事，惓惓治世防。
- 几年藏秘府，一日进华光。
- 主圣勤稽古，臣愚值彻章。
- 重瞳悉该贯，呐舌愧精详。
- 前接夔龙武，后陪鹓鹭行。
- 舜歌奎宿灿，镐宴木天凉。
- 凤夸分新焙，鱼须出尚方。
- 玉骢五花白，宝带万钉黄。
- 内酝沾宣劝，朝衣惹御香。
- 染濡乏才藻，赓载仰明良。
- 拔擢由民伍，推迁侍帝旁。
- 荣犹恋旃厦，惫不任簪裳。
- 尚念申公老，非如贺监狂。

## 拼音
- xun1 hua2 jie1 yi3 yuan3 ， zui4 jin4 mo4 ru2 tang2 。
- zu3 yu3 zhong1 yu2 song4 ， yun2 zhou1 jian1 you3 shang1 。
- sui1 ran2 zhang1 wan4 mu4 ， zhong1 wei4 li4 san1 gang1 。
- zhen1 guan1 chu1 qin2 xu4 ， kai1 yuan2 wei4 dai4 huang1 。
- lu4 wang4 qu3 jiang1 xian4 ， jing4 xi1 zheng4 gong1 wang2 。
- jie2 zhen4 si1 zhai1 yue4 ， bing1 quan2 jia3 gui4 dang1 。
- fu3 wen2 ping2 xia4 shu3 ， xun2 you4 shi1 he2 huang2 。
- li4 li4 qian2 chao2 shi4 ， quan2 quan2 zhi4 shi4 fang2 。
- ji3 nian2 cang2 mi4 fu3 ， yi2 ri4 jin4 hua2 guang1 。
- zhu3 sheng4 qin2 ji1 gu3 ， chen2 yu2 zhi2 che4 zhang1 。
- zhong4 tong2 xi1 gai1 guan4 ， na4 she2 kui4 jing1 xiang2 。
- qian2 jie1 kui2 long2 wu3 ， hou4 pei2 yuan1 lu4 xing2 。
- shun4 ge1 kui2 su4 can4 ， hao4 yan4 mu4 tian1 liang2 。
- feng4 kua1 fen1 xin1 bei4 ， yu2 xu1 chu1 shang4 fang1 。
- yu4 cong1 wu3 hua1 bai2 ， bao3 dai4 wan4 ding1 huang2 。
- nei4 yun4 zhan1 xuan1 quan4 ， chao2 yi1 re3 yu4 xiang1 。
- ran3 ru2 fa2 cai2 zao3 ， geng1 zai3 yang3 ming2 liang2 。
- ba2 zhuo2 you2 min2 wu3 ， tui1 qian1 shi4 di4 pang2 。
- rong2 you2 lian4 zhan1 sha4 ， bei4 bu2 ren4 zan1 shang0 。
- shang4 nian4 shen1 gong1 lao3 ， fei1 ru2 he4 jian1 kuang2 。

## 注释

## 译文

## 赏析
