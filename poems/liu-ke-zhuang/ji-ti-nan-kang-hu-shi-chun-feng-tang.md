---
id: liu-ke-zhuang-ji-ti-nan-kang-hu-shi-chun-feng-tang
title: 寄题南康胡氏春风堂
titlePinyin: ji4 ti2 nan2 kang1 hu2 shi4 chun1 feng1 tang2
titleSlug: ji-ti-nan-kang-hu-shi-chun-feng-tang
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 芋魁菜甲必同食，石田茅屋不忍析。
- 有时对床听风雨，有时共灯窥简册。
- 大兄独抱古人道，群季各修弟子职。
- 一门和气常如春，紫荆花开庭草碧。
- 宛然生在舞雩时，又若坐于明道侧。
- 吾尝三复棠棣诗，周公千载有慙色。
- 共梨分枣能几何，摘瓜煮豆堪太息。
- 区区锥刀未足让，伯夷逊国采薇吃。
- 君能聚族真卓行，余亦为兄愧凉德。
- 莫年有意观庐山，因作春风堂上客。

## 拼音
- yu4 kui2 cai4 jia3 bi4 tong2 shi2 ， shi2 tian2 mao2 wu1 bu4 ren3 xi1 。
- you3 shi2 dui4 chuang2 ting1 feng1 yu3 ， you3 shi2 gong4 deng1 kui1 jian3 ce4 。
- da4 xiong1 du2 bao4 gu3 ren2 dao4 ， qun2 ji4 ge4 xiu1 di4 zi3 zhi2 。
- yi4 men2 he2 qi4 chang2 ru2 chun1 ， zi3 jing1 hua1 kai1 ting2 cao3 bi4 。
- wan3 ran2 sheng1 zai4 wu3 yu2 shi2 ， you4 ruo4 zuo4 yu2 ming2 dao4 ce4 。
- wu2 chang2 san1 fu4 tang2 di4 shi1 ， zhou1 gong1 qian1 zai3 you3 can2 se4 。
- gong4 li2 fen1 zao3 neng2 ji3 he2 ， zhai1 gua1 zhu3 dou4 kan1 tai4 xi1 。
- qu1 qu1 zhui1 dao1 wei4 zu2 rang4 ， bo2 yi2 xun4 guo2 cai3 wei1 chi1 。
- jun1 neng2 ju4 zu2 zhen1 zhuo2 xing2 ， yu2 yi4 wei4 xiong1 kui4 liang2 de2 。
- mo4 nian2 you3 yi4 guan1 lu2 shan1 ， yin1 zuo4 chun1 feng1 tang2 shang4 ke4 。

## 注释

## 译文

## 赏析
