---
id: liu-ke-zhuang-bai-hu-miao-er-shi-yun
title: 白湖庙二十韵
titlePinyin: bai2 hu2 miao4 er4 shi2 yun4
titleSlug: bai-hu-miao-er-shi-yun
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 灵妃一女子，瓣香起湄洲。
- 巨浸虽稽天，旗盖俨中流。
- 驾风樯浪舶，翻筋斗千秋。
- 既而大神通，血食羊万头。
- 封爵遂綦贵，青圭蔽珠旒。
- 轮奂拟宫省，盥荐皆公侯。
- 始盛自全闽，俄遍于齐州。
- 静如海不波，幽与神为谋。
- 营卒尝密祷，山越立献囚。
- 岂必如麻姑，撒米人间游。
- 亦窃笑阿环，种桃儿童偷。
- 独于民锡福，能使岁有秋。
- 每至割获时，稚耄争劝酬。
- 坎坎击社鼓，呜呜缠蛮讴。
- 常恨孔子没，豳风不见收。
- 君谟与渔仲，亦未尝旁搜。
- 束晳何人哉，愚欲补前修。
- 缅怀荔台叟，纪述惜未周。
- 他山岂无石，可以砻且锼。
- 吾老毛颖秃，安能斡万年。

## 拼音
- ling2 fei1 yi4 nü3 zi3 ， ban4 xiang1 qi3 mei2 zhou1 。
- ju4 jin4 sui1 ji1 tian1 ， qi2 gai4 yan3 zhong1 liu2 。
- jia4 feng1 qiang2 lang4 bo2 ， fan1 jin1 dou4 qian1 qiu1 。
- ji4 er2 da4 shen2 tong1 ， xue4 shi2 yang2 wan4 tou2 。
- feng1 jue2 sui4 qi2 gui4 ， qing1 gui1 bi4 zhu1 liu2 。
- lun2 huan4 ni3 gong1 sheng3 ， guan4 jian4 jie1 gong1 hou2 。
- shi3 sheng4 zi4 quan2 min3 ， e2 bian4 yu2 qi2 zhou1 。
- jing4 ru2 hai3 bu4 bo1 ， you1 yu3 shen2 wei4 mou2 。
- ying2 zu2 chang2 mi4 dao3 ， shan1 yue4 li4 xian4 qiu2 。
- qi3 bi4 ru2 ma2 gu1 ， sa1 mi3 ren2 jian1 you2 。
- yi4 qie4 xiao4 a1 huan2 ， zhong3 tao2 er2 tong2 tou1 。
- du2 yu2 min2 xi1 fu2 ， neng2 shi3 sui4 you3 qiu1 。
- mei3 zhi4 ge1 huo4 shi2 ， zhi4 mao4 zheng1 quan4 chou2 。
- kan3 kan3 ji1 she4 gu3 ， wu1 wu1 chan2 man2 ou1 。
- chang2 hen4 kong3 zi3 mei2 ， bin1 feng1 bu2 jian4 shou1 。
- jun1 mo2 yu3 yu2 zhong4 ， yi4 wei4 chang2 pang2 sou1 。
- shu4 xi1 he2 ren2 zai1 ， yu2 yu4 bu3 qian2 xiu1 。
- mian3 huai2 li4 tai2 sou3 ， ji4 shu4 xi1 wei4 zhou1 。
- ta1 shan1 qi3 wu2 shi2 ， ke3 yi3 long2 qie3 sou1 。
- wu2 lao3 mao2 ying3 tu1 ， an1 neng2 wo4 wan4 nian2 。

## 注释

## 译文

## 赏析
