---
id: liu-ke-zhuang-jing-zhai-shi-lang-he-fang-weng-yu-cha-shan-wu-yan-ji-yu-ci-yun-yi-shou
title: 警斋侍郎和放翁与茶山五言寄余次韵一首
titlePinyin: jing3 zhai1 shi4 lang2 he2 fang4 weng1 yu3 cha2 shan1 wu3 yan2 ji4 yu2 ci4 yun4 yi4 shou3
titleSlug: jing-zhai-shi-lang-he-fang-weng-yu-cha-shan-wu-yan-ji-yu-ci-yun-yi-shou
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 髫龀参诸老，辱置书册前。
- 上起马本纪，下迄李续编。
- 积勤迫榆景，扶病登木天。
- 貌丑况古粧，臂短非善缘。
- 时人讪晚谬，弟子嘲昼眠。
- 堕甑懒回顾，弃扇羞乞怜。
- 众皆惊曲径，余惟泥方穿。
- 平生忧世病，华佗不能痊。
- 仰即丹凤𬸣，俯视磨蚁旋。
- 居常哂触蛮，安肯分济川。
- 舐鼎堪骨蜕，载质从心悁。
- 何当坐一月，大胜读十年。
- 惜哉已耄及，晨镜雪满颠。
- 僊家能返童，肘后傥能传。

## 拼音
- tiao2 chen4 can1 zhu1 lao3 ， ru3 zhi4 shu1 ce4 qian2 。
- shang4 qi3 ma3 ben3 ji4 ， xia4 qi4 li3 xu4 bian1 。
- ji1 qin2 po4 yu2 jing3 ， fu2 bing4 deng1 mu4 tian1 。
- mao4 chou3 kuang4 gu3 zhuang1 ， bi4 duan3 fei1 shan4 yuan2 。
- shi2 ren2 shan4 wan3 miu4 ， di4 zi3 chao2 zhou4 mian2 。
- duo4 zeng4 lan3 hui2 gu4 ， qi4 shan4 xiu1 qi3 lian2 。
- zhong4 jie1 jing1 qu1 jing4 ， yu2 wei2 ni2 fang1 chuan1 。
- ping2 sheng1 you1 shi4 bing4 ， hua4 tuo2 bu4 neng2 quan2 。
- yang3 ji2 dan1 feng4 xian1 ， fu3 shi4 mo2 yi3 xuan2 。
- ju1 chang2 shen3 chu4 man2 ， an1 ken3 fen1 ji4 chuan1 。
- shi4 ding3 kan1 gu3 tui4 ， zai3 zhi4 cong2 xin1 yuan1 。
- he2 dang1 zuo4 yi1 yue4 ， da4 sheng4 du2 shi2 nian2 。
- xi1 zai1 yi3 mao4 ji2 ， chen2 jing4 xue3 man3 dian1 。
- xian1 jia1 neng2 fan3 tong2 ， zhou3 hou4 tang3 neng2 chuan2 。

## 注释

## 译文

## 赏析
