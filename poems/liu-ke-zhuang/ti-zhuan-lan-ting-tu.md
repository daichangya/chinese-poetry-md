---
id: liu-ke-zhuang-ti-zhuan-lan-ting-tu
title: 题赚兰亭图
titlePinyin: ti2 zhuan4 lan2 ting2 tu2
titleSlug: ti-zhuan-lan-ting-tu
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山阴茧纸见者希，辨才传之于永师。
- 行年八十手不释，栖之梁上鬼莫窥。
- 虬须天子欲得之，威以祸福僧诡辞。
- 智勇至此无所施，相国房公乃设奇。
- 东台御史奉诏驰，易服变姓谒老缁。
- 止客置醴因联诗，评书订画犹埙箎。
- 稍稍益狎不见疑，卷而怀之若拾遗。
- 须臾□都得台移，都督传诏来龙墀。
- 僧绝复苏成白痴，始悟学究即绣衣。
- 文皇如尧房如夔，磊磊落落两曜垂。
- 谲取一帖安肯为，帖归天上神护持。
- 搨本之价犹不赀，他日昭陵以自随。
- 温韬掘者果是非，世人空宝定武碑。

## 拼音
- shan1 yin1 jian3 zhi3 jian4 zhe3 xi1 ， bian4 cai2 chuan2 zhi1 yu2 yong3 shi1 。
- xing2 nian2 ba1 shi2 shou3 bu2 shi4 ， qi1 zhi1 liang2 shang4 gui3 mo4 kui1 。
- qiu2 xu1 tian1 zi3 yu4 de2 zhi1 ， wei1 yi3 huo4 fu2 seng1 gui3 ci2 。
- zhi4 yong3 zhi4 ci3 wu2 suo3 shi1 ， xiang4 guo2 fang2 gong1 nai3 she4 qi2 。
- dong1 tai2 yu4 shi3 feng4 zhao4 chi2 ， yi4 fu2 bian4 xing4 ye4 lao3 zi1 。
- zhi3 ke4 zhi4 li3 yin1 lian2 shi1 ， ping2 shu1 ding4 hua4 you2 xun1 chi2 。
- shao1 shao1 yi4 xia2 bu2 jian4 yi2 ， juan4 er2 huai2 zhi1 ruo4 shi2 yi2 。
- xu1 yu2 □ dou1 de2 tai2 yi2 ， du1 du0 chuan2 zhao4 lai2 long2 chi2 。
- seng1 jue2 fu4 su1 cheng2 bai2 chi1 ， shi3 wu4 xue2 jiu1 ji2 xiu4 yi1 。
- wen2 huang2 ru2 yao2 fang2 ru2 kui2 ， lei3 lei3 luo4 luo4 liang3 yao4 chui2 。
- jue2 qu3 yi4 tie1 an1 ken3 wei4 ， tie1 gui1 tian1 shang4 shen2 hu4 chi2 。
- ta4 ben3 zhi1 jia4 you2 bu4 zi1 ， ta1 ri4 zhao1 ling2 yi3 zi4 sui2 。
- wen1 tao1 jue2 zhe3 guo3 shi4 fei1 ， shi4 ren2 kong1 bao3 ding4 wu3 bei1 。

## 注释

## 译文

## 赏析
