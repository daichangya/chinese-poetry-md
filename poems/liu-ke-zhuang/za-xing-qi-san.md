---
id: liu-ke-zhuang-za-xing-qi-san
title: 杂兴  其三
titlePinyin: za2 xing1     qi2 san1
titleSlug: za-xing-qi-san
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 欃枪初疑附，直为饥所驱。
- 酸寒仰鼻息，飞走受指呼。
- 边臣失驾驭，积渐骄灌夫。
- 一朝怒螳臂，跳踉何其愚。
- 李陵出偏师，毙之如拉枯。
- 零落残部曲，相与奉杨姑。
- 去为鞑行省，蟠据兖郸区。
- 其子少而黠，亦颇涉猎书。
- 耻父污国史，讳人呼逆雏。
- 拜表举全齐，献之王会图。
- 遂救东隅失，许称南面孤。
- 功名虽不终，忠孝焉可诬。
- 不知战场内，曾有庙貌无。
- 吾尝草二麻，何处陈束刍。

## 拼音
- chan2 qiang1 chu1 yi2 fu4 ， zhi2 wei4 ji1 suo3 qu1 。
- suan1 han2 yang3 bi2 xi1 ， fei1 zou3 shou4 zhi3 hu1 。
- bian1 chen2 shi1 jia4 yu4 ， ji1 jian4 jiao1 guan4 fu1 。
- yi4 chao2 nu4 tang2 bi4 ， tiao4 liang4 he2 qi2 yu2 。
- li3 ling2 chu1 pian1 shi1 ， bi4 zhi1 ru2 la1 ku1 。
- ling2 luo4 can2 bu4 qu3 ， xiang1 yu3 feng4 yang2 gu1 。
- qu4 wei4 da2 xing2 sheng3 ， pan2 ju4 yan3 dan1 qu1 。
- qi2 zi3 shao3 er2 xia2 ， yi4 po1 she4 lie4 shu1 。
- chi3 fu4 wu1 guo2 shi3 ， hui4 ren2 hu1 ni4 chu2 。
- bai4 biao3 ju3 quan2 qi2 ， xian4 zhi1 wang2 hui4 tu2 。
- sui4 jiu4 dong1 yu2 shi1 ， xu3 cheng1 nan2 mian4 gu1 。
- gong1 ming2 sui1 bu4 zhong1 ， zhong1 xiao4 yan1 ke3 wu1 。
- bu4 zhi1 zhan4 chang3 nei4 ， ceng2 you3 miao4 mao4 wu2 。
- wu2 chang2 cao3 er4 ma2 ， he2 chu4 chen2 shu4 chu2 。

## 注释

## 译文

## 赏析
