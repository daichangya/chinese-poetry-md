---
id: liu-ke-zhuang-wu-he
title: 五和
titlePinyin: wu3 he2
titleSlug: wu-he
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少时弓旌频招呼，北走淮水东陪都。
- 行衡周览楚峰秀，游桂颇笑秦城愚。
- 簪山带水虽绝境，羊肠鱼腹真畏涂。
- 南辕亦涉尉佗境，乌覩所谓阳燧珠。
- 何烦安车遣使者，自有弱马从奚奴。
- 岂惟客与宾戏笑，里胥亭长交揶揄。
- 晓露自开木槿花，春风不到枯松株。
- 东家夫子吾畏友，同时失脚青云衢。
- 居然牵联入诗社，未肯落托称酒徒。
- 似曾汉廷招两生，谁谓鲁国惟一儒。
- 贵重羊裘比蝉冕，夸诧齑瓮侔冰壶。
- 拂衣久抛青绫被，还珠并却红罗襦。
- 向来泉涌属文思，老去雾隔观书𪾦。
- 随州城坚未易破，南都壁峻那须扶。
- 羡君茧纸序游览，亦或麈尾谈虚无。
- 人言名士少实用，天子宰臣未斥诛。
- 怜才不胜欲杀者，加罪岂患无词乎。
- 十夫众口能挠铄，彼谗谮于蜂蝎虐。
- 安知书生事铅椠，亦若轮人为轸较。
- 残编尚尔守铁檠，破砚讵必磨铜爵。
- 甫也尤赏白清新，籍辈妄讥愈杂駮。
- 机锋相触毋庸避，鼓旗傍噪亦一乐。
- 识字信为忧患始，作文尤忌悲哀数。
- 暮年已学鹪巢林，徂岁无异蛇赴壑。
- 炉中榾柮聊檀栾，门外爆竹任偪剥。
- 归耕何幸逢米贱，息阴本自嫌木恶。
- 犹能谈笑走诗筒，绝胜辛苦编制朴。

## 拼音
- shao3 shi2 gong1 jing1 pin2 zhao1 hu1 ， bei3 zou3 huai2 shui3 dong1 pei2 dou1 。
- xing2 heng2 zhou1 lan3 chu3 feng1 xiu4 ， you2 gui4 po1 xiao4 qin2 cheng2 yu2 。
- zan1 shan1 dai4 shui3 sui1 jue2 jing4 ， yang2 chang2 yu2 fu4 zhen1 wei4 tu2 。
- nan2 yuan2 yi4 she4 wei4 tuo2 jing4 ， wu1 du3 suo3 wei4 yang2 sui4 zhu1 。
- he2 fan2 an1 che1 qian3 shi3 zhe3 ， zi4 you3 ruo4 ma3 cong2 xi1 nu2 。
- qi3 wei2 ke4 yu3 bin1 xi4 xiao4 ， li3 xu1 ting2 chang2 jiao1 ye2 yu2 。
- xiao3 lu4 zi4 kai1 mu4 jin3 hua1 ， chun1 feng1 bu2 dao4 ku1 song1 zhu1 。
- dong1 jia1 fu1 zi3 wu2 wei4 you3 ， tong2 shi2 shi1 jiao3 qing1 yun2 qu2 。
- ju1 ran2 qian1 lian2 ru4 shi1 she4 ， wei4 ken3 luo4 tuo1 cheng1 jiu3 tu2 。
- si4 ceng2 han4 ting2 zhao1 liang3 sheng1 ， shui2 wei4 lu3 guo2 wei2 yi4 ru2 。
- gui4 zhong4 yang2 qiu2 bi3 chan2 mian3 ， kua1 cha4 ji1 weng4 mou2 bing1 hu2 。
- fu2 yi1 jiu3 pao1 qing1 ling2 bei4 ， hai2 zhu1 bing4 que4 hong2 luo2 ru2 。
- xiang4 lai2 quan2 yong3 shu3 wen2 si1 ， lao3 qu4 wu4 ge2 guan1 shu1 𪾦 。
- sui2 zhou1 cheng2 jian1 wei4 yi4 po4 ， nan2 dou1 bi4 jun4 na4 xu1 fu2 。
- xian4 jun1 jian3 zhi3 xu4 you2 lan3 ， yi4 huo4 zhu3 wei3 tan2 xu1 wu2 。
- ren2 yan2 ming2 shi4 shao3 shi2 yong4 ， tian1 zi3 zai3 chen2 wei4 chi4 zhu1 。
- lian2 cai2 bu2 sheng4 yu4 sha1 zhe3 ， jia1 zui4 qi3 huan4 wu2 ci2 hu1 。
- shi2 fu1 zhong4 kou3 neng2 nao2 shuo4 ， bi3 chan2 zen4 yu2 feng1 xie1 nüe4 。
- an1 zhi1 shu1 sheng1 shi4 qian1 qian4 ， yi4 ruo4 lun2 ren2 wei2 zhen3 jiao4 。
- can2 bian1 shang4 er3 shou3 tie3 qing2 ， po4 yan4 ju4 bi4 mo2 tong2 jue2 。
- fu3 ye3 you2 shang3 bai2 qing1 xin1 ， ji2 bei4 wang4 ji1 yu4 za2 bo2 。
- ji1 feng1 xiang1 chu4 wu2 yong1 bi4 ， gu3 qi2 bang4 zao4 yi4 yi2 le4 。
- shi2 zi4 xin4 wei4 you1 huan4 shi3 ， zuo4 wen2 you2 ji4 bei1 ai1 shu4 。
- mu4 nian2 yi3 xue2 jiao1 chao2 lin2 ， cu2 sui4 wu2 yi4 she2 fu4 he4 。
- lu2 zhong1 gu3 duo4 liao2 tan2 luan2 ， men2 wai4 bao4 zhu2 ren4 bi1 bao1 。
- gui1 geng1 he2 xing4 feng2 mi3 jian4 ， xi1 yin1 ben3 zi4 xian2 mu4 e4 。
- you2 neng2 tan2 xiao4 zou3 shi1 tong3 ， jue2 sheng4 xin1 ku3 bian1 zhi4 pu3 。

## 注释

## 译文

## 赏析
