---
id: liu-ke-zhuang-cai-zhong-hui-jia-guan-mo-ji
title: 蔡忠惠家观墨迹
titlePinyin: cai4 zhong1 hui4 jia1 guan1 mo4 ji4
titleSlug: cai-zhong-hui-jia-guan-mo-ji
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维蔡郡之望，过者必式闾。
- 严严端明厅，遗像犹肃如。
- 颇闻手泽富，傥许窥珍储。
- 主人命发笥，棐几同卷舒。
- 比颜倍秀丽，眡柳加敷腴。
- 亳杭两记在，妙与蜡本殊。
- 洛桥字尤佳，其大径尺余。
- 班班名臣帖，煌煌昭陵书。
- 坐令承学士，若覩庆历初。
- 向来故家物，聚散何忽诸。
- 祭器抱它适，玉轴弃路隅。
- 端明梦奠时，譍门惟一孤。
- 厥裔日以蕃，庙院蜂房居。
- 寸纸惜如命，不博明月珠。
- 乃知儒泽远，浮荣无根株。
- 勗哉守视者，巾袭防蠹鱼。

## 拼音
- wei2 cai4 jun4 zhi1 wang4 ， guo4 zhe3 bi4 shi4 lü2 。
- yan2 yan2 duan1 ming2 ting1 ， yi2 xiang4 you2 su4 ru2 。
- po1 wen2 shou3 ze2 fu4 ， tang3 xu3 kui1 zhen1 chu3 。
- zhu3 ren2 ming4 fa1 si4 ， fei3 ji3 tong2 juan4 shu1 。
- bi3 yan2 bei4 xiu4 li4 ， shi4 liu3 jia1 fu1 yu2 。
- bo2 hang2 liang3 ji4 zai4 ， miao4 yu3 la4 ben3 shu1 。
- luo4 qiao2 zi4 you2 jia1 ， qi2 da4 jing4 chi3 yu2 。
- ban1 ban1 ming2 chen2 tie1 ， huang2 huang2 zhao1 ling2 shu1 。
- zuo4 ling4 cheng2 xue2 shi4 ， ruo4 du3 qing4 li4 chu1 。
- xiang4 lai2 gu4 jia1 wu4 ， ju4 san4 he2 hu1 zhu1 。
- ji4 qi4 bao4 ta1 shi4 ， yu4 zhou2 qi4 lu4 yu2 。
- duan1 ming2 meng4 dian4 shi2 ， ying1 men2 wei2 yi4 gu1 。
- jue2 yi4 ri4 yi3 fan1 ， miao4 yuan4 feng1 fang2 ju1 。
- cun4 zhi3 xi1 ru2 ming4 ， bu4 bo2 ming2 yue4 zhu1 。
- nai3 zhi1 ru2 ze2 yuan3 ， fu2 rong2 wu2 gen1 zhu1 。
- xu4 zai1 shou3 shi4 zhe3 ， jin1 xi2 fang2 du4 yu2 。

## 注释

## 译文

## 赏析
