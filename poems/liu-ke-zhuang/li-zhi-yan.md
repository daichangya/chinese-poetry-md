---
id: liu-ke-zhuang-li-zhi-yan
title: 荔支岩
titlePinyin: li4 zhi1 yan2
titleSlug: li-zhi-yan
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 异境閟神奇，一罅通深阻。
- 呀然张蟾吻，光怪腹中贮。
- 始来尚觌面，稍进但聆语。
- 回头失尘世，束缊行里所。
- 石房容十客，石柱径丈许。
- 眠獒若将吠，坠果疑可咀。
- 平生闻化城，今见玉楼橹。
- 陟高既趫捷，循狭或伛偻。
- 忽逢路穷处，浅浪隔洲渚。
- 心知仙圣居，欲到无飞羽。
- 向非薪烛力，往返何异瞽。
- 重游傥未卜，聊向诗中覩。

## 拼音
- yi4 jing4 bi4 shen2 qi2 ， yi2 xia4 tong1 shen1 zu3 。
- ya0 ran2 zhang1 chan2 wen3 ， guang1 guai4 fu4 zhong1 zhu4 。
- shi3 lai2 shang4 di2 mian4 ， shao1 jin4 dan4 ling2 yu3 。
- hui2 tou2 shi1 chen2 shi4 ， shu4 wen1 xing2 li3 suo3 。
- shi2 fang2 rong2 shi2 ke4 ， shi2 zhu4 jing4 zhang4 xu3 。
- mian2 ao2 ruo4 jiang1 fei4 ， zhui4 guo3 yi2 ke3 zui3 。
- ping2 sheng1 wen2 hua4 cheng2 ， jin1 jian4 yu4 lou2 lu3 。
- zhi4 gao1 ji4 qiao2 jie2 ， xun2 xia2 huo4 yu3 lü3 。
- hu1 feng2 lu4 qiong2 chu4 ， qian3 lang4 ge2 zhou1 zhu3 。
- xin1 zhi1 xian1 sheng4 ju1 ， yu4 dao4 wu2 fei1 yu3 。
- xiang4 fei1 xin1 zhu2 li4 ， wang3 fan3 he2 yi4 gu3 。
- chong2 you2 tang3 wei4 bu3 ， liao2 xiang4 shi1 zhong1 du3 。

## 注释

## 译文

## 赏析
