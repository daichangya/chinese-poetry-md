---
id: liu-ke-zhuang-chen-shan-dao-ren
title: 辰山道人
titlePinyin: chen2 shan1 dao4 ren2
titleSlug: chen-shan-dao-ren
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道人何为者，寒暑一破衫。
- 发白具老态，口讷稀冗谈。
- 我陪小队来，猿鸟窥层岚。
- 道人方掩户，燕坐弥陁龛。
- 迎客不下山，送客不出庵。
- 即之疑槁木，面目寒巉岩。
- 赠钱漠然谢，有若投诸潭。
- 微言岁计熟，收芋已满篮。
- 斯人未识字，岂必曾遍参。
- 所立偶自高，可儆佞与贪。

## 拼音
- dao4 ren2 he2 wei4 zhe3 ， han2 shu3 yi2 po4 shan1 。
- fa1 bai2 ju4 lao3 tai4 ， kou3 ne4 xi1 rong3 tan2 。
- wo3 pei2 xiao3 dui4 lai2 ， yuan2 niao3 kui1 ceng2 lan2 。
- dao4 ren2 fang1 yan3 hu4 ， yan4 zuo4 mi2 tuo2 kan1 。
- ying2 ke4 bu2 xia4 shan1 ， song4 ke4 bu4 chu1 an1 。
- ji2 zhi1 yi2 gao3 mu4 ， mian4 mu4 han2 chan2 yan2 。
- zeng4 qian2 mo4 ran2 xie4 ， you3 ruo4 tou2 zhu1 tan2 。
- wei1 yan2 sui4 ji4 shu2 ， shou1 yu4 yi3 man3 lan2 。
- si1 ren2 wei4 shi2 zi4 ， qi3 bi4 ceng2 bian4 can1 。
- suo3 li4 ou3 zi4 gao1 ， ke3 jing3 ning4 yu3 tan1 。

## 注释

## 译文

## 赏析
