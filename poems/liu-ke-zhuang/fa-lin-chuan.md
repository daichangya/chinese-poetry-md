---
id: liu-ke-zhuang-fa-lin-chuan
title: 发临川
titlePinyin: fa1 lin2 chuan1
titleSlug: fa-lin-chuan
author: 刘克庄
authorPinyin: liu2 ke4 zhuang1
authorSlug: liu-ke-zhuang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 始予丱角来，家君绾铜墨。
- 县斋多休暇，县圃足戏剧。
- 虽云嗜梨栗，亦颇窥简册。
- 弟妹俱孩幼，亲发方如漆。
- 后予捧檄至，轩盖候广陌。
- 于时志气锐，门户况烜赫。
- 郡花照席红，湖柳拂鞍碧。
- 耆老互问讯，酒饩纷狼籍。
- 今予挑包过，城郭宛如昔。
- 高年凋落尽，满眼少朋识。
- 管子仕瘴烟，屈叟掩泉穸。
- 荜门访旧师，目暗面黧黑。
- 买醪与之酌，往事话历历。
- 既生异县感，遂起故乡忆。
- 吾翁墓草深，高堂已斑白。
- 贫居滫髓空，远游温凊隔。
- 二季官海滨，女子各有适。
- 曾不如阿奴，碌碌在母侧。
- 回思盛壮时，去矣复难得。
- 因成临川吟，吟罢泪横臆。

## 拼音
- shi3 yu3 guan4 jiao3 lai2 ， jia1 jun1 wan3 tong2 mo4 。
- xian4 zhai1 duo1 xiu1 xia2 ， xian4 pu3 zu2 xi4 ju4 。
- sui1 yun2 shi4 li2 li4 ， yi4 po1 kui1 jian3 ce4 。
- di4 mei4 ju4 hai2 you4 ， qin1 fa1 fang1 ru2 qi1 。
- hou4 yu3 peng3 xi2 zhi4 ， xuan1 gai4 hou4 guang3 mo4 。
- yu2 shi2 zhi4 qi4 rui4 ， men2 hu4 kuang4 xuan1 he4 。
- jun4 hua1 zhao4 xi2 hong2 ， hu2 liu3 fu2 an1 bi4 。
- qi2 lao3 hu4 wen4 xun4 ， jiu3 xi4 fen1 lang2 ji2 。
- jin1 yu3 tiao1 bao1 guo4 ， cheng2 guo1 wan3 ru2 xi1 。
- gao1 nian2 diao1 luo4 jin4 ， man3 yan3 shao3 peng2 shi2 。
- guan3 zi3 shi4 zhang4 yan1 ， qu1 sou3 yan3 quan2 xi1 。
- bi4 men2 fang3 jiu4 shi1 ， mu4 an4 mian4 li2 hei1 。
- mai3 lao2 yu3 zhi1 zhuo2 ， wang3 shi4 hua4 li4 li4 。
- ji4 sheng1 yi4 xian4 gan3 ， sui4 qi3 gu4 xiang1 yi4 。
- wu2 weng1 mu4 cao3 shen1 ， gao1 tang2 yi3 ban1 bai2 。
- pin2 ju1 xiu3 sui3 kong1 ， yuan3 you2 wen1 qing4 ge2 。
- er4 ji4 guan1 hai3 bin1 ， nü3 zi3 ge4 you3 shi4 。
- ceng2 bu4 ru2 a1 nu2 ， lu4 lu4 zai4 mu3 ce4 。
- hui2 si1 sheng4 zhuang4 shi2 ， qu4 yi3 fu4 nan2 de2 。
- yin1 cheng2 lin2 chuan1 yin2 ， yin2 ba4 lei4 heng2 yi4 。

## 注释

## 译文

## 赏析
