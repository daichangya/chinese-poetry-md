---
id: liu-chang-yu-guo-qian-xuan-ou-ji
title: 雨过前轩偶记
titlePinyin: yu3 guo4 qian2 xuan1 ou3 ji4
titleSlug: yu-guo-qian-xuan-ou-ji
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江南羁客怀乡墅，晓起前轩对零雨。
- 清波满目如鉴中，遶岸高松十余树。
- 砌旁芳草似汀洲，巉岩殿角飞红楼。
- 沈光倒影入浪底，宛是若邪溪上头。
- 薄雾疏烟迷近远，水色谁能辨深浅。
- 忽惊谢去尘中游，不知正自居京辇。
- 何人草服倚长松，回头误问钓鱼翁。
- 眼前景致偶相同，岂异仙术游壶中。

## 拼音
- jiang1 nan2 ji1 ke4 huai2 xiang1 shu4 ， xiao3 qi3 qian2 xuan1 dui4 ling2 yu3 。
- qing1 bo1 man3 mu4 ru2 jian4 zhong1 ， rao4 an4 gao1 song1 shi2 yu2 shu4 。
- qi4 pang2 fang1 cao3 si4 ting1 zhou1 ， chan2 yan2 dian4 jiao3 fei1 hong2 lou2 。
- shen3 guang1 dao3 ying3 ru4 lang4 di3 ， wan3 shi4 ruo4 xie2 xi1 shang4 tou2 。
- bo2 wu4 shu1 yan1 mi2 jin4 yuan3 ， shui3 se4 shui2 neng2 bian4 shen1 qian3 。
- hu1 jing1 xie4 qu4 chen2 zhong1 you2 ， bu4 zhi1 zheng4 zi4 ju1 jing1 nian3 。
- he2 ren2 cao3 fu2 yi3 chang2 song1 ， hui2 tou2 wu4 wen4 diao4 yu2 weng1 。
- yan3 qian2 jing3 zhi4 ou3 xiang1 tong2 ， qi3 yi4 xian1 shu4 you2 hu2 zhong1 。

## 注释

## 译文

## 赏析
