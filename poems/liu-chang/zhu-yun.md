---
id: liu-chang-zhu-yun
title: 朱云
titlePinyin: zhu1 yun2
titleSlug: zhu-yun
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 志士不忘弃沟壑，勇士不忘丧其元。
- 伏鸡搏狸狗袭虎，感激只在精神存。
- 汉朝陵替外戚盛，五岳振荡三辰昏。
- 臣强主弱上不悟，庭中唯唯谁能言。
- 朱生节义迈金石，面劾不避师傅尊。
- 愿求上方斩马剑，诛一厉百清其源。
- 天威震怒不我受，利刃接颈雷霆奔。
- 当前折槛色不变，命在顷刻谁扳援。
- 昔时仲尼鲁司寇，七日行戮端乾坤。
- 嗟我此生心不就，冥冥后土埋其冤。
- 汉家社稷变王氏，张禹虚蒙师保恩。
- 卓然先见在物表，佞臣败国谁复论。
- 我愿乘云款天阍，巫阳掌梦招其魂。
- 立朝蹇蹇辨邪正，无复奸谀开幸门。

## 拼音
- zhi4 shi4 bu2 wang4 qi4 gou1 he4 ， yong3 shi4 bu2 wang4 sang4 qi2 yuan2 。
- fu2 ji1 bo2 li2 gou3 xi2 hu3 ， gan3 ji1 zhi1 zai4 jing1 shen2 cun2 。
- han4 chao2 ling2 ti4 wai4 qi1 sheng4 ， wu3 yue4 zhen4 dang4 san1 chen2 hun1 。
- chen2 qiang2 zhu3 ruo4 shang4 bu2 wu4 ， ting2 zhong1 wei2 wei2 shui2 neng2 yan2 。
- zhu1 sheng1 jie2 yi4 mai4 jin1 shi2 ， mian4 he2 bu2 bi4 shi1 fu0 zun1 。
- yuan4 qiu2 shang4 fang1 zhan3 ma3 jian4 ， zhu1 yi2 li4 bai3 qing1 qi2 yuan2 。
- tian1 wei1 zhen4 nu4 bu4 wo3 shou4 ， li4 ren4 jie1 jing3 lei2 ting2 ben1 。
- dang1 qian2 zhe2 kan3 se4 bu2 bian4 ， ming4 zai4 qing3 ke4 shui2 ban1 yuan2 。
- xi1 shi2 zhong4 ni2 lu3 si1 kou4 ， qi1 ri4 xing2 lu4 duan1 qian2 kun1 。
- jie1 wo3 ci3 sheng1 xin1 bu2 jiu4 ， ming2 ming2 hou4 tu3 mai2 qi2 yuan1 。
- han4 jia1 she4 ji4 bian4 wang2 shi4 ， zhang1 yu3 xu1 meng2 shi1 bao3 en1 。
- zhuo2 ran2 xian1 jian4 zai4 wu4 biao3 ， ning4 chen2 bai4 guo2 shui2 fu4 lun4 。
- wo3 yuan4 cheng2 yun2 kuan3 tian1 hun1 ， wu1 yang2 zhang3 meng4 zhao1 qi2 hun2 。
- li4 chao2 jian3 jian3 bian4 xie2 zheng4 ， wu2 fu4 jian1 yu2 kai1 xing4 men2 。

## 注释

## 译文

## 赏析
