---
id: liu-chang-he-yong-shu-shi-er-yun
title: 和永叔十二韵
titlePinyin: he2 yong3 shu1 shi2 er4 yun4
titleSlug: he-yong-shu-shi-er-yun
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 爱公犹爱屋上乌，何况公家手种菊。
- 忆昔重阳醉共赏，已落纱帽欢不足。
- 谁令繁霜逼芳意，坐使严风卷余馥。
- 主人于此情不浅，上客方来强令束。
- 马声玲珑摇玉环，屦綦参差破苔绿。
- 重寻荒径忆五柳，因咏东篱憇茅屋。
- 巳怜归鸟有真意，更觉晨风伤局促。
- 引杯大釂倾玉壶，击节应非响乔木。
- 物华瞬息暂入梦，世事蚊虻一过目。
- 浮邱接袂当凤举，俗士歌骊真狗曲。
- 衣冠顷来尘土变，形貌今者毛髪秃。
- 公诗乃使我忘老，逸调何由能继属。

## 拼音
- ai4 gong1 you2 ai4 wu1 shang4 wu1 ， he2 kuang4 gong1 jia0 shou3 zhong3 ju2 。
- yi4 xi1 chong2 yang2 zui4 gong4 shang3 ， yi3 luo4 sha1 mao4 huan1 bu4 zu2 。
- shui2 ling4 fan2 shuang1 bi1 fang1 yi4 ， zuo4 shi3 yan2 feng1 juan4 yu2 fu4 。
- zhu3 ren2 yu2 ci3 qing2 bu4 qian3 ， shang4 ke4 fang1 lai2 qiang2 ling4 shu4 。
- ma3 sheng1 ling2 long2 yao2 yu4 huan2 ， ju4 qi2 cen1 ci1 po4 tai2 lü4 。
- zhong4 xun2 huang1 jing4 yi4 wu3 liu3 ， yin1 yong3 dong1 li2 qi4 mao2 wu1 。
- si4 lian2 gui1 niao3 you3 zhen1 yi4 ， geng4 jue2 chen2 feng1 shang1 ju2 cu4 。
- yin3 bei1 da4 jiao4 qing1 yu4 hu2 ， ji1 jie2 ying4 fei1 xiang3 qiao2 mu4 。
- wu4 hua2 shun4 xi1 zan4 ru4 meng4 ， shi4 shi4 wen2 meng2 yi2 guo4 mu4 。
- fu2 qiu1 jie1 mei4 dang1 feng4 ju3 ， su2 shi4 ge1 li2 zhen1 gou3 qu3 。
- yi1 guan1 qing3 lai2 chen2 tu3 bian4 ， xing2 mao4 jin1 zhe3 mao2 fa4 tu1 。
- gong1 shi1 nai3 shi3 wo3 wang4 lao3 ， yi4 tiao2 he2 you2 neng2 ji4 shu3 。

## 注释

## 译文

## 赏析
