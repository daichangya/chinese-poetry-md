---
id: liu-chang-shi-xiang-ren-chen-sheng
title: 示乡人陈生
titlePinyin: shi4 xiang1 ren2 chen2 sheng1
titleSlug: shi-xiang-ren-chen-sheng
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我祖学芦山，潜光玩诗书。
- 君家独先觉，一见矜里闾。
- 固有如陈平，长贫贱者乎。
- 青云果自致，远鉴惊群愚。
- 鸣风兆有妫，懿占信不诬。
- 粲然诸子贤，仕各列大夫。
- 号称万石君，盛事衣冠无。
- 声华辉图史，岂独荣枌榆。
- 外族继清高，耻为事物拘。
- 未尝入城府，奕世风不渝。
- 宜有羔鴈求，怪其久阙如。
- 君来就乡赋，信足光庆余。
- 郡守劝驾行，紫庭与计俱。
- 努力事学问，豫章擢扶疏。
- 游子怀故乡，矧伊接葭莩。
- 勉率为歌诗，尚能念起予。

## 拼音
- wo3 zu3 xue2 lu2 shan1 ， qian2 guang1 wan2 shi1 shu1 。
- jun1 jia1 du2 xian1 jue2 ， yi2 jian4 jin1 li3 lü2 。
- gu4 you3 ru2 chen2 ping2 ， chang2 pin2 jian4 zhe3 hu1 。
- qing1 yun2 guo3 zi4 zhi4 ， yuan3 jian4 jing1 qun2 yu2 。
- ming2 feng1 zhao4 you3 gui1 ， yi4 zhan4 xin4 bu4 wu1 。
- can4 ran2 zhu1 zi3 xian2 ， shi4 ge4 lie4 dai4 fu0 。
- hao4 cheng1 wan4 shi2 jun1 ， sheng4 shi4 yi1 guan1 wu2 。
- sheng1 hua2 hui1 tu2 shi3 ， qi3 du2 rong2 fen2 yu2 。
- wai4 zu2 ji4 qing1 gao1 ， chi3 wei4 shi4 wu4 ju1 。
- wei4 chang2 ru4 cheng2 fu3 ， yi4 shi4 feng1 bu4 yu2 。
- yi2 you3 gao1 yan4 qiu2 ， guai4 qi2 jiu3 que1 ru2 。
- jun1 lai2 jiu4 xiang1 fu4 ， xin4 zu2 guang1 qing4 yu2 。
- jun4 shou3 quan4 jia4 xing2 ， zi3 ting2 yu3 ji4 ju4 。
- nu3 li4 shi4 xue2 wen4 ， yu4 zhang1 zhuo2 fu2 shu1 。
- you2 zi3 huai2 gu4 xiang1 ， shen3 yi1 jie1 jia1 piao3 。
- mian3 lü4 wei4 ge1 shi1 ， shang4 neng2 nian4 qi3 yu3 。

## 注释

## 译文

## 赏析
