---
id: liu-chang-song-qin-zhou-tong-pan-lu-xue
title: 送秦州通判陆学
titlePinyin: song4 qin2 zhou1 tong1 pan4 lu4 xue2
titleSlug: song-qin-zhou-tong-pan-lu-xue
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秦地天下险，秦兵天下强。
- 曩在景祐末，叛国正陆梁。
- 渡河窥中原，不见飞鸟翔。
- 汉将虽城守，覆没犹相望。
- 时秦独高枕，毫髪无所伤。
- 岂惟形势然，固亦任使良。
- 近者敌已弱，旄头灭无光。
- 尚须得猛士，分命修封疆。
- 陆子吴中贤，英英富文章。
- 作人易感激，遇事殊轩昂。
- 旧知军中乐，复爱边地凉。
- 不忍京尘间，著书鬓毛苍。
- 拜疏如终军，请缨督群羌。
- 大笑朱买臣，衣锦怜故乡。
- 旌旗导前车，丝竹呜后房。
- 指呼百夫走，谈笑千里康。
- 虽云半刺史，其实专一方。
- 古来成功名，奇偶不可常。
- 得时或幸会，微贱升庙堂。
- 况君阅诗书，智策未易量。
- 协心得元帅，展意输所长。
- 朝廷酹勋阀，曾不矜银黄。
- 他日重见君，非复东观郎。

## 拼音
- qin2 di4 tian1 xia4 xian3 ， qin2 bing1 tian1 xia4 qiang2 。
- nang3 zai4 jing3 you4 mo4 ， pan4 guo2 zheng4 lu4 liang2 。
- du4 he2 kui1 zhong1 yuan2 ， bu2 jian4 fei1 niao3 xiang2 。
- han4 jiang1 sui1 cheng2 shou3 ， fu4 mo4 you2 xiang1 wang4 。
- shi2 qin2 du2 gao1 zhen3 ， hao2 fa4 wu2 suo3 shang1 。
- qi3 wei2 xing2 shi4 ran2 ， gu4 yi4 ren4 shi3 liang2 。
- jin4 zhe3 di2 yi3 ruo4 ， mao2 tou2 mie4 wu2 guang1 。
- shang4 xu1 de2 meng3 shi4 ， fen1 ming4 xiu1 feng1 jiang1 。
- lu4 zi3 wu2 zhong1 xian2 ， ying1 ying1 fu4 wen2 zhang1 。
- zuo4 ren2 yi4 gan3 ji1 ， yu4 shi4 shu1 xuan1 ang2 。
- jiu4 zhi1 jun1 zhong1 le4 ， fu4 ai4 bian1 di4 liang2 。
- bu4 ren3 jing1 chen2 jian1 ， zhu4 shu1 bin4 mao2 cang1 。
- bai4 shu1 ru2 zhong1 jun1 ， qing3 ying1 du1 qun2 qiang1 。
- da4 xiao4 zhu1 mai3 chen2 ， yi1 jin3 lian2 gu4 xiang1 。
- jing1 qi2 dao3 qian2 che1 ， si1 zhu2 wu1 hou4 fang2 。
- zhi3 hu1 bai3 fu1 zou3 ， tan2 xiao4 qian1 li3 kang1 。
- sui1 yun2 ban4 ci4 shi3 ， qi2 shi2 zhuan1 yi1 fang1 。
- gu3 lai2 cheng2 gong1 ming2 ， ji1 ou3 bu4 ke3 chang2 。
- de2 shi2 huo4 xing4 hui4 ， wei1 jian4 sheng1 miao4 tang2 。
- kuang4 jun1 yue4 shi1 shu1 ， zhi4 ce4 wei4 yi4 liang2 。
- xie2 xin1 de2 yuan2 shuai4 ， zhan3 yi4 shu1 suo3 chang2 。
- chao2 ting2 lei4 xun1 fa2 ， ceng2 bu4 jin1 yin2 huang2 。
- ta1 ri4 zhong4 jian4 jun1 ， fei1 fu4 dong1 guan1 lang2 。

## 注释

## 译文

## 赏析
