---
id: liu-chang-song-yan-you
title: 送彦猷
titlePinyin: song4 yan4 you2
titleSlug: song-yan-you
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苍苍南山桂，岁暮独华滋。
- 非无栋梁用，道远莫致之。
- 黄雀巢其巅，蝼蚁穴其卑。
- 全生亦以遂，匠石空复悲。
- 两唐迈青节，千岁接光辉。
- 珪璋固特达，鸿鹄佳羽仪。
- 庶几朝廷老，出入王者师。
- 何事江湖间，浮沈众人为。
- 我实牛马走，不能强絷维。
- 欲往路苦艰，怆兹四愁诗。

## 拼音
- cang1 cang1 nan2 shan1 gui4 ， sui4 mu4 du2 hua2 zi1 。
- fei1 wu2 dong4 liang2 yong4 ， dao4 yuan3 mo4 zhi4 zhi1 。
- huang2 que4 chao2 qi2 dian1 ， lou2 yi3 xue2 qi2 bei1 。
- quan2 sheng1 yi4 yi3 sui4 ， jiang4 shi2 kong1 fu4 bei1 。
- liang3 tang2 mai4 qing1 jie2 ， qian1 sui4 jie1 guang1 hui1 。
- gui1 zhang1 gu4 te4 da2 ， hong2 hu2 jia1 yu3 yi2 。
- shu4 ji1 chao2 ting2 lao3 ， chu1 ru4 wang2 zhe3 shi1 。
- he2 shi4 jiang1 hu2 jian1 ， fu2 shen3 zhong4 ren2 wei2 。
- wo3 shi2 niu2 ma3 zou3 ， bu4 neng2 qiang2 zhi2 wei2 。
- yu4 wang3 lu4 ku3 jian1 ， chuang4 zi1 si4 chou2 shi1 。

## 注释

## 译文

## 赏析
