---
id: liu-chang-zhong-shu-er-shou-qi-yi
title: 种蔬二首  其一
titlePinyin: zhong3 shu1 er4 shou3     qi2 yi1
titleSlug: zhong-shu-er-shou-qi-yi
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 时雨破膏壤，荷锄回城阴。
- 疾耕意不足，覆陇力可任。
- 里巷多父兄，往来迹相寻。
- 见我山野服，欣然用尽簪。
- 劝我勿灭裂，哀我识浮沈。
- 虽微生平故，颇用愧其心。
- 采芝商于岭，食薇首阳岑。
- 念我非其人，岂敢慕山林。
- 聊以资素饱，身世实崎嵚。
- 丈人不我厌，荷𦰏时见临。

## 拼音
- shi2 yu3 po4 gao1 rang3 ， he2 chu2 hui2 cheng2 yin1 。
- ji2 geng1 yi4 bu4 zu2 ， fu4 long3 li4 ke3 ren4 。
- li3 xiang4 duo1 fu4 xiong1 ， wang3 lai2 ji4 xiang1 xun2 。
- jian4 wo3 shan1 ye3 fu2 ， xin1 ran2 yong4 jin4 zan1 。
- quan4 wo3 wu4 mie4 lie4 ， ai1 wo3 shi2 fu2 shen3 。
- sui1 wei1 sheng1 ping2 gu4 ， po1 yong4 kui4 qi2 xin1 。
- cai3 zhi1 shang1 yu2 ling3 ， shi2 wei1 shou3 yang2 cen2 。
- nian4 wo3 fei1 qi2 ren2 ， qi3 gan3 mu4 shan1 lin2 。
- liao2 yi3 zi1 su4 bao3 ， shen1 shi4 shi2 qi2 qin1 。
- zhang4 ren2 bu4 wo3 yan4 ， he2 𦰏 shi2 jian4 lin2 。

## 注释

## 译文

## 赏析
