---
id: liu-chang-wang-jiu-hua-shan
title: 望九华山
titlePinyin: wang4 jiu3 hua4 shan1
titleSlug: wang-jiu-hua-shan
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九华非人境，闻誉不相识。
- 南浮大江波，始见苍翠色。
- 是时雨初霁，积霭尚融液。
- 九峰若惊龙，并跃云外碧。
- 森然耸牙角，未谓真是石。
- 问名审其实，欢喜惬所适。
- 恢奇一何甚，远想始开辟。
- 造化竞淫巧，斧斤恣雕刻。
- 不然何其功，不与嵩华敌。
- 我行宇宙间，若此曾未觌。
- 中国名山川，几何亢斯迹。
- 徘徊不能去，尘土愧行役。
- 平生乐间旷，时俗况迫阨。
- 谁为隐君子，携手宅岩隙。

## 拼音
- jiu3 hua2 fei1 ren2 jing4 ， wen2 yu4 bu4 xiang1 shi2 。
- nan2 fu2 da4 jiang1 bo1 ， shi3 jian4 cang1 cui4 se4 。
- shi4 shi2 yu3 chu1 ji4 ， ji1 ai3 shang4 rong2 ye4 。
- jiu3 feng1 ruo4 jing1 long2 ， bing4 yue4 yun2 wai4 bi4 。
- sen1 ran2 song3 ya2 jiao3 ， wei4 wei4 zhen1 shi4 shi2 。
- wen4 ming2 shen3 qi2 shi2 ， huan1 xi3 qie4 suo3 shi4 。
- hui1 qi2 yi4 he2 shen4 ， yuan3 xiang3 shi3 kai1 pi4 。
- zao4 hua4 jing4 yin2 qiao3 ， fu3 jin1 zi4 diao1 ke4 。
- bu4 ran2 he2 qi2 gong1 ， bu4 yu3 song1 hua2 di2 。
- wo3 xing2 yu3 zhou4 jian1 ， ruo4 ci3 ceng2 wei4 di2 。
- zhong1 guo2 ming2 shan1 chuan1 ， ji3 he2 kang4 si1 ji4 。
- pai2 huai2 bu4 neng2 qu4 ， chen2 tu3 kui4 xing2 yi4 。
- ping2 sheng1 le4 jian1 kuang4 ， shi2 su2 kuang4 po4 e4 。
- shui2 wei4 yin3 jun1 zi3 ， xie2 shou3 zhai2 yan2 xi4 。

## 注释

## 译文

## 赏析
