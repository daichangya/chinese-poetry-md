---
id: liu-chang-yi-yun-he-yong-shu-ji-xi-song-ze-zhi-chu-shou-xia-fu
title: 依韵和永叔即席送择之出守陜府
titlePinyin: yi1 yun4 he2 yong3 shu1 ji2 xi2 song4 ze2 zhi1 chu1 shou3 xia2 fu3
titleSlug: yi-yun-he-yong-shu-ji-xi-song-ze-zhi-chu-shou-xia-fu
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 骊驹在门且勿喧，主人留客姑进酒。
- 一时转盼巳陈迹，千里相望更何有。
- 祖侯声名二十年，天下英豪共奔走。
- 谁云白髪寄郎曹，更喜朱轓入吾手。
- 扬雄天禄就寂寞，召伯甘棠变枯朽。
- 乃知人事不如意，自古十常有八九。
- 男儿何曾计出处，时运由来有奇偶。
- 莫嫌青云晚著鞭，会取黄金大如斗。
- 君能食饮和天倪，余事无可付庄叟。

## 拼音
- li2 ju1 zai4 men2 qie3 wu4 xuan1 ， zhu3 ren2 liu2 ke4 gu1 jin4 jiu3 。
- yi4 shi2 zhuan3 pan4 si4 chen2 ji4 ， qian1 li3 xiang1 wang4 geng4 he2 you3 。
- zu3 hou2 sheng1 ming2 er4 shi2 nian2 ， tian1 xia4 ying1 hao2 gong4 ben1 zou3 。
- shui2 yun2 bai2 fa4 ji4 lang2 cao2 ， geng4 xi3 zhu1 fan1 ru4 wu2 shou3 。
- yang2 xiong2 tian1 lu4 jiu4 ji4 mo4 ， zhao4 bo2 gan1 tang2 bian4 ku1 xiu3 。
- nai3 zhi1 ren2 shi4 bu4 ru2 yi4 ， zi4 gu3 shi2 chang2 you3 ba1 jiu3 。
- nan2 er2 he2 ceng2 ji4 chu1 chu4 ， shi2 yun4 you2 lai2 you3 ji1 ou3 。
- mo4 xian2 qing1 yun2 wan3 zhu4 bian1 ， hui4 qu3 huang2 jin1 da4 ru2 dou4 。
- jun1 neng2 shi2 yin3 he2 tian1 ni2 ， yu2 shi4 wu2 ke3 fu4 zhuang1 sou3 。

## 注释

## 译文

## 赏析
