---
id: liu-chang-ma-sheng-zi-ru-nan-lai-qiu-ru-tai-xue-bu-de-qing-shi-yi-gui
title: 马生自汝南来求入太学不得请诗以归
titlePinyin: ma3 sheng1 zi4 ru3 nan2 lai2 qiu2 ru4 tai4 xue2 bu4 de2 qing3 shi1 yi3 gui1
titleSlug: ma-sheng-zi-ru-nan-lai-qiu-ru-tai-xue-bu-de-qing-shi-yi-gui
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 士贫谋国拙，安得辞泥涂。
- 马生负长剑，叹曰归来乎。
- 尺薪等芳桂，斗粟兼明珠。
- 王门不见容，憔悴如枯鱼。
- 我无升斗水，慰子朝夕须。
- 亦有西江涛，疏远不可图。
- 相劝早旋归，诗书自为娱。
- 男儿患无术，余事从卷舒。
- 时至当奋飞，翩如巢中雏。
- 微物尚变化，况君七尺躯。

## 拼音
- shi4 pin2 mou2 guo2 zhuo1 ， an1 de2 ci2 ni2 tu2 。
- ma3 sheng1 fu4 chang2 jian4 ， tan4 yue1 gui1 lai2 hu1 。
- chi3 xin1 deng3 fang1 gui4 ， dou4 su4 jian1 ming2 zhu1 。
- wang2 men2 bu2 jian4 rong2 ， qiao2 cui4 ru2 ku1 yu2 。
- wo3 wu2 sheng1 dou4 shui3 ， wei4 zi3 zhao1 xi1 xu1 。
- yi4 you3 xi1 jiang1 tao1 ， shu1 yuan3 bu4 ke3 tu2 。
- xiang1 quan4 zao3 xuan2 gui1 ， shi1 shu1 zi4 wei4 yu2 。
- nan2 er2 huan4 wu2 shu4 ， yu2 shi4 cong2 juan4 shu1 。
- shi2 zhi4 dang1 fen4 fei1 ， pian1 ru2 chao2 zhong1 chu2 。
- wei1 wu4 shang4 bian4 hua4 ， kuang4 jun1 qi1 chi3 qu1 。

## 注释

## 译文

## 赏析
