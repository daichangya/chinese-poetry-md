---
id: liu-chang-zhi-she-liu-dao-cui-guang-yuan-jun-shi-sheng-min-bo-chu-yin-shi-ri-lin-j-9e619542
title: 直舍留道粹广渊君实圣民伯初饮是日邻几济川宴王金吾园亭不预会戯作五言寄之
titlePinyin: zhi2 she4 liu2 dao4 cui4 guang3 yuan1 jun1 shi2 sheng4 min2 bo2 chu1 yin3 shi4 ri4 lin2 ji3 ji4 chuan1 yan4 wang2 jin1 wu2 yuan2 ting2 bu2 yu4 hui4 xi4 zuo4 wu3 yan2 ji4 zhi1
titleSlug: zhi-she-liu-dao-cui-guang-yuan-jun-shi-sheng-min-bo-chu-yin-shi-ri-lin-j-9e619542
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 校雠中秘书，闻子宴城隅。
- 大第丞相府，主人执金吾。
- 浮云驻清唱，回雪舞妖姝。
- 金罍溢醇液，犀筯厌鲜腴。
- 高谈郁不发，应接固已劬。
- 我从四五公，置酒此石渠。
- 开窗埽残雪，列俎焚枯鱼。
- 谹言规姚姒，小说本虞初。
- 不知敝缊寒，未觉膏粱殊。
- 从容忽竟日，此乐亦谁如。
- 长安事交游，贫富固有徒。
- 不恨我失君，恨子不顾予。
- 回头成陈迹，万事与化俱。
- 题诗寄余欢，毋乃笑其迂。

## 拼音
- xiao4 chou2 zhong1 mi4 shu1 ， wen2 zi3 yan4 cheng2 yu2 。
- da4 di4 cheng2 xiang4 fu3 ， zhu3 ren2 zhi2 jin1 wu2 。
- fu2 yun2 zhu4 qing1 chang4 ， hui2 xue3 wu3 yao1 shu1 。
- jin1 lei2 yi4 chun2 ye4 ， xi1 zhu4 yan4 xian1 yu2 。
- gao1 tan2 yu4 bu4 fa1 ， ying4 jie1 gu4 yi3 qu2 。
- wo3 cong2 si4 wu3 gong1 ， zhi4 jiu3 ci3 shi2 qu2 。
- kai1 chuang1 sao4 can2 xue3 ， lie4 zu3 fen2 ku1 yu2 。
- hong2 yan2 gui1 yao2 si4 ， xiao3 shuo1 ben3 yu2 chu1 。
- bu4 zhi1 bi4 wen1 han2 ， wei4 jue2 gao1 liang2 shu1 。
- cong2 rong2 hu1 jing4 ri4 ， ci3 le4 yi4 shui2 ru2 。
- chang2 an1 shi4 jiao1 you2 ， pin2 fu4 gu4 you3 tu2 。
- bu2 hen4 wo3 shi1 jun1 ， hen4 zi3 bu2 gu4 yu3 。
- hui2 tou2 cheng2 chen2 ji4 ， wan4 shi4 yu3 hua4 ju4 。
- ti2 shi1 ji4 yu2 huan1 ， wu2 nai3 xiao4 qi2 yu1 。

## 注释

## 译文

## 赏析
