---
id: liu-chang-wu-jiu-qiu-guo-xi-chi-zuo-shi-chi-guo-he-zhi-yao-yu-tong-fu
title: 吴九秋过西池作诗持国和之邀予同赋
titlePinyin: wu2 jiu3 qiu1 guo4 xi1 chi2 zuo4 shi1 chi2 guo2 he2 zhi1 yao1 yu3 tong2 fu4
titleSlug: wu-jiu-qiu-guo-xi-chi-zuo-shi-chi-guo-he-zhi-yao-yu-tong-fu
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三山凌波涛，云汉邈氛埃。
- 世无乘槎客，安得穷昭回。
- 天门洞阊阖，海池含风雷。
- 渊沦蛟龙室，焜炫金银台。
- 西颢何萧条，百芳日已摧。
- 谁能莹心赏，喟子怀仙才。
- 时变感所思，驻车载徘徊。
- 已秋孰愿夏，览物弥欢哀。
- 韩生肆爽言，观变均齐谐。
- 而我拘俗者，俊游日已乖。
- 欲濯缨上尘，何时与君偕。

## 拼音
- san1 shan1 ling2 bo1 tao1 ， yun2 han4 miao3 fen1 ai1 。
- shi4 wu2 cheng2 cha2 ke4 ， an1 de2 qiong2 zhao1 hui2 。
- tian1 men2 dong4 chang1 he2 ， hai3 chi2 han2 feng1 lei2 。
- yuan1 lun2 jiao1 long2 shi4 ， kun1 xuan4 jin1 yin2 tai2 。
- xi1 hao4 he2 xiao1 tiao2 ， bai3 fang1 ri4 yi3 cui1 。
- shui2 neng2 ying2 xin1 shang3 ， kui4 zi3 huai2 xian1 cai2 。
- shi2 bian4 gan3 suo3 si1 ， zhu4 che1 zai4 pai2 huai2 。
- yi3 qiu1 shu2 yuan4 xia4 ， lan3 wu4 mi2 huan1 ai1 。
- han2 sheng1 si4 shuang3 yan2 ， guan1 bian4 jun1 qi2 xie2 。
- er2 wo3 ju1 su2 zhe3 ， jun4 you2 ri4 yi3 guai1 。
- yu4 zhuo2 ying1 shang4 chen2 ， he2 shi2 yu3 jun1 xie2 。

## 注释

## 译文

## 赏析
