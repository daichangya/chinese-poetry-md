---
id: liu-chang-lei-shi-zi-tui-ji-shi-gu-wei-li-gu-ding-sheng-yu-zuo-chang-shi-xu-zhi-zh-96c97465
title: 雷氏子推迹石鼓为隶古定圣俞作长诗叙之诸公继作予亦继其后
titlePinyin: lei2 shi4 zi3 tui1 ji4 shi2 gu3 wei4 li4 gu3 ding4 sheng4 yu2 zuo4 chang2 shi1 xu4 zhi1 zhu1 gong1 ji4 zuo4 yu3 yi4 ji4 qi2 hou4
titleSlug: lei-shi-zi-tui-ji-shi-gu-wei-li-gu-ding-sheng-yu-zuo-chang-shi-xu-zhi-zh-96c97465
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 结绳既亡书契出，文字变化尤倏忽。
- 太山七十有二代，遗事昏昏万无一。
- 岐阳石鼓起晚周，宣王之诗史籀笔。
- 天下金石凡几存，此当为甲彼皆乙。
- 体势鸟迹杂蝌蚪，词章车攻与吉日。
- 六书既废小雅缺，能使兼存此其实。
- 韩公昔甞歌感激，若弦周诗播琴瑟。
- 雷生今复隶古定，如破鲁璧传简帙。
- 道之难行乃若兹，二千年间能事毕。
- 先王亲用必贵本，流俗玩文因丧质。
- 此虽于今似不急，岂不班班见儒术。
- 藏之天府自其所，大训河图亦何物。
- 会稽群玉久冥寞，漆简韦编尚仿佛。
- 昔人虽死名不朽，智者能为巧当述。
- 太学先生事起废，诵此勤勤救埋没。
- 会令永与天壌传，不比酒诰俄然失。

## 拼音
- jie2 sheng2 ji4 wang2 shu1 qi4 chu1 ， wen2 zi4 bian4 hua4 you2 shu1 hu1 。
- tai4 shan1 qi1 shi2 you3 er4 dai4 ， yi2 shi4 hun1 hun1 wan4 wu2 yi1 。
- qi2 yang2 shi2 gu3 qi3 wan3 zhou1 ， xuan1 wang2 zhi1 shi1 shi3 zhou4 bi3 。
- tian1 xia4 jin1 shi2 fan2 ji3 cun2 ， ci3 dang1 wei4 jia3 bi3 jie1 yi3 。
- ti3 shi4 niao3 ji4 za2 ke1 dou3 ， ci2 zhang1 che1 gong1 yu3 ji2 ri4 。
- liu4 shu1 ji4 fei4 xiao3 ya3 que1 ， neng2 shi3 jian1 cun2 ci3 qi2 shi2 。
- han2 gong1 xi1 chang2 ge1 gan3 ji1 ， ruo4 xian2 zhou1 shi1 bo1 qin2 se4 。
- lei2 sheng1 jin1 fu4 li4 gu3 ding4 ， ru2 po4 lu3 bi4 chuan2 jian3 zhi4 。
- dao4 zhi1 nan2 xing2 nai3 ruo4 zi1 ， er4 qian1 nian2 jian1 neng2 shi4 bi4 。
- xian1 wang2 qin1 yong4 bi4 gui4 ben3 ， liu2 su2 wan2 wen2 yin1 sang4 zhi4 。
- ci3 sui1 yu2 jin1 si4 bu4 ji2 ， qi3 bu4 ban1 ban1 jian4 ru2 shu4 。
- cang2 zhi1 tian1 fu3 zi4 qi2 suo3 ， da4 xun4 he2 tu2 yi4 he2 wu4 。
- hui4 ji1 qun2 yu4 jiu3 ming2 mo4 ， qi1 jian3 wei2 bian1 shang4 fang3 fu2 。
- xi1 ren2 sui1 si3 ming2 bu4 xiu3 ， zhi4 zhe3 neng2 wei4 qiao3 dang1 shu4 。
- tai4 xue2 xian1 sheng1 shi4 qi3 fei4 ， song4 ci3 qin2 qin2 jiu4 mai2 mo4 。
- hui4 ling4 yong3 yu3 tian1 rang3 chuan2 ， bu4 bi3 jiu3 gao4 e2 ran2 shi1 。

## 注释

## 译文

## 赏析
