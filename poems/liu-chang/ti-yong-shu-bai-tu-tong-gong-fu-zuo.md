---
id: liu-chang-ti-yong-shu-bai-tu-tong-gong-fu-zuo
title: 题永叔白兔同贡甫作
titlePinyin: ti2 yong3 shu1 bai2 tu4 tong2 gong4 fu3 zuo4
titleSlug: ti-yong-shu-bai-tu-tong-gong-fu-zuo
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梁王兔园三百里，不闻有与雪霜比。
- 今公畜此安取之，莹若寒玉无磷缁。
- 春秋书瑞不常有，历年旷世曾一偶。
- 宁知彼非太阴魄，鳯凰麒麟亦郊薮。
- 周南之人公腹心，张罝肃肃横中林。
- 献全不损一毫末，顾直肯计千钧金。
- 雕笼密槛回君宠，初不惊人有时拱。
- 由来文采绝世必见羁，岂能随众碌碌自放原野为。

## 拼音
- liang2 wang2 tu4 yuan2 san1 bai3 li3 ， bu4 wen2 you3 yu3 xue3 shuang1 bi3 。
- jin1 gong1 chu4 ci3 an1 qu3 zhi1 ， ying2 ruo4 han2 yu4 wu2 lin2 zi1 。
- chun1 qiu1 shu1 rui4 bu4 chang2 you3 ， li4 nian2 kuang4 shi4 ceng2 yi4 ou3 。
- ning2 zhi1 bi3 fei1 tai4 yin1 po4 ， feng4 huang2 qi2 lin2 yi4 jiao1 sou3 。
- zhou1 nan2 zhi1 ren2 gong1 fu4 xin1 ， zhang1 ju1 su4 su4 heng2 zhong1 lin2 。
- xian4 quan2 bu4 sun3 yi4 hao2 mo4 ， gu4 zhi2 ken3 ji4 qian1 jun1 jin1 。
- diao1 long2 mi4 kan3 hui2 jun1 chong3 ， chu1 bu4 jing1 ren2 you3 shi2 gong3 。
- you2 lai2 wen2 cai3 jue2 shi4 bi4 jian4 ji1 ， qi3 neng2 sui2 zhong4 lu4 lu4 zi4 fang4 yuan2 ye3 wei4 。

## 注释

## 译文

## 赏析
