---
id: liu-chang-he-lin-ji-sheng-yu-chi-guo-xue-shi-ba-yun-yi-ci-yong
title: 和邻几圣俞持国雪十八韵依次用
titlePinyin: he2 lin2 ji3 sheng4 yu2 chi2 guo2 xue3 shi2 ba1 yun4 yi1 ci4 yong4
titleSlug: he-lin-ji-sheng-yu-chi-guo-xue-shi-ba-yun-yi-ci-yong
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 集霰群阴结，飞霙万寓低。
- 乾坤豁开辟，方域露端倪。
- 广宇规茅藉，雕墙筑粉泥。
- 山容包紫翠，壤色变玄黎。
- 筒葛来従越，冰纨制自齐。
- 游欢慰枚马，猎兴助良奚。
- 饰貌沽珍粹，因方衒角圭。
- 隙间巇可抵，行际道先迷。
- 沾服惊游雾，临渊怪饮蜺。
- 调元思暖津，跧伏悯灵蠵。
- 几误乌成鹄，才分鹤处鸡。
- 惨肤森若竖，堕指酷逾刲。
- 泽国水还袭，焦原足易栖。
- 贫儒欣夜诵，季女戚朝侪。
- 舟楫胶藏壑，骅骝滑踠蹄。
- 斵冰歌竞若，擿埴杖频携。
- 景幸人人得，诗从物物题。
- 长吟歌真乐，安羡舞前溪。

## 拼音
- ji2 xian4 qun2 yin1 jie2 ， fei1 ying1 wan4 yu4 di1 。
- qian2 kun1 huo1 kai1 pi4 ， fang1 yu4 lu4 duan1 ni2 。
- guang3 yu3 gui1 mao2 jie4 ， diao1 qiang2 zhu4 fen3 ni2 。
- shan1 rong2 bao1 zi3 cui4 ， rang3 se4 bian4 xuan2 li2 。
- tong3 ge3 lai2 cong2 yue4 ， bing1 wan2 zhi4 zi4 qi2 。
- you2 huan1 wei4 mei2 ma3 ， lie4 xing1 zhu4 liang2 xi1 。
- shi4 mao4 gu1 zhen1 cui4 ， yin1 fang1 xuan4 jiao3 gui1 。
- xi4 jian1 xi1 ke3 di3 ， xing2 ji4 dao4 xian1 mi2 。
- zhan1 fu2 jing1 you2 wu4 ， lin2 yuan1 guai4 yin3 ni2 。
- tiao2 yuan2 si1 nuan3 jin1 ， quan2 fu2 min3 ling2 xi1 。
- ji3 wu4 wu1 cheng2 hu2 ， cai2 fen1 he4 chu4 ji1 。
- can3 fu1 sen1 ruo4 shu4 ， duo4 zhi3 ku4 yu2 kui1 。
- ze2 guo2 shui3 hai2 xi2 ， jiao1 yuan2 zu2 yi4 qi1 。
- pin2 ru2 xin1 ye4 song4 ， ji4 nü3 qi1 chao2 chai2 。
- zhou1 ji2 jiao1 cang2 he4 ， hua2 liu2 hua2 wan3 ti2 。
- zhuo2 bing1 ge1 jing4 ruo4 ， ti1 zhi2 zhang4 pin2 xie2 。
- jing3 xing4 ren2 ren2 de2 ， shi1 cong2 wu4 wu4 ti2 。
- chang2 yin2 ge1 zhen1 le4 ， an1 xian4 wu3 qian2 xi1 。

## 注释

## 译文

## 赏析
