---
id: liu-chang-ri-zui
title: 日醉
titlePinyin: ri4 zui4
titleSlug: ri-zui
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 犀首从横时，无事犹饮酒。
- 我生太平际，日醉亦何有。
- 太平多贤才，台阁固其薮。
- 济世图功名，汲汲常恐后。
- 我宁乐自放，甘与物俱朽。
- 顾惟人间迹，澶漫独已久。
- 智谋乏施设，筋力倦奔走。
- 幸为朝廷知，而免职事守。
- 人当自量度，快意安所受。
- 何能强绳检，希世视自负。
- 晶荧流霞波，泔淡白玉斗。
- 欢来无虚席，嘲笑命宾友。
- 残冬虽余几，自足数开口。
- 浩歌迎春风，安用独醒叟。

## 拼音
- xi1 shou3 cong2 heng2 shi2 ， wu2 shi4 you2 yin3 jiu3 。
- wo3 sheng1 tai4 ping2 ji4 ， ri4 zui4 yi4 he2 you3 。
- tai4 ping2 duo1 xian2 cai2 ， tai2 ge2 gu4 qi2 sou3 。
- ji4 shi4 tu2 gong1 ming2 ， ji2 ji2 chang2 kong3 hou4 。
- wo3 ning2 le4 zi4 fang4 ， gan1 yu3 wu4 ju4 xiu3 。
- gu4 wei2 ren2 jian1 ji4 ， chan2 man4 du2 yi3 jiu3 。
- zhi4 mou2 fa2 shi1 she4 ， jin1 li4 juan4 ben1 zou3 。
- xing4 wei4 chao2 ting2 zhi1 ， er2 mian3 zhi2 shi4 shou3 。
- ren2 dang1 zi4 liang4 du4 ， kuai4 yi4 an1 suo3 shou4 。
- he2 neng2 qiang2 sheng2 jian3 ， xi1 shi4 shi4 zi4 fu4 。
- jing1 ying2 liu2 xia2 bo1 ， gan1 dan4 bai2 yu4 dou4 。
- huan1 lai2 wu2 xu1 xi2 ， chao2 xiao4 ming4 bin1 you3 。
- can2 dong1 sui1 yu2 ji3 ， zi4 zu2 shu4 kai1 kou3 。
- hao4 ge1 ying2 chun1 feng1 ， an1 yong4 du2 xing3 sou3 。

## 注释

## 译文

## 赏析
