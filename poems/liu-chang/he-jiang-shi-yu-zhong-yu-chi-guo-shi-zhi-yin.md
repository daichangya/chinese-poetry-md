---
id: liu-chang-he-jiang-shi-yu-zhong-yu-chi-guo-shi-zhi-yin
title: 和江十雨中与持国师直饮
titlePinyin: he2 jiang1 shi2 yu3 zhong1 yu3 chi2 guo2 shi1 zhi2 yin3
titleSlug: he-jiang-shi-yu-zhong-yu-chi-guo-shi-zhi-yin
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旦上天禄阁，暮直承明庐。
- 避喧虽足慰，取适固已疏。
- 佳雨及我暇，兹晨殊晏如。
- 紾𫄨委冠帯，高枕睨庭除。
- 熏风散微凉，润气浮郊墟。
- 沸声涌江瀬，暝色晦绮疏。
- 惊电时烁目，疾雷不废书。
- 商歌勤金石，尘谷盈鼃鱼。
- 此乐不可改，古人良起予。
- 惜无同音赏，幽独成离居。
- 闻君达亹亹，樽酒会朋裾。
- 高贤卧家巷，固多长者车。
- 宁无寂寞者，闭关讲玄虚。

## 拼音
- dan4 shang4 tian1 lu4 ge2 ， mu4 zhi2 cheng2 ming2 lu2 。
- bi4 xuan1 sui1 zu2 wei4 ， qu3 shi4 gu4 yi3 shu1 。
- jia1 yu3 ji2 wo3 xia2 ， zi1 chen2 shu1 yan4 ru2 。
- tian3 chi1 wei3 guan1 dai4 ， gao1 zhen3 ni4 ting2 chu2 。
- xun1 feng1 san4 wei1 liang2 ， run4 qi4 fu2 jiao1 xu1 。
- fei4 sheng1 yong3 jiang1 lai4 ， ming2 se4 hui4 qi3 shu1 。
- jing1 dian4 shi2 shuo4 mu4 ， ji2 lei2 bu2 fei4 shu1 。
- shang1 ge1 qin2 jin1 shi2 ， chen2 gu3 ying2 wa1 yu2 。
- ci3 le4 bu4 ke3 gai3 ， gu3 ren2 liang2 qi3 yu3 。
- xi1 wu2 tong2 yin1 shang3 ， you1 du2 cheng2 li2 ju1 。
- wen2 jun1 da2 wei3 wei3 ， zun1 jiu3 hui4 peng2 ju1 。
- gao1 xian2 wo4 jia1 xiang4 ， gu4 duo1 zhang3 zhe3 che1 。
- ning2 wu2 ji4 mo4 zhe3 ， bi4 guan1 jiang3 xuan2 xu1 。

## 注释

## 译文

## 赏析
