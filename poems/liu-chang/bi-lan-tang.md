---
id: liu-chang-bi-lan-tang
title: 碧澜堂
titlePinyin: bi4 lan2 tang2
titleSlug: bi-lan-tang
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苕溪之水摇空山，霅溪波流无日闲。
- 上有高堂荫华宇，苍翠凌乱轩楹间。
- 异时客心乐真旷，白鸟䴔䴖期往还。
- 解缨敧枕便所适，焉能复问居夷蛮。
- 岚光棱棱耸屏幌，水响滥滥摇琼环。
- 正如明鉴发尘匣，万象聚眼醒容颜。
- 秋风已高白芷老，编荷制蕙文斓斑。
- 魂清魄爽弄明月，洞庭跬步寻非艰。
- 神仙有无未可信，物色但讶非人寰。
- 瑶宫紫府竟何若，茫然远想令人潸。
- 长竿独茧可以老，安用驰猎卢重镮。
- 况复邦人讲文墨，风雅不待仲尼删。
- 丞相词章状元笔，荦荦神裁无由攀。
- 嗟我胡然陷尘滓，不能追逐鸥白鹇。
- 发狂醉问二三子，吴溪钓碣何如顽。

## 拼音
- tiao2 xi1 zhi1 shui3 yao2 kong1 shan1 ， zha4 xi1 bo1 liu2 wu2 ri4 xian2 。
- shang4 you3 gao1 tang2 yin4 hua2 yu3 ， cang1 cui4 ling2 luan4 xuan1 ying2 jian1 。
- yi4 shi2 ke4 xin1 le4 zhen1 kuang4 ， bai2 niao3 jiao1 jing1 qi1 wang3 hai2 。
- jie3 ying1 qi1 zhen3 bian4 suo3 shi4 ， yan1 neng2 fu4 wen4 ju1 yi2 man2 。
- lan2 guang1 leng2 leng2 song3 ping2 huang3 ， shui3 xiang3 lan4 lan4 yao2 qiong2 huan2 。
- zheng4 ru2 ming2 jian4 fa1 chen2 xia2 ， wan4 xiang4 ju4 yan3 xing3 rong2 yan2 。
- qiu1 feng1 yi3 gao1 bai2 zhi3 lao3 ， bian1 he2 zhi4 hui4 wen2 lan2 ban1 。
- hun2 qing1 po4 shuang3 nong4 ming2 yue4 ， dong4 ting2 kui3 bu4 xun2 fei1 jian1 。
- shen2 xian1 you3 wu2 wei4 ke3 xin4 ， wu4 se4 dan4 ya4 fei1 ren2 huan2 。
- yao2 gong1 zi3 fu3 jing4 he2 ruo4 ， mang2 ran2 yuan3 xiang3 ling4 ren2 shan1 。
- chang2 gan1 du2 jian3 ke3 yi3 lao3 ， an1 yong4 chi2 lie4 lu2 zhong4 huan2 。
- kuang4 fu4 bang1 ren2 jiang3 wen2 mo4 ， feng1 ya3 bu2 dai4 zhong4 ni2 shan1 。
- cheng2 xiang4 ci2 zhang1 zhuang4 yuan2 bi3 ， luo4 luo4 shen2 cai2 wu2 you2 pan1 。
- jie1 wo3 hu2 ran2 xian4 chen2 zi3 ， bu4 neng2 zhui1 zhu2 ou1 bai2 xian2 。
- fa1 kuang2 zui4 wen4 er4 san1 zi3 ， wu2 xi1 diao4 jie2 he2 ru2 wan2 。

## 注释

## 译文

## 赏析
