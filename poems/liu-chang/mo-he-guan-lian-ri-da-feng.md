---
id: liu-chang-mo-he-guan-lian-ri-da-feng
title: 墨河馆连日大风
titlePinyin: mo4 he2 guan3 lian2 ri4 da4 feng1
titleSlug: mo-he-guan-lian-ri-da-feng
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 空桐倚不周，近戴北斗魁。
- 上天限夷夏，自古常风霾。
- 我行迫隆冬，周览穷荒回。
- 魑魅丑正直，共工负其材。
- 初如百万兵，鸣鼓天上来。
- 日月惨不光，星辰为之颓。
- 又如海水翻，洪洞奔天台。
- 四顾无复人，但听万壑雷。
- 摇山堕危石，略野荒纤荄。
- 鸟雀失食悲，虎豹忘群哀。
- 大呌不自闻，却行尚欲摧。
- 而我仗汉节，何由脱氛埃。
- 先王外荒服，赤子弃草莱。
- 阴奸窃号令，天网殊恢恢。
- 我车伤崔嵬，我马劳虺𬯎。
- 感彼鸡鸣诗，聊以慰永怀。

## 拼音
- kong1 tong2 yi3 bu4 zhou1 ， jin4 dai4 bei3 dou4 kui2 。
- shang4 tian1 xian4 yi2 xia4 ， zi4 gu3 chang2 feng1 mai2 。
- wo3 xing2 po4 long2 dong1 ， zhou1 lan3 qiong2 huang1 hui2 。
- chi1 mei4 chou3 zheng4 zhi2 ， gong4 gong1 fu4 qi2 cai2 。
- chu1 ru2 bai3 wan4 bing1 ， ming2 gu3 tian1 shang4 lai2 。
- ri4 yue4 can3 bu4 guang1 ， xing1 chen2 wei4 zhi1 tui2 。
- you4 ru2 hai3 shui3 fan1 ， hong2 dong4 ben1 tian1 tai2 。
- si4 gu4 wu2 fu4 ren2 ， dan4 ting1 wan4 he4 lei2 。
- yao2 shan1 duo4 wei1 shi2 ， lüe4 ye3 huang1 xian1 gai1 。
- niao3 que4 shi1 shi2 bei1 ， hu3 bao4 wang4 qun2 ai1 。
- da4 jiao4 bu2 zi4 wen2 ， que4 xing2 shang4 yu4 cui1 。
- er2 wo3 zhang4 han4 jie2 ， he2 you2 tuo1 fen1 ai1 。
- xian1 wang2 wai4 huang1 fu2 ， chi4 zi3 qi4 cao3 lai2 。
- yin1 jian1 qie4 hao4 ling4 ， tian1 wang3 shu1 hui1 hui1 。
- wo3 che1 shang1 cui1 wei2 ， wo3 ma3 lao2 hui1 tui2 。
- gan3 bi3 ji1 ming2 shi1 ， liao2 yi3 wei4 yong3 huai2 。

## 注释

## 译文

## 赏析
