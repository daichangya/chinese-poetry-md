---
id: liu-chang-guan-yong-shu-wu-dai-shi
title: 观永叔五代史
titlePinyin: guan1 yong3 shu1 wu3 dai4 shi3
titleSlug: guan-yong-shu-wu-dai-shi
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大均运元和，万物分一气。
- 相杂以成文，自然故为贵。
- 道衰三王末，议出百家沸。
- 仲尼日月也，薄日为之既。
- 春秋曰笔削，天地复经纬。
- 大法初粲然，乱臣以为畏。
- 微言迨秦汉，变雅从晋魏。
- 逐末竞锥刀，浇淳玩花卉。
- 安知作述本，庸识文章意。
- 中间马与班，二子称仿佛。
- 犹云崇货力，尚或排刚毅。
- 才难乃其然，可以长歔欷。
- 退之不为史，于道其犹未。
- 胡为体明哲，曾是回怨诽。
- 国典竟芜杂，唐风亦隐厞。
- 陵夷九易姓，祸乱森如猬。
- 儒术骇中绝，斯民迟攸塈。
- 纷纭混朱紫，清浊谁泾渭。
- 龙飞真人出，虎变斯文蔚。
- 天意晚有属，先生拔乎彚。
- 是非原正始，简古斥辞费。
- 哀善伤获麟，疾邪记有蜚。
- 处心必至公，拨乱岂多讳。
- 何必藏名山，端如避罗罻。
- 曰余仰炉治，有意自勍剕。
- 踵门投耒耜，假荫亲蔽芾。
- 所望窥册府，无宁辱赒饩。
- 狂者实进取，日中固必熭。
- 饮河虽非量，满腹尚自慰。
- 演孔幸受经，居斋窃忘味。

## 拼音
- da4 jun1 yun4 yuan2 he2 ， wan4 wu4 fen1 yi2 qi4 。
- xiang1 za2 yi3 cheng2 wen2 ， zi4 ran2 gu4 wei4 gui4 。
- dao4 shuai1 san1 wang2 mo4 ， yi4 chu1 bai3 jia1 fei4 。
- zhong4 ni2 ri4 yue4 ye3 ， bao2 ri4 wei4 zhi1 ji4 。
- chun1 qiu1 yue1 bi3 xiao1 ， tian1 di4 fu4 jing1 wei3 。
- da4 fa3 chu1 can4 ran2 ， luan4 chen2 yi3 wei2 wei4 。
- wei1 yan2 dai4 qin2 han4 ， bian4 ya3 cong2 jin4 wei4 。
- zhu2 mo4 jing4 zhui1 dao1 ， jiao1 chun2 wan2 hua1 hui4 。
- an1 zhi1 zuo4 shu4 ben3 ， yong1 shi2 wen2 zhang1 yi4 。
- zhong1 jian1 ma3 yu3 ban1 ， er4 zi3 cheng1 fang3 fu2 。
- you2 yun2 chong2 huo4 li4 ， shang4 huo4 pai2 gang1 yi4 。
- cai2 nan2 nai3 qi2 ran2 ， ke3 yi3 chang2 xu1 xi1 。
- tui4 zhi1 bu2 wei4 shi3 ， yu2 dao4 qi2 you2 wei4 。
- hu2 wei4 ti3 ming2 zhe2 ， ceng2 shi4 hui2 yuan4 fei3 。
- guo2 dian3 jing4 wu2 za2 ， tang2 feng1 yi4 yin3 fei4 。
- ling2 yi2 jiu3 yi4 xing4 ， huo4 luan4 sen1 ru2 wei4 。
- ru2 shu4 hai4 zhong1 jue2 ， si1 min2 chi2 you1 ji4 。
- fen1 yun2 hun4 zhu1 zi3 ， qing1 zhuo2 shui2 jing1 wei4 。
- long2 fei1 zhen1 ren2 chu1 ， hu3 bian4 si1 wen2 wei4 。
- tian1 yi4 wan3 you3 shu3 ， xian1 sheng1 ba2 hu1 hui4 。
- shi4 fei1 yuan2 zheng4 shi3 ， jian3 gu3 chi4 ci2 fei4 。
- ai1 shan4 shang1 huo4 lin2 ， ji2 xie2 ji4 you3 fei1 。
- chu4 xin1 bi4 zhi4 gong1 ， bo1 luan4 qi3 duo1 hui4 。
- he2 bi4 cang2 ming2 shan1 ， duan1 ru2 bi4 luo2 wei4 。
- yue1 yu2 yang3 lu2 zhi4 ， you3 yi4 zi4 qing2 fei4 。
- zhong3 men2 tou2 lei3 si4 ， jia3 yin4 qin1 bi4 fei4 。
- suo3 wang4 kui1 ce4 fu3 ， wu2 ning2 ru3 zhou1 xi4 。
- kuang2 zhe3 shi2 jin4 qu3 ， ri4 zhong1 gu4 bi4 wei4 。
- yin3 he2 sui1 fei1 liang2 ， man3 fu4 shang4 zi4 wei4 。
- yan3 kong3 xing4 shou4 jing1 ， ju1 zhai1 qie4 wang4 wei4 。

## 注释

## 译文

## 赏析
