---
id: liu-chang-dong-men-xing
title: 东门行
titlePinyin: dong1 men2 xing2
titleSlug: dong-men-xing
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 拂衣趋长道，抚剑独叹息。
- 并岁不易衣，期旦曾一食。
- 悠悠风俗薄，顾我若异域。
- 积金要能笑，弹铗轻下客。
- 岂辞蓬蒿居，未与尘世隔。
- 黄鹄非池禽，东南举六翮。
- 出门尚徘徊，悲鸣念旧国。
- 何日复来还，为君涕沾臆。

## 拼音
- fu2 yi1 qu1 chang2 dao4 ， fu3 jian4 du2 tan4 xi1 。
- bing4 sui4 bu2 yi4 yi1 ， qi1 dan4 ceng2 yi4 shi2 。
- you1 you1 feng1 su2 bao2 ， gu4 wo3 ruo4 yi4 yu4 。
- ji1 jin1 yao4 neng2 xiao4 ， tan2 jia2 qing1 xia4 ke4 。
- qi3 ci2 peng2 hao1 ju1 ， wei4 yu3 chen2 shi4 ge2 。
- huang2 hu2 fei1 chi2 qin2 ， dong1 nan2 ju3 liu4 he2 。
- chu1 men2 shang4 pai2 huai2 ， bei1 ming2 nian4 jiu4 guo2 。
- he2 ri4 fu4 lai2 hai2 ， wei4 jun1 ti4 zhan1 yi4 。

## 注释

## 译文

## 赏析
