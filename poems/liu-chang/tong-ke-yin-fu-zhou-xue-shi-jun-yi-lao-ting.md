---
id: liu-chang-tong-ke-yin-fu-zhou-xue-shi-jun-yi-lao-ting
title: 同客饮涪州薛使君佚老亭
titlePinyin: tong2 ke4 yin3 fu2 zhou1 xue1 shi3 jun1 yi4 lao3 ting2
titleSlug: tong-ke-yin-fu-zhou-xue-shi-jun-yi-lao-ting
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百尺井底泉，激轮乍飞流。
- 潺湲入庭户，宛转如奔虬。
- 主人三署郎，持节西南州。
- 弃之卧故里，富贵安足留。
- 郤埽长闭门，赢余非所求。
- 客来坐林下，樽酒相献酬。
- 未尝语朝市，余事良悠悠。
- 乃知独往意，不必山林幽。
- 衣冠多隽才，继踵公与侯。
- 谁能悬其车，五十未白头。
- 嗟嗟贤大夫，此风可镇浮。
- 为问三辅间，何如马少游。

## 拼音
- bai3 chi3 jing3 di3 quan2 ， ji1 lun2 zha4 fei1 liu2 。
- chan2 yuan2 ru4 ting2 hu4 ， wan3 zhuan3 ru2 ben1 qiu2 。
- zhu3 ren2 san1 shu3 lang2 ， chi2 jie2 xi1 nan2 zhou1 。
- qi4 zhi1 wo4 gu4 li3 ， fu4 gui4 an1 zu2 liu2 。
- xi4 sao4 chang2 bi4 men2 ， ying2 yu2 fei1 suo3 qiu2 。
- ke4 lai2 zuo4 lin2 xia4 ， zun1 jiu3 xiang1 xian4 chou2 。
- wei4 chang2 yu3 chao2 shi4 ， yu2 shi4 liang2 you1 you1 。
- nai3 zhi1 du2 wang3 yi4 ， bu2 bi4 shan1 lin2 you1 。
- yi1 guan1 duo1 jun4 cai2 ， ji4 zhong3 gong1 yu3 hou2 。
- shui2 neng2 xuan2 qi2 che1 ， wu3 shi2 wei4 bai2 tou2 。
- jie1 jie1 xian2 dai4 fu0 ， ci3 feng1 ke3 zhen4 fu2 。
- wei4 wen4 san1 fu3 jian1 ， he2 ru2 ma3 shao3 you2 。

## 注释

## 译文

## 赏析
