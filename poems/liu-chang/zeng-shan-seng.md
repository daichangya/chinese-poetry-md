---
id: liu-chang-zeng-shan-seng
title: 赠山僧
titlePinyin: zeng4 shan1 seng1
titleSlug: zeng-shan-seng
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贫病不出门，趣与时俗乖。
- 高卧谢宾客，秋叶忽满阶。
- 今旦为谁埽，释子远见怀。
- 问我平安否，旷然外形骸。
- 貌疏意如真，语淡情反谐。
- 旅人非一感，及尔能安排。
- 闻道常愧晚，智也岂有涯。
- 他日更解榻，虚谈慰心斋。

## 拼音
- pin2 bing4 bu4 chu1 men2 ， qu4 yu3 shi2 su2 guai1 。
- gao1 wo4 xie4 bin1 ke4 ， qiu1 ye4 hu1 man3 jie1 。
- jin1 dan4 wei4 shui2 sao4 ， shi4 zi3 yuan3 jian4 huai2 。
- wen4 wo3 ping2 an1 fou3 ， kuang4 ran2 wai4 xing2 hai2 。
- mao4 shu1 yi4 ru2 zhen1 ， yu3 dan4 qing2 fan3 xie2 。
- lü3 ren2 fei1 yi4 gan3 ， ji2 er3 neng2 an1 pai2 。
- wen2 dao4 chang2 kui4 wan3 ， zhi4 ye3 qi3 you3 ya2 。
- ta1 ri4 geng4 jie3 ta4 ， xu1 tan2 wei4 xin1 zhai1 。

## 注释

## 译文

## 赏析
