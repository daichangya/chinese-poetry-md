---
id: liu-chang-song-zhang-si-yin-zhi-you-bian
title: 送张四隐直游边
titlePinyin: song4 zhang1 si4 yin3 zhi2 you2 bian1
titleSlug: song-zhang-si-yin-zhi-you-bian
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾昔读汉书，远嘉马文渊。
- 慷慨有大志，不辞走穷边。
- 尝言功名期，当及少壮年。
- 生图万里勋，死裹马革还。
- 此语颇豪荡，书之在青编。
- 其人虽已亡，其意犹凛焉。
- 羌戎未伏诛，王旅多丧偏。
- 安得如此人，西行陇与汧。
- 借筹资方略，还为天子言。
- 海上惟叹息，今时岂无贤。
- 忽闻张公子，奋起殊欣然。
- 历览泾渭旁，究观敌根源。
- 宁复谢古人，正堪豁忧煎。
- 卫青出行伍，去病幸有天。
- 相继取封侯，有若翻手间。
- 男儿谁不如，可得甘弃捐。
- 读书反三黜，何用师孔宣。
- 我岂少游徒，规规守乡田。
- 力弱非志弱，送君心长悬。

## 拼音
- wu2 xi1 du2 han4 shu1 ， yuan3 jia1 ma3 wen2 yuan1 。
- kang1 kai3 you3 da4 zhi4 ， bu4 ci2 zou3 qiong2 bian1 。
- chang2 yan2 gong1 ming2 qi1 ， dang1 ji2 shao4 zhuang4 nian2 。
- sheng1 tu2 wan4 li3 xun1 ， si3 guo3 ma3 ge2 hai2 。
- ci3 yu3 po1 hao2 dang4 ， shu1 zhi1 zai4 qing1 bian1 。
- qi2 ren2 sui1 yi3 wang2 ， qi2 yi4 you2 lin3 yan1 。
- qiang1 rong2 wei4 fu2 zhu1 ， wang2 lü3 duo1 sang4 pian1 。
- an1 de2 ru2 ci3 ren2 ， xi1 xing2 long3 yu3 qian1 。
- jie4 chou2 zi1 fang1 lüe4 ， hai2 wei4 tian1 zi3 yan2 。
- hai3 shang4 wei2 tan4 xi1 ， jin1 shi2 qi3 wu2 xian2 。
- hu1 wen2 zhang1 gong1 zi3 ， fen4 qi3 shu1 xin1 ran2 。
- li4 lan3 jing1 wei4 pang2 ， jiu1 guan1 di2 gen1 yuan2 。
- ning2 fu4 xie4 gu3 ren2 ， zheng4 kan1 huo1 you1 jian1 。
- wei4 qing1 chu1 hang2 wu3 ， qu4 bing4 xing4 you3 tian1 。
- xiang1 ji4 qu3 feng1 hou2 ， you3 ruo4 fan1 shou3 jian1 。
- nan2 er2 shui2 bu4 ru2 ， ke3 de2 gan1 qi4 juan1 。
- du2 shu1 fan3 san1 chu4 ， he2 yong4 shi1 kong3 xuan1 。
- wo3 qi3 shao3 you2 tu2 ， gui1 gui1 shou3 xiang1 tian2 。
- li4 ruo4 fei1 zhi4 ruo4 ， song4 jun1 xin1 chang2 xuan2 。

## 注释

## 译文

## 赏析
