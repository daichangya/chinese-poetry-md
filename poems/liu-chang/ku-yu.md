---
id: liu-chang-ku-yu
title: 苦雨
titlePinyin: ku3 yu3
titleSlug: ku-yu
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东风十日不肯回，浓云猛雨无时开。
- 纷然万瓦垂组练，忽变百里吹尘埃。
- 河鱼无翼蹈平陆，水鸟哺子升高台。
- 羲和送日不竟夜，阳乌翅湿方摧颓。
- 腐薪数吹不堪湿，灵井已满无用汲。
- 大衢泥潦安得出，败瓦漏缺端愁入。
- 街头红粟更腾踊，岁晏敝裘方缀缉。
- 黄花荧荧独不忧，怅然为尔临风立。

## 拼音
- dong1 feng1 shi2 ri4 bu4 ken3 hui2 ， nong2 yun2 meng3 yu3 wu2 shi2 kai1 。
- fen1 ran2 wan4 wa3 chui2 zu3 lian4 ， hu1 bian4 bai3 li3 chui1 chen2 ai1 。
- he2 yu2 wu2 yi4 dao3 ping2 lu4 ， shui3 niao3 bu3 zi3 sheng1 gao1 tai2 。
- xi1 he2 song4 ri4 bu2 jing4 ye4 ， yang2 wu1 chi4 shi1 fang1 cui1 tui2 。
- fu3 xin1 shu4 chui1 bu4 kan1 shi1 ， ling2 jing3 yi3 man3 wu2 yong4 ji2 。
- da4 qu2 ni2 liao2 an1 de2 chu1 ， bai4 wa3 lou4 que1 duan1 chou2 ru4 。
- jie1 tou2 hong2 su4 geng4 teng2 yong3 ， sui4 yan4 bi4 qiu2 fang1 zhui4 ji1 。
- huang2 hua1 ying2 ying2 du2 bu4 you1 ， chang4 ran2 wei4 er3 lin2 feng1 li4 。

## 注释

## 译文

## 赏析
