---
id: liu-chang-wen-gan
title: 温柑
titlePinyin: wen1 gan1
titleSlug: wen-gan
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 后皇富佳树，柑实掩群众。
- 磊落骊珠圆，参差金壶重。
- 剖丹琼瑶碎，蓄润霜雪冻。
- 封苞万里险，照耀高堂供。
- 忆昔伯禹籍，苍茫阙斯贡。
- 及乎骚人赋，流落遗尔颂。
- 反登橘柚辈，海物随错综。
- 图谍迷万世，不平竟谁讼。
- 颇疑古未有，彼故得豪縦。
- 溟海通蓬莱，近由仙者种。
- 又疑美过绝，谗口斥不用。
- 寂寥三王时，此理弥可痛。
- 安得举其族，北迁越岩洞。
- 岁比万户封，蠲烦与人共。

## 拼音
- hou4 huang2 fu4 jia1 shu4 ， gan1 shi2 yan3 qun2 zhong4 。
- lei3 luo4 li2 zhu1 yuan2 ， cen1 ci1 jin1 hu2 zhong4 。
- pou1 dan1 qiong2 yao2 sui4 ， xu4 run4 shuang1 xue3 dong4 。
- feng1 bao1 wan4 li3 xian3 ， zhao4 yao4 gao1 tang2 gong4 。
- yi4 xi1 bo2 yu3 ji2 ， cang1 mang2 que1 si1 gong4 。
- ji2 hu1 sao1 ren2 fu4 ， liu2 luo4 yi2 er3 song4 。
- fan3 deng1 ju2 you4 bei4 ， hai3 wu4 sui2 cuo4 zong1 。
- tu2 die2 mi2 wan4 shi4 ， bu4 ping2 jing4 shui2 song4 。
- po1 yi2 gu3 wei4 you3 ， bi3 gu4 de2 hao2 zong4 。
- ming2 hai3 tong1 peng2 lai2 ， jin4 you2 xian1 zhe3 zhong3 。
- you4 yi2 mei3 guo4 jue2 ， chan2 kou3 chi4 bu2 yong4 。
- ji4 liao2 san1 wang2 shi2 ， ci3 li3 mi2 ke3 tong4 。
- an1 de2 ju3 qi2 zu2 ， bei3 qian1 yue4 yan2 dong4 。
- sui4 bi3 wan4 hu4 feng1 ， juan1 fan2 yu3 ren2 gong4 。

## 注释

## 译文

## 赏析
