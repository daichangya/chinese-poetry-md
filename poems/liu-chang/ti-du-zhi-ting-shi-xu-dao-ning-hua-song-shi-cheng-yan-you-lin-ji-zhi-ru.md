---
id: liu-chang-ti-du-zhi-ting-shi-xu-dao-ning-hua-song-shi-cheng-yan-you-lin-ji-zhi-ru
title: 题度支厅事许道宁画松石呈彦猷邻几直孺
titlePinyin: ti2 du4 zhi1 ting1 shi4 xu3 dao4 ning2 hua4 song1 shi2 cheng2 yan4 you2 lin2 ji3 zhi2 ru2
titleSlug: ti-du-zhi-ting-shi-xu-dao-ning-hua-song-shi-cheng-yan-you-lin-ji-zhi-ru
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长松森无依，苍石俨相对。
- 自然山林气，若出天壤外。
- 许生笔妙绝，今世殊少辈。
- 发挥得意表，潇洒与神会。
- 炎热五月交，尘土九衢内。
- 微风度窗来，左右含天籁。
- 下有渔樵翁，生事尤可爱。
- 茅茨乍隐见，畎亩更向背。
- 吾庐若办此，轩冕本不赖。
- 愿从二三子，相与驾言迈。

## 拼音
- chang2 song1 sen1 wu2 yi1 ， cang1 shi2 yan3 xiang1 dui4 。
- zi4 ran2 shan1 lin2 qi4 ， ruo4 chu1 tian1 rang3 wai4 。
- xu3 sheng1 bi3 miao4 jue2 ， jin1 shi4 shu1 shao3 bei4 。
- fa1 hui1 de2 yi4 biao3 ， xiao1 sa3 yu3 shen2 hui4 。
- yan2 re4 wu3 yue4 jiao1 ， chen2 tu3 jiu3 qu2 nei4 。
- wei1 feng1 du4 chuang1 lai2 ， zuo3 you4 han2 tian1 lai4 。
- xia4 you3 yu2 qiao2 weng1 ， sheng1 shi4 you2 ke3 ai4 。
- mao2 ci2 zha4 yin3 jian4 ， quan3 mu3 geng4 xiang4 bei4 。
- wu2 lu2 ruo4 ban4 ci3 ， xuan1 mian3 ben3 bu2 lai4 。
- yuan4 cong2 er4 san1 zi3 ， xiang1 yu3 jia4 yan2 mai4 。

## 注释

## 译文

## 赏析
