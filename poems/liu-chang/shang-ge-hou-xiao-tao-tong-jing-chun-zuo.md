---
id: liu-chang-shang-ge-hou-xiao-tao-tong-jing-chun-zuo
title: 赏阁后小桃同景纯作
titlePinyin: shang3 ge2 hou4 xiao3 tao2 tong2 jing3 chun2 zuo4
titleSlug: shang-ge-hou-xiao-tao-tong-jing-chun-zuo
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仆本山野之生民，不堪刺促拘冠绅。
- 江湖自放老将至，岂悟岁月如驰轮。
- 谬随多士贡王府，浪得虚名通紫宸。
- 遽从下列居第一，当时颇似称平津。
- 感激更恩报天子，僶俛从事希涓尘。
- 滥书闺籍比朝旧，骤上天禄均儒臣。
- 肖躬顾影每自愧，譬如蒿艾参松筠。
- 未能引分拂衣往，正用饱食惭悬鹑。
- 太平中外虽少事，贤哲驰骛犹辛勤。
- 幸无官守逃吏责，自可昏醉穷青春。
- 夭桃花繁高倚楼，似若有意娱佳宾。
- 浩歌大笑忘检局，座客欢倒知吾真。
- 东风瞥来能几时，况子东西南北人。
- 人间会合常苦少，撃鲜举白毋羞贫。
- 林端啼鴂风雨夕，异方相忆空酸辛。

## 拼音
- pu2 ben3 shan1 ye3 zhi1 sheng1 min2 ， bu4 kan1 ci4 cu4 ju1 guan1 shen1 。
- jiang1 hu2 zi4 fang4 lao3 jiang4 zhi4 ， qi3 wu4 sui4 yue4 ru2 chi2 lun2 。
- miu4 sui2 duo1 shi4 gong4 wang2 fu3 ， lang4 de2 xu1 ming2 tong1 zi3 chen2 。
- ju4 cong2 xia4 lie4 ju1 di4 yi1 ， dang1 shi2 po1 si4 cheng1 ping2 jin1 。
- gan3 ji1 geng4 en1 bao4 tian1 zi3 ， min3 fu3 cong2 shi4 xi1 juan1 chen2 。
- lan4 shu1 gui1 ji2 bi3 chao2 jiu4 ， zhou4 shang4 tian1 lu4 jun1 ru2 chen2 。
- xiao4 gong1 gu4 ying3 mei3 zi4 kui4 ， pi4 ru2 hao1 ai4 can1 song1 yun2 。
- wei4 neng2 yin3 fen1 fu2 yi1 wang3 ， zheng4 yong4 bao3 shi2 can2 xuan2 chun2 。
- tai4 ping2 zhong1 wai4 sui1 shao3 shi4 ， xian2 zhe2 chi2 wu4 you2 xin1 qin2 。
- xing4 wu2 guan1 shou3 tao2 li4 ze2 ， zi4 ke3 hun1 zui4 qiong2 qing1 chun1 。
- yao1 tao2 hua1 fan2 gao1 yi3 lou2 ， si4 ruo4 you3 yi4 yu2 jia1 bin1 。
- hao4 ge1 da4 xiao4 wang4 jian3 ju2 ， zuo4 ke4 huan1 dao3 zhi1 wu2 zhen1 。
- dong1 feng1 pie1 lai2 neng2 ji3 shi2 ， kuang4 zi3 dong1 xi1 nan2 bei3 ren2 。
- ren2 jian1 hui4 he2 chang2 ku3 shao3 ， ji1 xian1 ju3 bai2 wu2 xiu1 pin2 。
- lin2 duan1 ti2 jue2 feng1 yu3 xi1 ， yi4 fang1 xiang1 yi4 kong1 suan1 xin1 。

## 注释

## 译文

## 赏析
