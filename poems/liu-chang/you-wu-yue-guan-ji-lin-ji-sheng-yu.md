---
id: liu-chang-you-wu-yue-guan-ji-lin-ji-sheng-yu
title: 游五岳观寄邻几圣俞
titlePinyin: you2 wu3 yue4 guan1 ji4 lin2 ji3 sheng4 yu2
titleSlug: you-wu-yue-guan-ji-lin-ji-sheng-yu
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五岳神仙境，可闻不可攀。
- 安知采真游，近在都城间。
- 楼观横飞云，虎豹司重关。
- 车马自兹止，始觉非人寰。
- 层波涨沧溟，参差出三山。
- 金银丽宫阙，日月相循环。
- 东来复几时，花草纷斑斑。
- 长杨垂轻丝，若委千髻鬟。
- 氛埃无由及，鱼鸟相与闲。
- 造适不自知，忽如脱沈瘝。
- 那得窥壶中，逍遥去尘阛。
- 主人自瑶杯，劝客流霞殷。
- 此中可遗老，岂独聊忘还。
- 嗟嗟二三子，世路迷险艰。
- 流光竞奔走，俯仰移朱颜。
- 谁肯委俗纷，相从解朝班。
- 濯君冠与缨，春谷水潺潺。

## 拼音
- wu3 yue4 shen2 xian1 jing4 ， ke3 wen2 bu4 ke3 pan1 。
- an1 zhi1 cai3 zhen1 you2 ， jin4 zai4 du1 cheng2 jian1 。
- lou2 guan1 heng2 fei1 yun2 ， hu3 bao4 si1 zhong4 guan1 。
- che1 ma3 zi4 zi1 zhi3 ， shi3 jue2 fei1 ren2 huan2 。
- ceng2 bo1 zhang3 cang1 ming2 ， cen1 ci1 chu1 san1 shan1 。
- jin1 yin2 li4 gong1 que1 ， ri4 yue4 xiang4 xun2 huan2 。
- dong1 lai2 fu4 ji3 shi2 ， hua1 cao3 fen1 ban1 ban1 。
- chang2 yang2 chui2 qing1 si1 ， ruo4 wei3 qian1 ji4 huan2 。
- fen1 ai1 wu2 you2 ji2 ， yu2 niao3 xiang1 yu3 xian2 。
- zao4 shi4 bu2 zi4 zhi1 ， hu1 ru2 tuo1 shen3 guan1 。
- na4 de2 kui1 hu2 zhong1 ， xiao1 yao2 qu4 chen2 huan2 。
- zhu3 ren2 zi4 yao2 bei1 ， quan4 ke4 liu2 xia2 yin1 。
- ci3 zhong1 ke3 yi2 lao3 ， qi3 du2 liao2 wang4 hai2 。
- jie1 jie1 er4 san1 zi3 ， shi4 lu4 mi2 xian3 jian1 。
- liu2 guang1 jing4 ben1 zou3 ， fu3 yang3 yi2 zhu1 yan2 。
- shui2 ken3 wei3 su2 fen1 ， xiang1 cong2 jie3 chao2 ban1 。
- zhuo2 jun1 guan1 yu3 ying1 ， chun1 gu3 shui3 chan2 chan2 。

## 注释

## 译文

## 赏析
