---
id: liu-chang-chu-qiu-bing-zhong-zuo-wu-yan-cheng-jun-xi-dai-zhi-jie-fu-xue-shi
title: 初秋病中作五言呈君锡待制介夫学士
titlePinyin: chu1 qiu1 bing4 zhong1 zuo4 wu3 yan2 cheng2 jun1 xi1 dai4 zhi4 jie4 fu1 xue2 shi4
titleSlug: chu-qiu-bing-zhong-zuo-wu-yan-cheng-jun-xi-dai-zhi-jie-fu-xue-shi
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蹇浅暗闻道，螴蜳自焚和。
- 负兹岁阴改，闭阁秋风过。
- 浓露变园草，号蝉翳庭柯。
- 览时怅颓暮，顾影惊婆娑。
- 平生江湖尚，薄游不愿多。
- 奚为役外物，况乃淹旧疴。
- 徂西识艽野，采菽聆悲歌。
- 今昔容不同，情感殆靡他。
- 劳生共逆旅，驰景均腾波。
- 行矣自免归，息阴安薜萝。

## 拼音
- jian3 qian3 an4 wen2 dao4 ， chen2 dun1 zi4 fen2 he2 。
- fu4 zi1 sui4 yin1 gai3 ， bi4 ge2 qiu1 feng1 guo4 。
- nong2 lu4 bian4 yuan2 cao3 ， hao4 chan2 yi4 ting2 ke1 。
- lan3 shi2 chang4 tui2 mu4 ， gu4 ying3 jing1 po2 suo1 。
- ping2 sheng1 jiang1 hu2 shang4 ， bao2 you2 bu2 yuan4 duo1 。
- xi1 wei4 yi4 wai4 wu4 ， kuang4 nai3 yan1 jiu4 ke1 。
- cu2 xi1 shi2 jiao1 ye3 ， cai3 shu1 ling2 bei1 ge1 。
- jin1 xi1 rong2 bu4 tong2 ， qing2 gan3 dai4 mi2 ta1 。
- lao2 sheng1 gong4 ni4 lü3 ， chi2 jing3 jun1 teng2 bo1 。
- xing2 yi3 zi4 mian3 gui1 ， xi1 yin1 an1 bi4 luo2 。

## 注释

## 译文

## 赏析
