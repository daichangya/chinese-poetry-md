---
id: liu-chang-feng-he-fu-gong-xin-zuo-pen-shan-ji-shui-ruo-quan-jian-zhao-shi-er-yun
title: 奉和府公新作盆山激水若泉见招十二韵
titlePinyin: feng4 he2 fu3 gong1 xin1 zuo4 pen2 shan1 ji1 shui3 ruo4 quan2 jian4 zhao1 shi2 er4 yun4
titleSlug: feng-he-fu-gong-xin-zuo-pen-shan-ji-shui-ruo-quan-jian-zhao-shi-er-yun
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谁谓山水秀，忽登君子堂。
- 乃知仁智乐，不与冠盖妨。
- 浓霭万叠碧，悬流百寻长。
- 列峰映落落，遶溜含苍苍。
- 气爽变衡霍，声幽激潇湘。
- 意真景自远，趣逸累已忘。
- 鸣玉无时续，翠屏终日张。
- 赏音得虚寂，寓兴成轩昂。
- 夙昔慕丘壑，迩来倦簪裳。
- 欣符洗耳愿，遽有寻源狂。
- 纵目寄历览，挟琴写铿锵。
- 但疑主人厌，应接殊未央。

## 拼音
- shui2 wei4 shan1 shui3 xiu4 ， hu1 deng1 jun1 zi3 tang2 。
- nai3 zhi1 ren2 zhi4 le4 ， bu4 yu3 guan1 gai4 fang2 。
- nong2 ai3 wan4 die2 bi4 ， xuan2 liu2 bai3 xun2 chang2 。
- lie4 feng1 ying4 luo4 luo4 ， rao4 liu1 han2 cang1 cang1 。
- qi4 shuang3 bian4 heng2 huo4 ， sheng1 you1 ji1 xiao1 xiang1 。
- yi4 zhen1 jing3 zi4 yuan3 ， qu4 yi4 lei4 yi3 wang4 。
- ming2 yu4 wu2 shi2 xu4 ， cui4 ping2 zhong1 ri4 zhang1 。
- shang3 yin1 de2 xu1 ji4 ， yu4 xing1 cheng2 xuan1 ang2 。
- su4 xi1 mu4 qiu1 he4 ， er3 lai2 juan4 zan1 shang0 。
- xin1 fu2 xi3 er3 yuan4 ， ju4 you3 xun2 yuan2 kuang2 。
- zong4 mu4 ji4 li4 lan3 ， xie2 qin2 xie3 keng1 qiang1 。
- dan4 yi2 zhu3 ren2 yan4 ， ying4 jie1 shu1 wei4 yang1 。

## 注释

## 译文

## 赏析
