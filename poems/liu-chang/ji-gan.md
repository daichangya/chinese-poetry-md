---
id: liu-chang-ji-gan
title: 寄赣
titlePinyin: ji4 gan4
titleSlug: ji-gan
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相去不在远，百里若异方。
- 相别不在久，一日如岁长。
- 我昔不愿仕，会知出处妨。
- 因循竟不免，密勿犹自强。
- 默默抱远志，悠悠视流光。
- 岂知豢鸡鹜，止欲归稻粱。
- 飞鸟呼其俦，羁马忆故乡。
- 况兹平生怀，奔走非所望。
- 朝吟在子边，夕梦居子旁。
- 岁暮菽可采，云谁助倾筐。
- 桑落酒当熟，谁复共称觞。
- 忽忽无一欢，昏昏坐中堂。
- 拂衣告言归，念彼穉且狂。
- 作此聊自娱，我思不能忘。

## 拼音
- xiang1 qu4 bu2 zai4 yuan3 ， bai3 li3 ruo4 yi4 fang1 。
- xiang1 bie2 bu2 zai4 jiu3 ， yi2 ri4 ru2 sui4 chang2 。
- wo3 xi1 bu2 yuan4 shi4 ， hui4 zhi1 chu1 chu4 fang2 。
- yin1 xun2 jing4 bu4 mian3 ， mi4 wu4 you2 zi4 qiang2 。
- mo4 mo4 bao4 yuan3 zhi4 ， you1 you1 shi4 liu2 guang1 。
- qi3 zhi1 huan4 ji1 wu4 ， zhi3 yu4 gui1 dao4 liang2 。
- fei1 niao3 hu1 qi2 chou2 ， ji1 ma3 yi4 gu4 xiang1 。
- kuang4 zi1 ping2 sheng1 huai2 ， ben1 zou3 fei1 suo3 wang4 。
- chao2 yin2 zai4 zi3 bian1 ， xi1 meng4 ju1 zi3 pang2 。
- sui4 mu4 shu1 ke3 cai3 ， yun2 shui2 zhu4 qing1 kuang1 。
- sang1 luo4 jiu3 dang1 shu2 ， shui2 fu4 gong4 cheng1 shang1 。
- hu1 hu1 wu2 yi4 huan1 ， hun1 hun1 zuo4 zhong1 tang2 。
- fu2 yi1 gao4 yan2 gui1 ， nian4 bi3 zhi4 qie3 kuang2 。
- zuo4 ci3 liao2 zi4 yu2 ， wo3 si1 bu4 neng2 wang4 。

## 注释

## 译文

## 赏析
