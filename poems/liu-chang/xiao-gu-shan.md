---
id: liu-chang-xiao-gu-shan
title: 小孤山
titlePinyin: xiao3 gu1 shan1
titleSlug: xiao-gu-shan
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 惊波触南崖，反怒射北壁。
- 苍山相与排，所谓小孤石。
- 蟠根万仞渊，耸角百丈碧。
- 祠堂豁精严，行旅进粉泽。
- 或云妇女神，肸蚃颇有迹。
- 吾知定名意，似欲旌介特。
- 流俗失其真，传闻莫开释。
- 居人私其利，祸福妄损益。
- 竞为媢妒说，以诬聪明德。
- 先王秩山川，礼典有庙食。
- 奈何媚于灶，屈己忘正直。
- 吾欲为小孤，作书解行客。
- 复恐不见从，嗟哉世多惑。

## 拼音
- jing1 bo1 chu4 nan2 ya2 ， fan3 nu4 she4 bei3 bi4 。
- cang1 shan1 xiang1 yu3 pai2 ， suo3 wei4 xiao3 gu1 shi2 。
- pan2 gen1 wan4 ren4 yuan1 ， song3 jiao3 bai3 zhang4 bi4 。
- ci2 tang2 huo1 jing1 yan2 ， xing2 lü3 jin4 fen3 ze2 。
- huo4 yun2 fu4 nü3 shen2 ， xi1 xiang3 po1 you3 ji4 。
- wu2 zhi1 ding4 ming2 yi4 ， si4 yu4 jing1 jie4 te4 。
- liu2 su2 shi1 qi2 zhen1 ， chuan2 wen2 mo4 kai1 shi4 。
- ju1 ren2 si1 qi2 li4 ， huo4 fu2 wang4 sun3 yi4 。
- jing4 wei4 mao4 du4 shuo1 ， yi3 wu1 cong1 ming0 de2 。
- xian1 wang2 zhi4 shan1 chuan1 ， li3 dian3 you3 miao4 shi2 。
- nai4 he2 mei4 yu2 zao4 ， qu1 ji3 wang4 zheng4 zhi2 。
- wu2 yu4 wei4 xiao3 gu1 ， zuo4 shu1 jie3 xing2 ke4 。
- fu4 kong3 bu2 jian4 cong2 ， jie1 zai1 shi4 duo1 huo4 。

## 注释

## 译文

## 赏析
