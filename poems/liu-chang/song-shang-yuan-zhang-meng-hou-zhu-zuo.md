---
id: liu-chang-song-shang-yuan-zhang-meng-hou-zhu-zuo
title: 送上元张孟侯著作
titlePinyin: song4 shang4 yuan2 zhang1 meng4 hou2 zhu4 zuo4
titleSlug: song-shang-yuan-zhang-meng-hou-zhu-zuo
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 避世金马门，歇直承明庐。
- 月赢一囊粟，调笑驺侏儒。
- 忽忆东南行，秋风熟鲈鱼。
- 闻君已先我，扁舟向江湖。
- 铜章垂腰问，赐履双飞凫。
- 千室岂不忧，弦歌自为娱。
- 古称有人民，无事专读书。
- 自顾都城游，刺促辕间驹。
- 六朝若流川，览古半有无。
- 山中折瑶华，千里怀离居。

## 拼音
- bi4 shi4 jin1 ma3 men2 ， xie1 zhi2 cheng2 ming2 lu2 。
- yue4 ying2 yi4 nang2 su4 ， tiao2 xiao4 zou1 zhu1 ru2 。
- hu1 yi4 dong1 nan2 xing2 ， qiu1 feng1 shu2 lu2 yu2 。
- wen2 jun1 yi3 xian1 wo3 ， pian1 zhou1 xiang4 jiang1 hu2 。
- tong2 zhang1 chui2 yao1 wen4 ， ci4 lü3 shuang1 fei1 fu2 。
- qian1 shi4 qi3 bu4 you1 ， xian2 ge1 zi4 wei4 yu2 。
- gu3 cheng1 you3 ren2 min2 ， wu2 shi4 zhuan1 du2 shu1 。
- zi4 gu4 du1 cheng2 you2 ， ci4 cu4 yuan2 jian1 ju1 。
- liu4 chao2 ruo4 liu2 chuan1 ， lan3 gu3 ban4 you3 wu2 。
- shan1 zhong1 zhe2 yao2 hua2 ， qian1 li3 huai2 li2 ju1 。

## 注释

## 译文

## 赏析
