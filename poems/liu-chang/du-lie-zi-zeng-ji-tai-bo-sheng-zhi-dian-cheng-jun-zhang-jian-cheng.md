---
id: liu-chang-du-lie-zi-zeng-ji-tai-bo-sheng-zhi-dian-cheng-jun-zhang-jian-cheng
title: 读列子赠几太博胜之殿丞君章监丞
titlePinyin: du2 lie4 zi3 zeng4 ji3 tai4 bo2 sheng4 zhi1 dian4 cheng2 jun1 zhang1 jian1 cheng2
titleSlug: du-lie-zi-zeng-ji-tai-bo-sheng-zhi-dian-cheng-jun-zhang-jian-cheng
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五岳穷云霓，沧海不可游。
- 玉台焜朝日，珠华媚飞虬。
- 飘飖群仙子，来往何其稠。
- 咫尺视千里，俯仰移九秋。
- 潮波有时起，势若空中浮。
- 禺彊受帝命，巨鳌举其头。
- 迩来百万祀，无复迁播忧。
- 龙伯何为者，修干曳长钩。
- 不知意谁憾，似与鳌为仇。
- 六鳞既潜举，二山忽飘流。
- 众真失其常，荡析不自谋。
- 孰云飞升乐，奔迫良可愁。
- 盈虚诚难必，藏壑有亡舟。
- 至人纵大观，夷险固悠悠。
- 如闻帝凭怒，侵减龙伯俦。
- 且欲招群仙，复还故时丘。
- 勉哉凌云迹，永谢北极幽。

## 拼音
- wu3 yue4 qiong2 yun2 ni2 ， cang1 hai3 bu4 ke3 you2 。
- yu4 tai2 kun1 chao2 ri4 ， zhu1 hua2 mei4 fei1 qiu2 。
- piao1 yao2 qun2 xian1 zi3 ， lai2 wang3 he2 qi2 chou2 。
- zhi3 chi3 shi4 qian1 li3 ， fu3 yang3 yi2 jiu3 qiu1 。
- chao2 bo1 you3 shi2 qi3 ， shi4 ruo4 kong1 zhong1 fu2 。
- yu2 qiang2 shou4 di4 ming4 ， ju4 ao2 ju3 qi2 tou2 。
- er3 lai2 bai3 wan4 si4 ， wu2 fu4 qian1 bo1 you1 。
- long2 bo2 he2 wei4 zhe3 ， xiu1 gan1 ye4 chang2 gou1 。
- bu4 zhi1 yi4 shui2 han4 ， si4 yu3 ao2 wei4 chou2 。
- liu4 lin2 ji4 qian2 ju3 ， er4 shan1 hu1 piao1 liu2 。
- zhong4 zhen1 shi1 qi2 chang2 ， dang4 xi1 bu2 zi4 mou2 。
- shu2 yun2 fei1 sheng1 le4 ， ben1 po4 liang2 ke3 chou2 。
- ying2 xu1 cheng2 nan2 bi4 ， cang2 he4 you3 wang2 zhou1 。
- zhi4 ren2 zong4 da4 guan1 ， yi2 xian3 gu4 you1 you1 。
- ru2 wen2 di4 ping2 nu4 ， qin1 jian3 long2 bo2 chou2 。
- qie3 yu4 zhao1 qun2 xian1 ， fu4 hai2 gu4 shi2 qiu1 。
- mian3 zai1 ling2 yun2 ji4 ， yong3 xie4 bei3 ji2 you1 。

## 注释

## 译文

## 赏析
