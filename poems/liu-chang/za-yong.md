---
id: liu-chang-za-yong
title: 杂咏
titlePinyin: za2 yong3
titleSlug: za-yong
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今年四十一，髪白牙齿脱。
- 未能游逍遥，意毎不自豁。
- 偶寻乐天诗，往在江州日。
- 年几与我同，哀疾与我埒。
- 伊人了无生，外物均寂灭。
- 而且于形骸，变化难自适。
- 况我狭中者，万缘日相伐。
- 力小觉任重，忧多使内热。
- 安能保平和，但有就衰竭。
- 贤哉香山翁，精诚妙前哲。
- 悬车未六十，鼓缶终大耋。
- 以兹揆损益，亦似有与夺。
- 至理何心得，吾其守兹说。

## 拼音
- jin1 nian2 si4 shi2 yi1 ， fa4 bai2 ya2 chi3 tuo1 。
- wei4 neng2 you2 xiao1 yao2 ， yi4 mei3 bu2 zi4 huo1 。
- ou3 xun2 le4 tian1 shi1 ， wang3 zai4 jiang1 zhou1 ri4 。
- nian2 ji3 yu3 wo3 tong2 ， ai1 ji2 yu3 wo3 lie4 。
- yi1 ren2 le0 wu2 sheng1 ， wai4 wu4 jun1 ji4 mie4 。
- er2 qie3 yu2 xing2 hai2 ， bian4 hua4 nan2 zi4 shi4 。
- kuang4 wo3 xia2 zhong1 zhe3 ， wan4 yuan2 ri4 xiang1 fa2 。
- li4 xiao3 jue2 ren4 zhong4 ， you1 duo1 shi3 nei4 re4 。
- an1 neng2 bao3 ping2 he2 ， dan4 you3 jiu4 shuai1 jie2 。
- xian2 zai1 xiang1 shan1 weng1 ， jing1 cheng2 miao4 qian2 zhe2 。
- xuan2 che1 wei4 liu4 shi2 ， gu3 fou3 zhong1 da4 die2 。
- yi3 zi1 kui2 sun3 yi4 ， yi4 si4 you3 yu3 duo2 。
- zhi4 li3 he2 xin1 de2 ， wu2 qi2 shou3 zi1 shuo1 。

## 注释

## 译文

## 赏析
