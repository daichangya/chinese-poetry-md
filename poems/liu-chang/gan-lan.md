---
id: liu-chang-gan-lan
title: 橄揽
titlePinyin: gan3 lan3
titleSlug: gan-lan
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾昔评橄榄，不在百果后。
- 其材中栋梁，其实过橙楱。
- 俗人多未识，至美或莫售。
- 材以远见遗，实以苦为诟。
- 华堂娱嘉宾，甘脆陈左右。
- 此物万里来，真味宁免陋。
- 欲观绝伦效，宜与危事遘。
- 江鱼肆潜毒，顷刻辄僵仆。
- 昔酒发狂醒，千日尚沈瞀。
- 性命如危弦，一绝不可救。
- 幸能服刀圭，咄嗟反其旧。
- 此亦天下奇，能使夭者寿。
- 岂殊鲁连子，谈笑解纷鬭。
- 功成归海滨，不愿千乘富。

## 拼音
- wu2 xi1 ping2 gan3 lan3 ， bu2 zai4 bai3 guo3 hou4 。
- qi2 cai2 zhong1 dong4 liang2 ， qi2 shi2 guo4 cheng2 cou4 。
- su2 ren2 duo1 wei4 shi2 ， zhi4 mei3 huo4 mo4 shou4 。
- cai2 yi3 yuan3 jian4 yi2 ， shi2 yi3 ku3 wei4 gou4 。
- hua2 tang2 yu2 jia1 bin1 ， gan1 cui4 chen2 zuo3 you4 。
- ci3 wu4 wan4 li3 lai2 ， zhen1 wei4 ning2 mian3 lou4 。
- yu4 guan1 jue2 lun2 xiao4 ， yi2 yu3 wei1 shi4 gou4 。
- jiang1 yu2 si4 qian2 du2 ， qing3 ke4 zhe2 jiang1 pu2 。
- xi1 jiu3 fa1 kuang2 xing3 ， qian1 ri4 shang4 shen3 mao4 。
- xing4 ming4 ru2 wei1 xian2 ， yi4 jue2 bu4 ke3 jiu4 。
- xing4 neng2 fu2 dao1 gui1 ， duo1 jie1 fan3 qi2 jiu4 。
- ci3 yi4 tian1 xia4 qi2 ， neng2 shi3 yao1 zhe3 shou4 。
- qi3 shu1 lu3 lian2 zi3 ， tan2 xiao4 jie3 fen1 dou4 。
- gong1 cheng2 gui1 hai3 bin1 ， bu2 yuan4 qian1 cheng2 fu4 。

## 注释

## 译文

## 赏析
