---
id: liu-chang-he-yong-shu-xi-xue
title: 和永叔喜雪
titlePinyin: he2 yong3 shu1 xi3 xue3
titleSlug: he-yong-shu-xi-xue
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阴风触物生晚劲，积雪经旬戏春令。
- 气排水国吁可骇，势覆山城力谁竞。
- 缤纷乍逐飞霰夺，惨淡仰见浮云定。
- 稍并日夜明相续，欲乱玄黄色交映。
- 丘陵迤逦增更高，市井喧卑听逾静。
- 包荒含垢似天德，履素居纯近民性。
- 可怜佳境浩无极，非有雄辞岂能咏。
- 怱忆避地歌其雱，携手驱车及寛政。
- 迩来盈尺亦何有，高卧闭门方自庆。
- 矧占丰岁宜九糓，重抑骄阳敺百病。
- 龙蛇在蛰莺在谷，与我俱欣四时正。
- 新诗翩翩摧古人，汝阴太守明廷臣。
- 侔色揣称笑流俗，与民乐赓阳春曲。
- 由来曲高和必寡，况我才居郢人下。

## 拼音
- yin1 feng1 chu4 wu4 sheng1 wan3 jin4 ， ji1 xue3 jing1 xun2 xi4 chun1 ling4 。
- qi4 pai2 shui3 guo2 xu1 ke3 hai4 ， shi4 fu4 shan1 cheng2 li4 shui2 jing4 。
- bin1 fen1 zha4 zhu2 fei1 xian4 duo2 ， can3 dan4 yang3 jian4 fu2 yun2 ding4 。
- shao1 bing4 ri4 ye4 ming2 xiang1 xu4 ， yu4 luan4 xuan2 huang2 se4 jiao1 ying4 。
- qiu1 ling2 yi3 li3 zeng1 geng4 gao1 ， shi4 jing3 xuan1 bei1 ting1 yu2 jing4 。
- bao1 huang1 han2 gou4 si4 tian1 de2 ， lü3 su4 ju1 chun2 jin4 min2 xing4 。
- ke3 lian2 jia1 jing4 hao4 wu2 ji2 ， fei1 you3 xiong2 ci2 qi3 neng2 yong3 。
- cong1 yi4 bi4 di4 ge1 qi2 pang1 ， xie2 shou3 qu1 che1 ji2 kuan1 zheng4 。
- er3 lai2 ying2 chi3 yi4 he2 you3 ， gao1 wo4 bi4 men2 fang1 zi4 qing4 。
- shen3 zhan4 feng1 sui4 yi2 jiu3 gu3 ， zhong4 yi4 jiao1 yang2 qu1 bai3 bing4 。
- long2 she2 zai4 zhe2 ying1 zai4 gu3 ， yu3 wo3 ju4 xin1 si4 shi2 zheng4 。
- xin1 shi1 pian1 pian1 cui1 gu3 ren2 ， ru3 yin1 tai4 shou3 ming2 ting2 chen2 。
- mou2 se4 chuai3 chen4 xiao4 liu2 su2 ， yu3 min2 yue4 geng1 yang2 chun1 qu3 。
- you2 lai2 qu3 gao1 he2 bi4 gua3 ， kuang4 wo3 cai2 ju1 ying3 ren2 xia4 。

## 注释

## 译文

## 赏析
