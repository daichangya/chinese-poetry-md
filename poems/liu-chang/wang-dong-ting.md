---
id: liu-chang-wang-dong-ting
title: 望洞庭
titlePinyin: wang4 dong4 ting2
titleSlug: wang-dong-ting
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洞庭七百里，浩荡敌溟渤。
- 云梦开其胸，巴陵束喉舌。
- 东流汇群川，盛涨五六月。
- 飘飖浮乾坤，倚盖低兀臲。
- 吾行寰海间，未见此水阔。
- 峡流下衣带，岛屿尽毫末。
- 高秋卷氛翳，两涯浴日月。
- 何得径寸珠，晦明互出没。
- 苍茫蛟龙宅，溷杂鱼鼈窟。
- 太古到于今，沈潜孰分别。
- 风帆引北极，波浪限百越。
- 国绝南顾忧，献琛各通达。
- 山川非一险，此实辅明哲。
- 俯笑三苗愚，竟为独夫灭。
- 远游世俗隘，偶此耳目豁。
- 淅沥临清风，滂沱濯炎热。
- 萧萧霜林暮，蔼蔼芳草歇。
- 壮观激我怀，当歌意复咽。
- 寂寥轩辕乐，万古逸响绝。
- 惨淡虞帝魂，九疑莽𫶇嵲。
- 况闻屈贾辈，各赐楚汉玦。
- 至德无复还，后王寝衰缺。
- 滔滔更南征，郁郁抱忉怛。
- 太湖虽云深，未救怀古渴。

## 拼音
- dong4 ting2 qi1 bai3 li3 ， hao4 dang4 di2 ming2 bo2 。
- yun2 meng4 kai1 qi2 xiong1 ， ba1 ling2 shu4 hou2 she2 。
- dong1 liu2 hui4 qun2 chuan1 ， sheng4 zhang3 wu3 liu4 yue4 。
- piao1 yao2 fu2 qian2 kun1 ， yi3 gai4 di1 wu4 nie4 。
- wu2 xing2 huan2 hai3 jian1 ， wei4 jian4 ci3 shui3 kuo4 。
- xia2 liu2 xia4 yi1 dai4 ， dao3 yu3 jin4 hao2 mo4 。
- gao1 qiu1 juan4 fen1 yi4 ， liang3 ya2 yu4 ri4 yue4 。
- he2 de2 jing4 cun4 zhu1 ， hui4 ming2 hu4 chu1 mo4 。
- cang1 mang2 jiao1 long2 zhai2 ， hun4 za2 yu2 bie1 ku1 。
- tai4 gu3 dao4 yu2 jin1 ， shen3 qian2 shu2 fen1 bie2 。
- feng1 fan1 yin3 bei3 ji2 ， bo1 lang4 xian4 bai3 yue4 。
- guo2 jue2 nan2 gu4 you1 ， xian4 chen1 ge4 tong1 da2 。
- shan1 chuan1 fei1 yi4 xian3 ， ci3 shi2 fu3 ming2 zhe2 。
- fu3 xiao4 san1 miao2 yu2 ， jing4 wei4 du2 fu1 mie4 。
- yuan3 you2 shi4 su2 ai4 ， ou3 ci3 er3 mu4 huo1 。
- xi1 li4 lin2 qing1 feng1 ， pang1 tuo2 zhuo2 yan2 re4 。
- xiao1 xiao1 shuang1 lin2 mu4 ， ai3 ai3 fang1 cao3 xie1 。
- zhuang4 guan1 ji1 wo3 huai2 ， dang1 ge1 yi4 fu4 yan4 。
- ji4 liao2 xuan1 yuan2 le4 ， wan4 gu3 yi4 xiang3 jue2 。
- can3 dan4 yu2 di4 hun2 ， jiu3 yi2 mang3 die2 nie4 。
- kuang4 wen2 qu1 jia3 bei4 ， ge4 ci4 chu3 han4 jue2 。
- zhi4 de2 wu2 fu4 hai2 ， hou4 wang2 qin3 shuai1 que1 。
- tao1 tao1 geng4 nan2 zheng1 ， yu4 yu4 bao4 dao1 da2 。
- tai4 hu2 sui1 yun2 shen1 ， wei4 jiu4 huai2 gu3 ke3 。

## 注释

## 译文

## 赏析
