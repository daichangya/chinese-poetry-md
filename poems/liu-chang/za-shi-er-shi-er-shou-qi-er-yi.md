---
id: liu-chang-za-shi-er-shi-er-shou-qi-er-yi
title: 杂诗二十二首  其二一
titlePinyin: za2 shi1 er4 shi2 er4 shou3     qi2 er4 yi1
titleSlug: za-shi-er-shi-er-shou-qi-er-yi
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔者有化人，来集周王庭。
- 咫尺逝万里，顷刻超百龄。
- 五音荡心神，耳乱不可听。
- 众采眩其目，不分丹与青。
- 飘鹞惑真伪，怳忽迷窈冥。
- 驰思八极表，讵知日与星。
- 未尝出户牖，自疑涉天廷。
- 左右莫觉悟，兀然殆遗形。
- 祈招作悲歌，圣贤用为经。

## 拼音
- xi1 zhe3 you3 hua4 ren2 ， lai2 ji2 zhou1 wang2 ting2 。
- zhi3 chi3 shi4 wan4 li3 ， qing3 ke4 chao1 bai3 ling2 。
- wu3 yin1 dang4 xin1 shen2 ， er3 luan4 bu4 ke3 ting1 。
- zhong4 cai3 xuan4 qi2 mu4 ， bu4 fen1 dan1 yu3 qing1 。
- piao1 yao4 huo4 zhen1 wei3 ， huang3 hu1 mi2 yao3 ming2 。
- chi2 si1 ba1 ji2 biao3 ， ju4 zhi1 ri4 yu3 xing1 。
- wei4 chang2 chu1 hu4 you3 ， zi4 yi2 she4 tian1 ting2 。
- zuo3 you4 mo4 jue2 wu4 ， wu4 ran2 dai4 yi2 xing2 。
- qi2 zhao1 zuo4 bei1 ge1 ， sheng4 xian2 yong4 wei4 jing1 。

## 注释

## 译文

## 赏析
