---
id: liu-chang-shang-xia-tai-wei
title: 上夏太尉
titlePinyin: shang4 xia4 tai4 wei4
titleSlug: shang-xia-tai-wei
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四海传烽急，长安亦响振。
- 老儒稽变事，强敌暴生民。
- 廷议衣冠客，书闻草野臣。
- 诸公咸世杰，天子识平津。
- 开府三司旧，提兵十万新。
- 丹青大信著，明白睿谋伸。
- 赐马飞龙亚，分衣宝带亲。
- 貔貅帐下士，鹓鹄幕中宾。
- 虎节关河雪，天街毕昴尘。
- 朔方须筑郡，燕谷豫含春。
- 策效曾无敌，师行辄有神。
- 人心惟助顺，天道亦亲仁。
- 执钺来刑虢，勾芒下赐秦。
- 成功符屈指，默化剧陶钧。
- 既已通西域，还应察珮珉。
- 焉知充国颂，不足壮麒麟。

## 拼音
- si4 hai3 chuan2 feng1 ji2 ， chang2 an1 yi4 xiang3 zhen4 。
- lao3 ru2 ji1 bian4 shi4 ， qiang2 di2 bao4 sheng1 min2 。
- ting2 yi4 yi1 guan1 ke4 ， shu1 wen2 cao3 ye3 chen2 。
- zhu1 gong1 xian2 shi4 jie2 ， tian1 zi3 shi2 ping2 jin1 。
- kai1 fu3 san1 si1 jiu4 ， ti2 bing1 shi2 wan4 xin1 。
- dan1 qing1 da4 xin4 zhu4 ， ming2 bai2 rui4 mou2 shen1 。
- ci4 ma3 fei1 long2 ya4 ， fen1 yi1 bao3 dai4 qin1 。
- pi2 xiu1 zhang4 xia4 shi4 ， yuan1 hu2 mu4 zhong1 bin1 。
- hu3 jie2 guan1 he2 xue3 ， tian1 jie1 bi4 mao3 chen2 。
- shuo4 fang1 xu1 zhu4 jun4 ， yan4 gu3 yu4 han2 chun1 。
- ce4 xiao4 ceng2 wu2 di2 ， shi1 xing2 zhe2 you3 shen2 。
- ren2 xin1 wei2 zhu4 shun4 ， tian1 dao4 yi4 qin1 ren2 。
- zhi2 yue4 lai2 xing2 guo2 ， gou1 mang2 xia4 ci4 qin2 。
- cheng2 gong1 fu2 qu1 zhi3 ， mo4 hua4 ju4 tao2 jun1 。
- ji4 yi3 tong1 xi1 yu4 ， hai2 ying4 cha2 pei4 min2 。
- yan1 zhi1 chong1 guo2 song4 ， bu4 zu2 zhuang4 qi2 lin2 。

## 注释

## 译文

## 赏析
