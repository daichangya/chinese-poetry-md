---
id: liu-chang-guo-sheng-yu-yin
title: 过圣俞饮
titlePinyin: guo4 sheng4 yu2 yin3
titleSlug: guo-sheng-yu-yin
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 积雨不出门，局促如井蛙。
- 初晴强人意，今日来君家。
- 下马笑握手，埽阶去尘沙。
- 银瓶拨醅酒，紫碗双井茶。
- 黄雀随素鲂，安榴杂木瓜。
- 举非一方物，远或万里遐。
- 不知王侯宅，此味何以加。
- 扶疏庭下槐，灿烂盘中花。
- 春事岂不多，游览何必赊。
- 与公平生亲，总角见髪华。
- 饮当外形骸，语当恕喧哗。
- 纵心倒所诣，相对白日斜。
- 江韩亦我徒，但恨宿约差。
- 愿使公多财，此乐宁有涯。

## 拼音
- ji1 yu3 bu4 chu1 men2 ， ju2 cu4 ru2 jing3 wa1 。
- chu1 qing2 qiang2 ren2 yi4 ， jin1 ri4 lai2 jun1 jia1 。
- xia4 ma3 xiao4 wo4 shou3 ， sao4 jie1 qu4 chen2 sha1 。
- yin2 ping2 bo1 pei1 jiu3 ， zi3 wan3 shuang1 jing3 cha2 。
- huang2 que4 sui2 su4 fang2 ， an1 liu2 za2 mu4 gua1 。
- ju3 fei1 yi4 fang1 wu4 ， yuan3 huo4 wan4 li3 xia2 。
- bu4 zhi1 wang2 hou2 zhai2 ， ci3 wei4 he2 yi3 jia1 。
- fu2 shu1 ting2 xia4 huai2 ， can4 lan4 pan2 zhong1 hua1 。
- chun1 shi4 qi3 bu4 duo1 ， you2 lan3 he2 bi4 she1 。
- yu3 gong1 ping2 sheng1 qin1 ， zong3 jiao3 jian4 fa4 hua2 。
- yin3 dang1 wai4 xing2 hai2 ， yu3 dang1 shu4 xuan1 hua2 。
- zong4 xin1 dao3 suo3 yi4 ， xiang1 dui4 bai2 ri4 xie2 。
- jiang1 han2 yi4 wo3 tu2 ， dan4 hen4 su4 yue1 cha4 。
- yuan4 shi3 gong1 duo1 cai2 ， ci3 le4 ning2 you3 ya2 。

## 注释

## 译文

## 赏析
