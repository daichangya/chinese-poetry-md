---
id: liu-chang-de-lin-ji-shu
title: 得邻几书
titlePinyin: de2 lin2 ji3 shu1
titleSlug: de-lin-ji-shu
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君乘使者车，我为列郡守。
- 地理秦与越，天文井兼斗。
- 梦寐且不通，言笑安得同。
- 忽传咫尺书，远愧西南风。
- 衰老容貌迁，忧患志气落。
- 闻君白纷如，我亦不如昨。
- 舍书计离别，忽忽三四年。
- 一日成九秋，此语犹信然。
- 天地大逆旅，外物不可必。
- 出处多舛驰，相逢定何日。
- 尚禽晚且游，沮溺长耦耕。
- 此意虽未合，且当勤寄声。

## 拼音
- jun1 cheng2 shi3 zhe3 che1 ， wo3 wei4 lie4 jun4 shou3 。
- di4 li3 qin2 yu3 yue4 ， tian1 wen2 jing3 jian1 dou4 。
- meng4 mei4 qie3 bu4 tong1 ， yan2 xiao4 an1 de2 tong2 。
- hu1 chuan2 zhi3 chi3 shu1 ， yuan3 kui4 xi1 nan2 feng1 。
- shuai1 lao3 rong2 mao4 qian1 ， you1 huan4 zhi4 qi4 luo4 。
- wen2 jun1 bai2 fen1 ru2 ， wo3 yi4 bu4 ru2 zuo2 。
- she4 shu1 ji4 li2 bie2 ， hu1 hu1 san1 si4 nian2 。
- yi2 ri4 cheng2 jiu3 qiu1 ， ci3 yu3 you2 xin4 ran2 。
- tian1 di4 da4 ni4 lü3 ， wai4 wu4 bu4 ke3 bi4 。
- chu1 chu4 duo1 chuan3 chi2 ， xiang1 feng2 ding4 he2 ri4 。
- shang4 qin2 wan3 qie3 you2 ， ju3 ni4 chang2 ou3 geng1 。
- ci3 yi4 sui1 wei4 he2 ， qie3 dang1 qin2 ji4 sheng1 。

## 注释

## 译文

## 赏析
