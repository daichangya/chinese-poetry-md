---
id: liu-chang-tong-yong-shu-ku-sheng-yu
title: 同永叔哭圣俞
titlePinyin: tong2 yong3 shu1 ku1 sheng4 yu2
titleSlug: tong-yong-shu-ku-sheng-yu
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子真之后千余年，人物寥落无几传。
- 圣俞晚出江海壖，眉目自觉真神仙。
- 气如阳秋和以妍，文若河汉清且渊。
- 大钧匠物岂强镌，飞黄绝尘宁俟鞭。
- 名为实宾道所捐，才与时逆行苦邅。
- 起草建礼衰可怜，掌教国子寒无毡。
- 谁不富贵君重迁，谁不耄期君疾蹎。
- 长松摧壑芝焚烟，谁其尸之当问天。
- 遗草大小三千篇，白玉落落珠联联。
- 此自可敌当世权，物莫两大犹信然。
- 我家江南再世前，与君通家情有连。
- 见君总角今华颠，于我莫逆好已偏。
- 今也已矣嗟绝弦，涙如翻波正沦涟。
- 翰林文章日月悬，凿石铭德埋九泉。
- 上书立后禄绍先，分宅恤穷祭有田。
- 呜呼岂非天下贤。
- 义不背死而苟焉，念子可以无悁悁。

## 拼音
- zi3 zhen1 zhi1 hou4 qian1 yu2 nian2 ， ren2 wu4 liao2 luo4 wu2 ji3 chuan2 。
- sheng4 yu2 wan3 chu1 jiang1 hai3 ruan2 ， mei2 mu4 zi4 jue2 zhen1 shen2 xian1 。
- qi4 ru2 yang2 qiu1 he2 yi3 yan2 ， wen2 ruo4 he2 han4 qing1 qie3 yuan1 。
- da4 jun1 jiang4 wu4 qi3 qiang2 juan1 ， fei1 huang2 jue2 chen2 ning2 si4 bian1 。
- ming2 wei4 shi2 bin1 dao4 suo3 juan1 ， cai2 yu3 shi2 ni4 xing2 ku3 zhan1 。
- qi3 cao3 jian4 li3 shuai1 ke3 lian2 ， zhang3 jiao4 guo2 zi3 han2 wu2 zhan1 。
- shui2 bu2 fu4 gui4 jun1 zhong4 qian1 ， shui2 bu2 mao4 qi1 jun1 ji2 dian1 。
- chang2 song1 cui1 he4 zhi1 fen2 yan1 ， shui2 qi2 shi1 zhi1 dang1 wen4 tian1 。
- yi2 cao3 da4 xiao3 san1 qian1 pian1 ， bai2 yu4 luo4 luo4 zhu1 lian2 lian2 。
- ci3 zi4 ke3 di2 dang1 shi4 quan2 ， wu4 mo4 liang3 da4 you2 xin4 ran2 。
- wo3 jia1 jiang1 nan2 zai4 shi4 qian2 ， yu3 jun1 tong1 jia1 qing2 you3 lian2 。
- jian4 jun1 zong3 jiao3 jin1 hua2 dian1 ， yu2 wo3 mo4 ni4 hao3 yi3 pian1 。
- jin1 ye3 yi3 yi3 jie1 jue2 xian2 ， lei4 ru2 fan1 bo1 zheng4 lun2 lian2 。
- han4 lin2 wen2 zhang1 ri4 yue4 xuan2 ， zao2 shi2 ming2 de2 mai2 jiu3 quan2 。
- shang4 shu1 li4 hou4 lu4 shao4 xian1 ， fen1 zhai2 xu4 qiong2 ji4 you3 tian2 。
- wu1 hu1 qi3 fei1 tian1 xia4 xian2 。
- yi4 bu2 bei4 si3 er2 gou3 yan1 ， nian4 zi3 ke3 yi3 wu2 yuan1 yuan1 。

## 注释

## 译文

## 赏析
