---
id: liu-chang-he-fu-gong-er-shi-yun
title: 和府公二十韵
titlePinyin: he2 fu3 gong1 er4 shi2 yun4
titleSlug: he-fu-gong-er-shi-yun
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百草迎年茂，群花逼夏零。
- 天工感寥落，春事出丁宁。
- 皓月雕寒魄，鲜风结暖馨。
- 彩霞融缥缈，甘露洒清泠。
- 照坐千枝烛，摇空九子铃。
- 轻黄金缀缕，凝碧玉镌缾。
- 烂漫辅鲛锦，褵褷聚鹤翎。
- 问名惊竞秀，变态骇流形。
- 钟美应成媪，储芳或景星。
- 意真乘澹泊，气淑倚娉娗。
- 浄影临雕槛，疏音隔后庭。
- 瑶妃旦酣酒，玉女夜窥櫺。
- 时世妆浓澹，朝云梦窈冥。
- 魂从攀处乱，醉任看余酲。
- 禁籞曾迂幸，天歌独仰听。
- 一时矜绝出，众卉谢晶荧。
- 正尔生成巧，由来造化灵。
- 属词劳比兴，图象费丹青。
- 雨重碧油幕，灯昏云母屏。
- 谪仙才不世，激赏为君聆。

## 拼音
- bai3 cao3 ying2 nian2 mao4 ， qun2 hua1 bi1 xia4 ling2 。
- tian1 gong1 gan3 liao2 luo4 ， chun1 shi4 chu1 ding1 ning2 。
- hao4 yue4 diao1 han2 po4 ， xian1 feng1 jie2 nuan3 xin1 。
- cai3 xia2 rong2 piao1 miao3 ， gan1 lu4 sa3 qing1 ling2 。
- zhao4 zuo4 qian1 zhi1 zhu2 ， yao2 kong1 jiu3 zi3 ling2 。
- qing1 huang2 jin1 zhui4 lü3 ， ning2 bi4 yu4 juan1 ping2 。
- lan4 man4 fu3 jiao1 jin3 ， li2 shi1 ju4 he4 ling2 。
- wen4 ming2 jing1 jing4 xiu4 ， bian4 tai4 hai4 liu2 xing2 。
- zhong1 mei3 ying4 cheng2 ao3 ， chu3 fang1 huo4 jing3 xing1 。
- yi4 zhen1 cheng2 dan4 bo2 ， qi4 shu1 yi3 ping1 ting3 。
- jing4 ying3 lin2 diao1 kan3 ， shu1 yin1 ge2 hou4 ting2 。
- yao2 fei1 dan4 han1 jiu3 ， yu4 nü3 ye4 kui1 ling2 。
- shi2 shi4 zhuang1 nong2 dan4 ， chao2 yun2 meng4 yao3 ming2 。
- hun2 cong2 pan1 chu4 luan4 ， zui4 ren4 kan4 yu2 cheng2 。
- jin4 yu4 ceng2 yu1 xing4 ， tian1 ge1 du2 yang3 ting1 。
- yi4 shi2 jin1 jue2 chu1 ， zhong4 hui4 xie4 jing1 ying2 。
- zheng4 er3 sheng1 cheng2 qiao3 ， you2 lai2 zao4 hua4 ling2 。
- shu3 ci2 lao2 bi3 xing1 ， tu2 xiang4 fei4 dan1 qing1 。
- yu3 zhong4 bi4 you2 mu4 ， deng1 hun1 yun2 mu3 ping2 。
- zhe2 xian1 cai2 bu2 shi4 ， ji1 shang3 wei4 jun1 ling2 。

## 注释

## 译文

## 赏析
