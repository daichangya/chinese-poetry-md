---
id: liu-chang-en-ci-yu-shu-cheng-tong-she-zhu-gong
title: 恩赐御书呈同舍诸公
titlePinyin: en1 ci4 yu4 shu1 cheng2 tong2 she4 zhu1 gong1
titleSlug: en-ci-yu-shu-cheng-tong-she-zhu-gong
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣神绍先古，述作备新书。
- 微生滥中秘，重赐等诸儒。
- 日月明天文，龟龙粲河图。
- 精神骇耳目，黼藻贲泥涂。
- 发挥箧中藏，更得神宗初。
- 光华混新旧，笔墨肖锱铢。
- 幸生尧禹间，而见典与谟。
- 上为四方贺，善继古所无。
- 下窃私室荣，搢绅谁与俱。
- 汉史探会稽，周臣览昆墟。
- 萧条千万里，筋力固已劬。
- 而我独何人，荷宠安厥居。
- 受学庶无负，传家既多余。
- 愿从二三子，讲诵无时虚。

## 拼音
- sheng4 shen2 shao4 xian1 gu3 ， shu4 zuo4 bei4 xin1 shu1 。
- wei1 sheng1 lan4 zhong1 mi4 ， zhong4 ci4 deng3 zhu1 ru2 。
- ri4 yue4 ming2 tian1 wen2 ， gui1 long2 can4 he2 tu2 。
- jing1 shen2 hai4 er3 mu4 ， fu3 zao3 ben1 ni2 tu2 。
- fa1 hui1 qie4 zhong1 cang2 ， geng4 de2 shen2 zong1 chu1 。
- guang1 hua2 hun4 xin1 jiu4 ， bi3 mo4 xiao4 zi1 zhu1 。
- xing4 sheng1 yao2 yu3 jian1 ， er2 jian4 dian3 yu3 mo2 。
- shang4 wei4 si4 fang1 he4 ， shan4 ji4 gu3 suo3 wu2 。
- xia4 qie4 si1 shi4 rong2 ， jin4 shen1 shui2 yu3 ju4 。
- han4 shi3 tan4 hui4 ji1 ， zhou1 chen2 lan3 kun1 xu1 。
- xiao1 tiao2 qian1 wan4 li3 ， jin1 li4 gu4 yi3 qu2 。
- er2 wo3 du2 he2 ren2 ， he2 chong3 an1 jue2 ju1 。
- shou4 xue2 shu4 wu2 fu4 ， chuan2 jia1 ji4 duo1 yu2 。
- yuan4 cong2 er4 san1 zi3 ， jiang3 song4 wu2 shi2 xu1 。

## 注释

## 译文

## 赏析
