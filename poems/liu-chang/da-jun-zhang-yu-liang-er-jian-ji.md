---
id: liu-chang-da-jun-zhang-yu-liang-er-jian-ji
title: 答君章誉两儿见寄
titlePinyin: da2 jun1 zhang1 yu4 liang3 er2 jian4 ji4
titleSlug: da-jun-zhang-yu-liang-er-jian-ji
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 窥镜见二毛，自怜忧患余。
- 岂惟壮心尽，方与功名疏。
- 终岁不捉笔，历时长束书。
- 顾常念绝学，正复伤离居。
- 忽忽莫自聊，悠悠空岁除。
- 过壮而无闻，我其众人欤。
- 故人来江南，丹毂映隼旟。
- 尚持平生意，期我相得初。
- 殷勤作新诗，烂漫联琼琚。
- 溢美及儿曹，伻来问起予。
- 虽知非其实，但愧情相于。
- 矧乃笔力雄，骎骎逼曹徐。
- 一读必三叹，何由望储胥。
- 故人昔流落，襟抱久不摅。
- 乃者始再迁，通直承明庐。
- 苍龙脱鞲絏，快马从轻车。
- 神至气自豪，心广体亦舒。
- 渊源未易测，变化天池鱼。
- 宁独扬子云，其工似相如。
- 苟能哀憔悴，有似慰空虗。
- 月寄三四幅，穷愁直见祛。

## 拼音
- kui1 jing4 jian4 er4 mao2 ， zi4 lian2 you1 huan4 yu2 。
- qi3 wei2 zhuang4 xin1 jin4 ， fang1 yu3 gong1 ming2 shu1 。
- zhong1 sui4 bu4 zhuo1 bi3 ， li4 shi2 chang2 shu4 shu1 。
- gu4 chang2 nian4 jue2 xue2 ， zheng4 fu4 shang1 li2 ju1 。
- hu1 hu1 mo4 zi4 liao2 ， you1 you1 kong1 sui4 chu2 。
- guo4 zhuang4 er2 wu2 wen2 ， wo3 qi2 zhong4 ren2 yu2 。
- gu4 ren2 lai2 jiang1 nan2 ， dan1 gu1 ying4 sun3 yu2 。
- shang4 chi2 ping2 sheng1 yi4 ， qi1 wo3 xiang1 de2 chu1 。
- yin1 qin2 zuo4 xin1 shi1 ， lan4 man4 lian2 qiong2 ju1 。
- yi4 mei3 ji2 er2 cao2 ， beng1 lai2 wen4 qi3 yu3 。
- sui1 zhi1 fei1 qi2 shi2 ， dan4 kui4 qing2 xiang1 yu2 。
- shen3 nai3 bi3 li4 xiong2 ， qin1 qin1 bi1 cao2 xu2 。
- yi4 du2 bi4 san1 tan4 ， he2 you2 wang4 chu3 xu1 。
- gu4 ren2 xi1 liu2 luo4 ， jin1 bao4 jiu3 bu4 shu1 。
- nai3 zhe3 shi3 zai4 qian1 ， tong1 zhi2 cheng2 ming2 lu2 。
- cang1 long2 tuo1 gou1 xie4 ， kuai4 ma3 cong2 qing1 che1 。
- shen2 zhi4 qi4 zi4 hao2 ， xin1 guang3 ti3 yi4 shu1 。
- yuan1 yuan2 wei4 yi4 ce4 ， bian4 hua4 tian1 chi2 yu2 。
- ning2 du2 yang2 zi3 yun2 ， qi2 gong1 si4 xiang1 ru2 。
- gou3 neng2 ai1 qiao2 cui4 ， you3 si4 wei4 kong1 xu1 。
- yue4 ji4 san1 si4 fu2 ， qiong2 chou2 zhi2 jian4 qu1 。

## 注释

## 译文

## 赏析
