---
id: liu-chang-ting-jiang-shi-song-shi-kuai-shi-xi-jian-sheng-yu
title: 听江十诵食鲙诗戏简圣俞
titlePinyin: ting1 jiang1 shi2 song4 shi2 kuai4 shi1 xi4 jian3 sheng4 yu2
titleSlug: ting-jiang-shi-song-shi-kuai-shi-xi-jian-sheng-yu
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长安贫客食无鱼，浩歌弹铗归来乎。
- 主人聆歌知客意，酌酒买鱼相与醉。
- 一鱼百金不可偿，操刀作鲙挥雪霜。
- 鳞分骨解珠玉光，举盘引筯丝线长。
- 楚饭雕胡香且洁，吴羮入口如沃雪。
- 主欢赋诗客称寿，裂简摇毫落寒月。
- 我亦羁旅秋萧条，思鲈回首江汉遥。
- 过门大嚼取快意，咏诗忘味如闻韶。
- 君若乘风驾沧海，更鲙长鲸且相待。

## 拼音
- chang2 an1 pin2 ke4 shi2 wu2 yu2 ， hao4 ge1 tan2 jia2 gui1 lai2 hu1 。
- zhu3 ren2 ling2 ge1 zhi1 ke4 yi4 ， zhuo2 jiu3 mai3 yu2 xiang1 yu3 zui4 。
- yi4 yu2 bai3 jin1 bu4 ke3 chang2 ， cao1 dao1 zuo4 kuai4 hui1 xue3 shuang1 。
- lin2 fen1 gu3 jie3 zhu1 yu4 guang1 ， ju3 pan2 yin3 zhu4 si1 xian4 chang2 。
- chu3 fan4 diao1 hu2 xiang1 qie3 jie2 ， wu2 geng1 ru4 kou3 ru2 wo4 xue3 。
- zhu3 huan1 fu4 shi1 ke4 cheng1 shou4 ， lie4 jian3 yao2 hao2 luo4 han2 yue4 。
- wo3 yi4 ji1 lü3 qiu1 xiao1 tiao2 ， si1 lu2 hui2 shou3 jiang1 han4 yao2 。
- guo4 men2 da4 jiao2 qu3 kuai4 yi4 ， yong3 shi1 wang4 wei4 ru2 wen2 shao2 。
- jun1 ruo4 cheng2 feng1 jia4 cang1 hai3 ， geng4 kuai4 chang2 jing1 qie3 xiang1 dai4 。

## 注释

## 译文

## 赏析
