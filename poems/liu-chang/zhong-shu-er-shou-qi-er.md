---
id: liu-chang-zhong-shu-er-shou-qi-er
title: 种蔬二首  其二
titlePinyin: zhong3 shu1 er4 shou3     qi2 er4
titleSlug: zhong-shu-er-shou-qi-er
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 种蔬南冈下，地薄旱亦久。
- 抱瓮出复入，拮据病两手。
- 辍耕起长叹，四海万亿亩。
- 过亢今若兹，我谁与糊口。
- 县官祈雨泽，四望已并走。
- 巫女歌且舞，土龙矫其首。
- 上天何寥寥，百请未一偶。
- 霖雨待尔辈，古人亦可丑。
- 咄嗟云汉诗，万古竟何有。
- 天地何不仁，百姓为刍狗。

## 拼音
- zhong3 shu1 nan2 gang1 xia4 ， di4 bao2 han4 yi4 jiu3 。
- bao4 weng4 chu1 fu4 ru4 ， jie2 ju1 bing4 liang3 shou3 。
- chuo4 geng1 qi3 chang2 tan4 ， si4 hai3 wan4 yi4 mu3 。
- guo4 kang4 jin1 ruo4 zi1 ， wo3 shui2 yu3 hu2 kou3 。
- xian4 guan1 qi2 yu3 ze2 ， si4 wang4 yi3 bing4 zou3 。
- wu1 nü3 ge1 qie3 wu3 ， tu3 long2 jiao3 qi2 shou3 。
- shang4 tian1 he2 liao2 liao2 ， bai3 qing3 wei4 yi4 ou3 。
- lin2 yu3 dai4 er3 bei4 ， gu3 ren2 yi4 ke3 chou3 。
- duo1 jie1 yun2 han4 shi1 ， wan4 gu3 jing4 he2 you3 。
- tian1 di4 he2 bu4 ren2 ， bai3 xing4 wei4 chu2 gou3 。

## 注释

## 译文

## 赏析
