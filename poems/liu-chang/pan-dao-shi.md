---
id: liu-chang-pan-dao-shi
title: 潘道士
titlePinyin: pan1 dao4 shi4
titleSlug: pan-dao-shi
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上清宫中老道士，曾从先皇去封祀。
- 山头侯夜窥火轮，汾上掊钩出金耳。
- 云成龙虎当翠华，丰隆前导清泥沙。
- 万灵扶驾百神护，杂沓仙侣堆云霞。
- 黄衣羽客十有余，多能引说轩辕初。
- 汉廷儒士议迂阔，天子自用申公书。
- 金绳玉策埋石壤，神光夜见连空虚。
- 天心报贶宸意喜，白茅玉印旌其徒。
- 帷宫赐席接虎幄，待之如宾尽诚悫。
- 中书秘术使之观，神动精摇易飞跃。
- 鼎湖龙去何超越，日月茫茫自奄忽。
- 龙髯堕地秋草生，人世霜华满头髪。

## 拼音
- shang4 qing1 gong1 zhong1 lao3 dao4 shi4 ， ceng2 cong2 xian1 huang2 qu4 feng1 si4 。
- shan1 tou2 hou2 ye4 kui1 huo3 lun2 ， fen2 shang4 pou2 gou1 chu1 jin1 er3 。
- yun2 cheng2 long2 hu3 dang1 cui4 hua2 ， feng1 long2 qian2 dao3 qing1 ni2 sha1 。
- wan4 ling2 fu2 jia4 bai3 shen2 hu4 ， za2 ta4 xian1 lü3 dui1 yun2 xia2 。
- huang2 yi1 yu3 ke4 shi2 you3 yu2 ， duo1 neng2 yin3 shuo1 xuan1 yuan2 chu1 。
- han4 ting2 ru2 shi4 yi4 yu1 kuo4 ， tian1 zi3 zi4 yong4 shen1 gong1 shu1 。
- jin1 sheng2 yu4 ce4 mai2 shi2 rang3 ， shen2 guang1 ye4 jian4 lian2 kong1 xu1 。
- tian1 xin1 bao4 kuang4 chen2 yi4 xi3 ， bai2 mao2 yu4 yin4 jing1 qi2 tu2 。
- wei2 gong1 ci4 xi2 jie1 hu3 wo4 ， dai4 zhi1 ru2 bin1 jin4 cheng2 que4 。
- zhong1 shu1 mi4 shu4 shi3 zhi1 guan1 ， shen2 dong4 jing1 yao2 yi4 fei1 yue4 。
- ding3 hu2 long2 qu4 he2 chao1 yue4 ， ri4 yue4 mang2 mang2 zi4 yan3 hu1 。
- long2 ran2 duo4 di4 qiu1 cao3 sheng1 ， ren2 shi4 shuang1 hua2 man3 tou2 fa4 。

## 注释

## 译文

## 赏析
