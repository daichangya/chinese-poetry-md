---
id: liu-chang-feng-he-song-ci-dao-you-song-shi-wu-yun
title: 奉和宋次道游嵩十五韵
titlePinyin: feng4 he2 song4 ci4 dao4 you2 song1 shi2 wu3 yun4
titleSlug: feng-he-song-ci-dao-you-song-shi-wu-yun
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嵩峰三十六，皆在青云端。
- 宿昔望见之，恨不生羽翰。
- 卷脔尘土中，日月如波澜。
- 迩来老将至，更觉行路难。
- 闻君谢车徒，选胜群峰峦。
- 幽深每独往，神异多所观。
- 若有真仙子，羽衣白玉颜。
- 吹笙烟雾中，举手留盘桓。
- 信非人间境，邈与时俗悬。
- 顾怀平生旧，慰以逍遥篇。
- 三复想在目，令人愧衣冠。
- 处世阔且疏，幼舆亦有言。
- 一丘与一壑，自谓无间然。
- 安得从君游，解缨弄云泉。
- 昏昏岁复晏，相望空长叹。

## 拼音
- song1 feng1 san1 shi2 liu4 ， jie1 zai4 qing1 yun2 duan1 。
- su4 xi1 wang4 jian4 zhi1 ， hen4 bu4 sheng1 yu3 han4 。
- juan4 luan2 chen2 tu3 zhong1 ， ri4 yue4 ru2 bo1 lan2 。
- er3 lai2 lao3 jiang4 zhi4 ， geng4 jue2 xing2 lu4 nan2 。
- wen2 jun1 xie4 che1 tu2 ， xuan3 sheng4 qun2 feng1 luan2 。
- you1 shen1 mei3 du2 wang3 ， shen2 yi4 duo1 suo3 guan1 。
- ruo4 you3 zhen1 xian1 zi3 ， yu3 yi1 bai2 yu4 yan2 。
- chui1 sheng1 yan1 wu4 zhong1 ， ju3 shou3 liu2 pan2 huan2 。
- xin4 fei1 ren2 jian1 jing4 ， miao3 yu3 shi2 su2 xuan2 。
- gu4 huai2 ping2 sheng1 jiu4 ， wei4 yi3 xiao1 yao2 pian1 。
- san1 fu4 xiang3 zai4 mu4 ， ling4 ren2 kui4 yi1 guan1 。
- chu3 shi4 kuo4 qie3 shu1 ， you4 yu2 yi4 you3 yan2 。
- yi4 qiu1 yu3 yi2 he4 ， zi4 wei4 wu2 jian4 ran2 。
- an1 de2 cong2 jun1 you2 ， jie3 ying1 nong4 yun2 quan2 。
- hun1 hun1 sui4 fu4 yan4 ， xiang1 wang4 kong1 chang2 tan4 。

## 注释

## 译文

## 赏析
