---
id: liu-chang-ji-ruan-er-ju-zhi-yang-shi-qi-yan-wen
title: 寄阮二举之杨十七彦文
titlePinyin: ji4 ruan3 er4 ju3 zhi1 yang2 shi2 qi1 yan4 wen2
titleSlug: ji-ruan-er-ju-zhi-yang-shi-qi-yan-wen
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔居宋都，潜有伐树忧。
- 不期得君子，卒岁同优游。
- 杨生旧相知，情分故绸缪。
- 阮公出倾盖，而肯如白头。
- 古人有忘年，嗟我非此俦。
- 譬如羔袖微，岂可参狐裘。
- 知人视其友，孔圣称焉廋。
- 所以梁楚间，亦闻东家丘。
- 相从未云厌，相别难自留。
- 赠我数百言，精神露蛟虬。
- 杨子期我用，谓当佐王侯。
- 阮公推我文，云可齐尹欧。
- 斯言岂易当，斯道岂易求。
- 奈何千金珠，中夜而暗投。
- 书绅愿自勗，杂佩非可酬。
- 欲知相忆心，淮水清悠悠。

## 拼音
- wo3 xi1 ju1 song4 dou1 ， qian2 you3 fa2 shu4 you1 。
- bu4 qi1 de2 jun1 zi3 ， zu2 sui4 tong2 you1 you2 。
- yang2 sheng1 jiu4 xiang1 zhi1 ， qing2 fen1 gu4 chou2 mou2 。
- ruan3 gong1 chu1 qing1 gai4 ， er2 ken3 ru2 bai2 tou2 。
- gu3 ren2 you3 wang4 nian2 ， jie1 wo3 fei1 ci3 chou2 。
- pi4 ru2 gao1 xiu4 wei1 ， qi3 ke3 can1 hu2 qiu2 。
- zhi1 ren2 shi4 qi2 you3 ， kong3 sheng4 cheng1 yan1 sou1 。
- suo3 yi3 liang2 chu3 jian1 ， yi4 wen2 dong1 jia1 qiu1 。
- xiang1 cong2 wei4 yun2 yan4 ， xiang1 bie2 nan2 zi4 liu2 。
- zeng4 wo3 shu4 bai3 yan2 ， jing1 shen2 lu4 jiao1 qiu2 。
- yang2 zi3 qi1 wo3 yong4 ， wei4 dang1 zuo3 wang2 hou2 。
- ruan3 gong1 tui1 wo3 wen2 ， yun2 ke3 qi2 yin3 ou1 。
- si1 yan2 qi3 yi4 dang1 ， si1 dao4 qi3 yi4 qiu2 。
- nai4 he2 qian1 jin1 zhu1 ， zhong1 ye4 er2 an4 tou2 。
- shu1 shen1 yuan4 zi4 xu4 ， za2 pei4 fei1 ke3 chou2 。
- yu4 zhi1 xiang1 yi4 xin1 ， huai2 shui3 qing1 you1 you1 。

## 注释

## 译文

## 赏析
