---
id: liu-chang-shi-tou-cheng
title: 石头城
titlePinyin: shi2 tou0 cheng2
titleSlug: shi-tou-cheng
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 石头非人力，翠壁百仞高。
- 上盘巉岩云，下激涌涌涛。
- 攀跻猿猱苦，游涌鱼鼈劳。
- 乃知百万师，未易损一毛。
- 混茫有开凿，形势岂一朝。
- 太古至德世，斯民各逍遥。
- 艰难非所婴，秦汉仍寂寥。
- 发挥自孙氏，力控刘与曹。
- 基业何崔巍，谋谟亦雄豪。
- 龙蟠与虎踞，势足万古牢。
- 德义苟不修，忽焉亡其操。
- 缤纷不一姓，气象何萧条。
- 往者游猎区，尽为黍稷苗。
- 前事不可忘，后来鉴孔昭。
- 客行倦烦促，胜槩惬所遭。
- 眇然抱幽想，慷慨成郁陶。
- 古人若腾波，逝者日已滔。
- 壮观谁与论，悠悠背行舠。

## 拼音
- shi2 tou0 fei1 ren2 li4 ， cui4 bi4 bai3 ren4 gao1 。
- shang4 pan2 chan2 yan2 yun2 ， xia4 ji1 yong3 yong3 tao1 。
- pan1 ji1 yuan2 nao2 ku3 ， you2 yong3 yu2 bie1 lao2 。
- nai3 zhi1 bai3 wan4 shi1 ， wei4 yi4 sun3 yi4 mao2 。
- hun4 mang2 you3 kai1 zao2 ， xing2 shi4 qi3 yi4 chao2 。
- tai4 gu3 zhi4 de2 shi4 ， si1 min2 ge4 xiao1 yao2 。
- jian1 nan2 fei1 suo3 ying1 ， qin2 han4 reng2 ji4 liao2 。
- fa1 hui1 zi4 sun1 shi4 ， li4 kong4 liu2 yu3 cao2 。
- ji1 ye4 he2 cui1 wei1 ， mou2 mo2 yi4 xiong2 hao2 。
- long2 pan2 yu3 hu3 ju4 ， shi4 zu2 wan4 gu3 lao2 。
- de2 yi4 gou3 bu4 xiu1 ， hu1 yan1 wang2 qi2 cao1 。
- bin1 fen1 bu4 yi2 xing4 ， qi4 xiang4 he2 xiao1 tiao2 。
- wang3 zhe3 you2 lie4 qu1 ， jin4 wei4 shu3 ji4 miao2 。
- qian2 shi4 bu4 ke3 wang4 ， hou4 lai2 jian4 kong3 zhao1 。
- ke4 xing2 juan4 fan2 cu4 ， sheng4 gai4 qie4 suo3 zao1 。
- miao3 ran2 bao4 you1 xiang3 ， kang1 kai3 cheng2 yu4 tao2 。
- gu3 ren2 ruo4 teng2 bo1 ， shi4 zhe3 ri4 yi3 tao1 。
- zhuang4 guan1 shui2 yu3 lun4 ， you1 you1 bei4 xing2 dao1 。

## 注释

## 译文

## 赏析
