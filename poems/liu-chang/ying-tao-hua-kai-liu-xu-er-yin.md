---
id: liu-chang-ying-tao-hua-kai-liu-xu-er-yin
title: 樱桃花开留徐二饮
titlePinyin: ying1 tao2 hua1 kai1 liu2 xu2 er4 yin3
titleSlug: ying-tao-hua-kai-liu-xu-er-yin
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晨晖照屋清露晞，樱桃花房开欲齐。
- 繁花先得造物巧，不与众卉争高低。
- 参差蕚蕚相照耀，恍惚满眼令人迷。
- 鸟惊风过若无意，云起雪飞空满蹊。
- 仰攀浓香俯玩影，应接不暇昏鸦栖。
- 流光易失动壮士，斗酒相劳和天倪。
- 浩歌直欲并日夜，醉耳不能分鼓鼙。
- 人间出处未尝定，暂虽会合终当暌。
- 子今跃马至万里，脱略尘土排云霓。
- 豫知明年花复发，怅望君子无由携。
- 少年且作后日意，更使封植惊淮西。

## 拼音
- chen2 hui1 zhao4 wu1 qing1 lu4 xi1 ， ying1 tao2 hua1 fang2 kai1 yu4 qi2 。
- fan2 hua1 xian1 de2 zao4 wu4 qiao3 ， bu4 yu3 zhong4 hui4 zheng1 gao1 di1 。
- cen1 ci1 e4 e4 xiang1 zhao4 yao4 ， huang3 hu1 man3 yan3 ling4 ren2 mi2 。
- niao3 jing1 feng1 guo4 ruo4 wu2 yi4 ， yun2 qi3 xue3 fei1 kong1 man3 qi1 。
- yang3 pan1 nong2 xiang1 fu3 wan2 ying3 ， ying4 jie1 bu4 xia2 hun1 ya1 qi1 。
- liu2 guang1 yi4 shi1 dong4 zhuang4 shi4 ， dou4 jiu3 xiang1 lao2 he2 tian1 ni2 。
- hao4 ge1 zhi2 yu4 bing4 ri4 ye4 ， zui4 er3 bu4 neng2 fen1 gu3 pi2 。
- ren2 jian1 chu1 chu4 wei4 chang2 ding4 ， zan4 sui1 hui4 he2 zhong1 dang1 kui2 。
- zi3 jin1 yue4 ma3 zhi4 wan4 li3 ， tuo1 lüe4 chen2 tu3 pai2 yun2 ni2 。
- yu4 zhi1 ming2 nian2 hua1 fu4 fa1 ， chang4 wang4 jun1 zi3 wu2 you2 xie2 。
- shao4 nian2 qie3 zuo4 hou4 ri4 yi4 ， geng4 shi3 feng1 zhi2 jing1 huai2 xi1 。

## 注释

## 译文

## 赏析
