---
id: liu-chang-he-guo-qi-ji-yuan-guan-ma-yin-yin-li-shi-ye-gui-fu-yu-jiang-xie-hui-yu-bi-ju
title: 和过骐骥院观马因饮李氏夜归复与江谢会于敝居
titlePinyin: he2 guo4 qi2 ji4 yuan4 guan1 ma3 yin1 yin3 li3 shi4 ye4 gui1 fu4 yu3 jiang1 xie4 hui4 yu2 bi4 ju1
titleSlug: he-guo-qi-ji-yuan-guan-ma-yin-yin-li-shi-ye-gui-fu-yu-jiang-xie-hui-yu-bi-ju
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子真王济徒，爱马有马癖。
- 毎嫌驽骀众，未覩千里格。
- 朅来飞龙廐，一一数白黑。
- 始惊麒麟骨，秀出无与敌。
- 旗旄乱云霞，鼓吹喧霹雳。
- 从容看回旋，感激私叹息。
- 此当逝昆仑，上与天无极。
- 奈何局轩陛，终歳老羁靮。
- 主人贵公子，埽榻多命客。
- 聊欲寛其意，无为稍戚戚。
- 珍羞杂水陆，清酒漾金碧。
- 嘲笑心目开，留连日已夕。
- 归来兴不尽，驻马问所适。
- 知我方会友，投鞭遽登席。
- 贫家竟何如，脯醢乏余力。
- 歌舞复无素，儿童强敦逼。
- 多君平生怀，不与贫富隔。
- 欢来亦酩酊，俛仰愧三益。

## 拼音
- zi3 zhen1 wang2 ji4 tu2 ， ai4 ma3 you3 ma3 pi3 。
- mei3 xian2 nu2 dai4 zhong4 ， wei4 du3 qian1 li3 ge2 。
- qie4 lai2 fei1 long2 jiu4 ， yi1 yi1 shu4 bai2 hei1 。
- shi3 jing1 qi2 lin2 gu3 ， xiu4 chu1 wu2 yu3 di2 。
- qi2 mao2 luan4 yun2 xia2 ， gu3 chui1 xuan1 pi1 li4 。
- cong2 rong2 kan4 hui2 xuan2 ， gan3 ji1 si1 tan4 xi1 。
- ci3 dang1 shi4 kun1 lun2 ， shang4 yu3 tian1 wu2 ji2 。
- nai4 he2 ju2 xuan1 bi4 ， zhong1 sui4 lao3 ji1 di2 。
- zhu3 ren2 gui4 gong1 zi3 ， sao4 ta4 duo1 ming4 ke4 。
- liao2 yu4 kuan1 qi2 yi4 ， wu2 wei2 shao1 qi1 qi1 。
- zhen1 xiu1 za2 shui3 lu4 ， qing1 jiu3 yang4 jin1 bi4 。
- chao2 xiao4 xin1 mu4 kai1 ， liu2 lian2 ri4 yi3 xi1 。
- gui1 lai2 xing1 bu2 jin4 ， zhu4 ma3 wen4 suo3 shi4 。
- zhi1 wo3 fang1 hui4 you3 ， tou2 bian1 ju4 deng1 xi2 。
- pin2 jia1 jing4 he2 ru2 ， pu2 hai3 fa2 yu2 li4 。
- ge1 wu3 fu4 wu2 su4 ， er2 tong2 qiang2 dun1 bi1 。
- duo1 jun1 ping2 sheng1 huai2 ， bu4 yu3 pin2 fu4 ge2 。
- huan1 lai2 yi4 ming3 ding1 ， fu3 yang3 kui4 san1 yi4 。

## 注释

## 译文

## 赏析
