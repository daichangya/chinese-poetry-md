---
id: liu-chang-tong-sheng-min-wei-qi-diao-yu
title: 同圣民围棋钓鱼
titlePinyin: tong2 sheng4 min2 wei2 qi2 diao4 yu2
titleSlug: tong-sheng-min-wei-qi-diao-yu
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山林自微尚，轩冕非所营。
- 每及逍遥趣，欣然得吾生。
- 春塘漾绿水，珍树啼黄莺。
- 心远忘外喧，境幽适人情。
- 垂钓如有求，而无得失惊。
- 临局非期胜，聊为白黑争。
- 得意物可遗，忘言赏逾精。
- 此理俗鲜悟，固当属渊明。

## 拼音
- shan1 lin2 zi4 wei1 shang4 ， xuan1 mian3 fei1 suo3 ying2 。
- mei3 ji2 xiao1 yao2 qu4 ， xin1 ran2 de2 wu2 sheng1 。
- chun1 tang2 yang4 lü4 shui3 ， zhen1 shu4 ti2 huang2 ying1 。
- xin1 yuan3 wang4 wai4 xuan1 ， jing4 you1 shi4 ren2 qing2 。
- chui2 diao4 ru2 you3 qiu2 ， er2 wu2 de2 shi1 jing1 。
- lin2 ju2 fei1 qi1 sheng4 ， liao2 wei4 bai2 hei1 zheng1 。
- de2 yi4 wu4 ke3 yi2 ， wang4 yan2 shang3 yu2 jing1 。
- ci3 li3 su2 xian1 wu4 ， gu4 dang1 shu3 yuan1 ming2 。

## 注释

## 译文

## 赏析
