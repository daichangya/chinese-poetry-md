---
id: liu-chang-yi-dong-ting
title: 忆洞庭
titlePinyin: yi4 dong4 ting2
titleSlug: yi-dong-ting
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年慷慨轻远行，岀入楚越多所经。
- 每令百川尽衣带，独忆岳阳观洞庭。
- 方舆沈潜似无地，倚盖回还徒见星。
- 始疑上帝限南北，恐有漏泽连青冥。
- 西风八月氛雾收，旷宇千里令人醒。
- 苦为外境相诱掖，欲弃尘世浮沧溟。
- 当时发狂颇自怪，真拟乘兴携湘灵。
- 至今局促不如意，坐视岁月无时停。
- 凉秋满眼更多感，回首尚觉君山青。

## 拼音
- shao4 nian2 kang1 kai3 qing1 yuan3 xing2 ， chu1 ru4 chu3 yue4 duo1 suo3 jing1 。
- mei3 ling4 bai3 chuan1 jin4 yi1 dai4 ， du2 yi4 yue4 yang2 guan1 dong4 ting2 。
- fang1 yu2 shen3 qian2 si4 wu2 di4 ， yi3 gai4 hui2 hai2 tu2 jian4 xing1 。
- shi3 yi2 shang4 di4 xian4 nan2 bei3 ， kong3 you3 lou4 ze2 lian2 qing1 ming2 。
- xi1 feng1 ba1 yue4 fen1 wu4 shou1 ， kuang4 yu3 qian1 li3 ling4 ren2 xing3 。
- ku3 wei4 wai4 jing4 xiang1 you4 ye4 ， yu4 qi4 chen2 shi4 fu2 cang1 ming2 。
- dang1 shi2 fa1 kuang2 po1 zi4 guai4 ， zhen1 ni3 cheng2 xing4 xie2 xiang1 ling2 。
- zhi4 jin1 ju2 cu4 bu4 ru2 yi4 ， zuo4 shi4 sui4 yue4 wu2 shi2 ting2 。
- liang2 qiu1 man3 yan3 geng4 duo1 gan3 ， hui2 shou3 shang4 jue2 jun1 shan1 qing1 。

## 注释

## 译文

## 赏析
