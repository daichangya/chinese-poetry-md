---
id: liu-chang-li-mian-zhou-fang-bie
title: 李绵州访别
titlePinyin: li3 mian2 zhou1 fang3 bie2
titleSlug: li-mian-zhou-fang-bie
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天寒起常晏，日出扉未启。
- 深巷闻传呼，儿童怪旌棨。
- 知是汉中守，访旧来至此。
- 适我平生怀，趋迎愿少止。
- 结交许忘年，并坐每抗礼。
- 语罢当远行，眷然色不喜。
- 君惟二千石，我徒一男子。
- 贫贱宜轻肥，反如不能已。
- 善化迟期月，壮心隘万里。
- 侧闻报政速，永观凌风起。
- 宁复悲东山，滔滔历年祀。

## 拼音
- tian1 han2 qi3 chang2 yan4 ， ri4 chu1 fei1 wei4 qi3 。
- shen1 xiang4 wen2 chuan2 hu1 ， er2 tong2 guai4 jing1 qi3 。
- zhi1 shi4 han4 zhong1 shou3 ， fang3 jiu4 lai2 zhi4 ci3 。
- shi4 wo3 ping2 sheng1 huai2 ， qu1 ying2 yuan4 shao3 zhi3 。
- jie2 jiao1 xu3 wang4 nian2 ， bing4 zuo4 mei3 kang4 li3 。
- yu3 ba4 dang1 yuan3 xing2 ， juan4 ran2 se4 bu4 xi3 。
- jun1 wei2 er4 qian1 shi2 ， wo3 tu2 yi4 nan2 zi3 。
- pin2 jian4 yi2 qing1 fei2 ， fan3 ru2 bu4 neng2 yi3 。
- shan4 hua4 chi2 qi1 yue4 ， zhuang4 xin1 ai4 wan4 li3 。
- ce4 wen2 bao4 zheng4 su4 ， yong3 guan1 ling2 feng1 qi3 。
- ning2 fu4 bei1 dong1 shan1 ， tao1 tao1 li4 nian2 si4 。

## 注释

## 译文

## 赏析
