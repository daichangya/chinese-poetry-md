---
id: liu-chang-mei-fan-shi
title: 没蕃士
titlePinyin: mei2 fan1 shi4
titleSlug: mei-fan-shi
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丁年仕辕门，欲食万里肉。
- 敌兵方强梁，边境日局缩。
- 是时十月交，转战大河曲。
- 落日天地昏，风尘蔽川陆。
- 我师自凭陵，虏骑出深谷。
- 路穷矢交坠，壮士同僇辱。
- 投身致网罟，南向长恸哭。
- 忠义安可论，功名亦已覆。
- 悠悠捐岁序，忽忽抱心曲。
- 每生悔为祸，致死倘还福。
- 夜渡黄河冰，独依荒榛宿。
- 狐狸鸣我旁，虎豹相驰逐。
- 脱身仅毫毛，夜动昼必伏。
- 肌肤存空骨，性命半鬼箓。
- 十月到亭堠，门人识风俗。
- 回头复长望，慷慨泪盈目。
- 忆昔万人出，今还一身复。
- 可怜同时辈，视我犹鸿鹄。
- 永弃绝域中，几时脱臣仆。
- 叩门谒主帅，长跪向人哭。
- 可汗甚桀黠，其下亦辑睦。
- 弩力思长策，勿轻用人属。

## 拼音
- ding1 nian2 shi4 yuan2 men2 ， yu4 shi2 wan4 li3 rou4 。
- di2 bing1 fang1 qiang2 liang2 ， bian1 jing4 ri4 ju2 suo1 。
- shi4 shi2 shi2 yue4 jiao1 ， zhuan3 zhan4 da4 he2 qu3 。
- luo4 ri4 tian1 di4 hun1 ， feng1 chen2 bi4 chuan1 lu4 。
- wo3 shi1 zi4 ping2 ling2 ， lu3 qi2 chu1 shen1 gu3 。
- lu4 qiong2 shi3 jiao1 zhui4 ， zhuang4 shi4 tong2 lu4 ru3 。
- tou2 shen1 zhi4 wang3 gu3 ， nan2 xiang4 chang2 tong4 ku1 。
- zhong1 yi4 an1 ke3 lun4 ， gong1 ming2 yi4 yi3 fu4 。
- you1 you1 juan1 sui4 xu4 ， hu1 hu1 bao4 xin1 qu3 。
- mei3 sheng1 hui3 wei4 huo4 ， zhi4 si3 tang3 hai2 fu2 。
- ye4 du4 huang2 he2 bing1 ， du2 yi1 huang1 zhen1 su4 。
- hu2 li0 ming2 wo3 pang2 ， hu3 bao4 xiang1 chi2 zhu2 。
- tuo1 shen1 jin3 hao2 mao2 ， ye4 dong4 zhou4 bi4 fu2 。
- ji1 fu1 cun2 kong1 gu3 ， xing4 ming4 ban4 gui3 lu4 。
- shi2 yue4 dao4 ting2 hou4 ， men2 ren2 shi2 feng1 su2 。
- hui2 tou2 fu4 chang2 wang4 ， kang1 kai3 lei4 ying2 mu4 。
- yi4 xi1 wan4 ren2 chu1 ， jin1 hai2 yi4 shen1 fu4 。
- ke3 lian2 tong2 shi2 bei4 ， shi4 wo3 you2 hong2 hu2 。
- yong3 qi4 jue2 yu4 zhong1 ， ji3 shi2 tuo1 chen2 pu2 。
- kou4 men2 ye4 zhu3 shuai4 ， chang2 gui4 xiang4 ren2 ku1 。
- ke4 han2 shen4 jie2 xia2 ， qi2 xia4 yi4 ji2 mu4 。
- nu3 li4 si1 chang2 ce4 ， wu4 qing1 yong4 ren2 shu3 。

## 注释

## 译文

## 赏析
