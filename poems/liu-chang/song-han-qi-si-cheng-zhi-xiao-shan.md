---
id: liu-chang-song-han-qi-si-cheng-zhi-xiao-shan
title: 送韩七寺丞知萧山
titlePinyin: song4 han2 qi1 si4 cheng2 zhi1 xiao1 shan1
titleSlug: song-han-qi-si-cheng-zhi-xiao-shan
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家颍川上，时论数八龙。
- 声华自照映，远与高阳同。
- 季慈又青出，秀气凌秋空。
- 安步可远到，何为菰芦中。
- 会稽自禹来，山水天下雄。
- 古人每独往，胜事殊未穷。
- 聊欲因弦歌，登临极江东。
- 超然语高迈，令人愧樊笼。
- 我昔更此邑，稚年尚儿童。
- 迩来成梦寐，自笑成秃翁。
- 安得方寸金，换君腰下铜。
- 越吟不自然，极目南飞鸿。

## 拼音
- jun1 jia1 ying3 chuan1 shang4 ， shi2 lun4 shu4 ba1 long2 。
- sheng1 hua2 zi4 zhao4 ying4 ， yuan3 yu3 gao1 yang2 tong2 。
- ji4 ci2 you4 qing1 chu1 ， xiu4 qi4 ling2 qiu1 kong1 。
- an1 bu4 ke3 yuan3 dao4 ， he2 wei4 gu1 lu2 zhong1 。
- hui4 ji1 zi4 yu3 lai2 ， shan1 shui3 tian1 xia4 xiong2 。
- gu3 ren2 mei3 du2 wang3 ， sheng4 shi4 shu1 wei4 qiong2 。
- liao2 yu4 yin1 xian2 ge1 ， deng1 lin2 ji2 jiang1 dong1 。
- chao1 ran2 yu3 gao1 mai4 ， ling4 ren2 kui4 fan2 long2 。
- wo3 xi1 geng4 ci3 yi4 ， zhi4 nian2 shang4 er2 tong2 。
- er3 lai2 cheng2 meng4 mei4 ， zi4 xiao4 cheng2 tu1 weng1 。
- an1 de2 fang1 cun4 jin1 ， huan4 jun1 yao1 xia4 tong2 。
- yue4 yin2 bu2 zi4 ran2 ， ji2 mu4 nan2 fei1 hong2 。

## 注释

## 译文

## 赏析
