---
id: liu-chang-zeng-ma-yun-gong-feng
title: 赠马恽供奉
titlePinyin: zeng4 ma3 yun4 gong4 feng4
titleSlug: zeng-ma-yun-gong-feng
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朝廷功名次，晋国在第一。
- 受遗先皇帝，事与周召匹。
- 丹青烂勋伐，终始最密勿。
- 宗族宜甄庸，百世皆宠秋。
- 公孙非遐胄，何乃尚淹屈。
- 官名虽供奉，冗散真士卒。
- 努力习文华，家贫传清德。
- 翰飞终不高，好事见心骨。
- 人生系逢遇，进退岂定律。
- 古者如尔徒，万户自可必。
- 今者如尔徒，富贵亦未失。
- 主张有真宰，时态莽回聿。
- 咄嗟元功世，颇复困蓬荜。
- 吁彼山野人，奚由自奋出。

## 拼音
- chao2 ting2 gong1 ming2 ci4 ， jin4 guo2 zai4 di4 yi1 。
- shou4 yi2 xian1 huang2 di4 ， shi4 yu3 zhou1 zhao4 pi3 。
- dan1 qing1 lan4 xun1 fa2 ， zhong1 shi3 zui4 mi4 wu4 。
- zong1 zu2 yi2 zhen1 yong1 ， bai3 shi4 jie1 chong3 qiu1 。
- gong1 sun1 fei1 xia2 zhou4 ， he2 nai3 shang4 yan1 qu1 。
- guan1 ming2 sui1 gong4 feng4 ， rong3 san4 zhen1 shi4 zu2 。
- nu3 li4 xi2 wen2 hua2 ， jia1 pin2 chuan2 qing1 de2 。
- han4 fei1 zhong1 bu4 gao1 ， hao3 shi4 jian4 xin1 gu3 。
- ren2 sheng1 xi4 feng2 yu4 ， jin4 tui4 qi3 ding4 lü4 。
- gu3 zhe3 ru2 er3 tu2 ， wan4 hu4 zi4 ke3 bi4 。
- jin1 zhe3 ru2 er3 tu2 ， fu4 gui4 yi4 wei4 shi1 。
- zhu3 zhang1 you3 zhen1 zai3 ， shi2 tai4 mang3 hui2 yu4 。
- duo1 jie1 yuan2 gong1 shi4 ， po1 fu4 kun4 peng2 bi4 。
- xu1 bi3 shan1 ye3 ren2 ， xi1 you2 zi4 fen4 chu1 。

## 注释

## 译文

## 赏析
