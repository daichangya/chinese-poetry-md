---
id: liu-chang-xie-xue-shi-fu-que-hai-jing-shi
title: 谢学士赴阙还京师
titlePinyin: xie4 xue2 shi4 fu4 que1 hai2 jing1 shi1
titleSlug: xie-xue-shi-fu-que-hai-jing-shi
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公提史臣笔，记注天子侧。
- 日成唐虞风，噩噩在典策。
- 家声继纯粹，论著多切直。
- 周南未成书，流涕尝感激。
- 忽从东溟飞，上拱宸斗极。
- 清淮净无波，归马闲且奕。
- 帝宫青冥间，白日升晓色。
- 儒人相庆语，文道宜久职。
- 公归演纶诰，制度期能觌。

## 拼音
- gong1 ti2 shi3 chen2 bi3 ， ji4 zhu4 tian1 zi3 ce4 。
- ri4 cheng2 tang2 yu2 feng1 ， e4 e4 zai4 dian3 ce4 。
- jia1 sheng1 ji4 chun2 cui4 ， lun4 zhu4 duo1 qie4 zhi2 。
- zhou1 nan2 wei4 cheng2 shu1 ， liu2 ti4 chang2 gan3 ji1 。
- hu1 cong2 dong1 ming2 fei1 ， shang4 gong3 chen2 dou4 ji2 。
- qing1 huai2 jing4 wu2 bo1 ， gui1 ma3 xian2 qie3 yi4 。
- di4 gong1 qing1 ming2 jian1 ， bai2 ri4 sheng1 xiao3 se4 。
- ru2 ren2 xiang1 qing4 yu3 ， wen2 dao4 yi2 jiu3 zhi2 。
- gong1 gui1 yan3 lun2 gao4 ， zhi4 du4 qi1 neng2 di2 。

## 注释

## 译文

## 赏析
