---
id: liu-chang-chou-lin-guo-hua-xian-bei
title: 酬林国华先辈
titlePinyin: chou2 lin2 guo2 hua2 xian1 bei4
titleSlug: chou-lin-guo-hua-xian-bei
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔吾临汝南，休骑思俊贤。
- 此邦号多士，今世犹依然。
- 奉诏选计偕，至者皆比肩。
- 子时避逃我，常独怀悁悁。
- 岂我非其人，长鲸隘蹄泉。
- 将由求之失，黄鹄去不还。
- 察亷未塞责，负课终弥年。
- 解印归卧家，百忧正纒绵。
- 闻子来仕门，华裾灿云烟。
- 手携一卷书，金碧纷蝉联。
- 慰我平生怀，意好何深坚。
- 始知向难进，非以相弃捐。
- 乡评让父兄，观国气无前。
- 翰飞果自致，大笑诸老先。
- 毫末为豫章，众流成深渊。
- 物常积于久，念子亦勉旃。
- 令名百世荣，文学贵本元。
- 爱至相期深，愧无长者言。

## 拼音
- xi1 wu2 lin2 ru3 nan2 ， xiu1 qi2 si1 jun4 xian2 。
- ci3 bang1 hao4 duo1 shi4 ， jin1 shi4 you2 yi1 ran2 。
- feng4 zhao4 xuan3 ji4 xie2 ， zhi4 zhe3 jie1 bi3 jian1 。
- zi3 shi2 bi4 tao2 wo3 ， chang2 du2 huai2 yuan1 yuan1 。
- qi3 wo3 fei1 qi2 ren2 ， chang2 jing1 ai4 ti2 quan2 。
- jiang1 you2 qiu2 zhi1 shi1 ， huang2 hu2 qu4 bu4 hai2 。
- cha2 lian2 wei4 sai1 ze2 ， fu4 ke4 zhong1 mi2 nian2 。
- jie3 yin4 gui1 wo4 jia1 ， bai3 you1 zheng4 chan2 mian2 。
- wen2 zi3 lai2 shi4 men2 ， hua2 ju1 can4 yun2 yan1 。
- shou3 xie2 yi2 juan4 shu1 ， jin1 bi4 fen1 chan2 lian2 。
- wei4 wo3 ping2 sheng1 huai2 ， yi4 hao3 he2 shen1 jian1 。
- shi3 zhi1 xiang4 nan2 jin4 ， fei1 yi3 xiang1 qi4 juan1 。
- xiang1 ping2 rang4 fu4 xiong1 ， guan1 guo2 qi4 wu2 qian2 。
- han4 fei1 guo3 zi4 zhi4 ， da4 xiao4 zhu1 lao3 xian1 。
- hao2 mo4 wei4 yu4 zhang1 ， zhong4 liu2 cheng2 shen1 yuan1 。
- wu4 chang2 ji1 yu2 jiu3 ， nian4 zi3 yi4 mian3 zhan1 。
- ling4 ming2 bai3 shi4 rong2 ， wen2 xue2 gui4 ben3 yuan2 。
- ai4 zhi4 xiang1 qi1 shen1 ， kui4 wu2 zhang3 zhe3 yan2 。

## 注释

## 译文

## 赏析
