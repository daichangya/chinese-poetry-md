---
id: liu-chang-meng-shi-rong-zhai-shi-zhe-wei-wu-yan-yang-xu-yi-chang
title: 蒙示容斋诗辄为五言仰续逸唱
titlePinyin: meng2 shi4 rong2 zhai1 shi1 zhe2 wei4 wu3 yan2 yang3 xu4 yi4 chang4
titleSlug: meng-shi-rong-zhai-shi-zhe-wei-wu-yan-yang-xu-yi-chang
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 达人与道运，投迹系所逢。
- 在治信若鳯，处幽固犹龙。
- 外物纷屡变，中扃豁兼容。
- 乃知云梦区，未足婴其胸。
- 明公蹈康济，兹世已陶镕。
- 优游就偃息，暇豫奏时雍。
- 高斋危舍字，数亩环崇墉。
- 虚轩便炎夏，奥室宜隆冬。
- 采真混出处，造适观羲农。
- 玩名肆独乐，怙势轻万锺。
- 越人起丹穴，子房去赤松。
- 材为用见循，道以世难从。
- 古事何昭昭，斯民积颙颙。
- 独应甘棠树，方使来者封。

## 拼音
- da2 ren2 yu3 dao4 yun4 ， tou2 ji4 xi4 suo3 feng2 。
- zai4 zhi4 xin4 ruo4 feng4 ， chu4 you1 gu4 you2 long2 。
- wai4 wu4 fen1 lü3 bian4 ， zhong1 jiong1 huo1 jian1 rong2 。
- nai3 zhi1 yun2 meng4 qu1 ， wei4 zu2 ying1 qi2 xiong1 。
- ming2 gong1 dao3 kang1 ji4 ， zi1 shi4 yi3 tao2 rong2 。
- you1 you2 jiu4 yan3 xi1 ， xia2 yu4 zou4 shi2 yong1 。
- gao1 zhai1 wei1 she4 zi4 ， shu4 mu3 huan2 chong2 yong1 。
- xu1 xuan1 bian4 yan2 xia4 ， ao4 shi4 yi2 long2 dong1 。
- cai3 zhen1 hun4 chu1 chu4 ， zao4 shi4 guan1 xi1 nong2 。
- wan2 ming2 si4 du2 le4 ， hu4 shi4 qing1 wan4 zhong1 。
- yue4 ren2 qi3 dan1 xue2 ， zi3 fang2 qu4 chi4 song1 。
- cai2 wei4 yong4 jian4 xun2 ， dao4 yi3 shi4 nan2 cong2 。
- gu3 shi4 he2 zhao1 zhao1 ， si1 min2 ji1 yong2 yong2 。
- du2 ying4 gan1 tang2 shu4 ， fang1 shi3 lai2 zhe3 feng1 。

## 注释

## 译文

## 赏析
