---
id: liu-chang-he-fan-long-tu-jian-zhi-yan-an
title: 贺范龙图兼知延安
titlePinyin: he4 fan4 long2 tu2 jian1 zhi1 yan2 an1
titleSlug: he-fan-long-tu-jian-zhi-yan-an
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大兵昔摧伤，两将折旗鼓。
- 哀哉中国士，化作城下土。
- 冤魂不得返，杀气凌彼苍。
- 天亦为之悲，白昼日无光。
- 人言此城下，往往鬼神哭。
- 此事天子忧，此心大夫辱。
- 昔公守东越，人怨公不用。
- 今日公在西，知公德持重。
- 筑城不必坚，解甲不可攻。
- 何况保金城，弛张皆系公。
- 汲黯辅炎汉，淮南内竦惧。
- 郅都守穷边，匈奴为之去。
- 此事昔所闻，今日见所亲。
- 折冲樽俎间，震动旃裘民。
- 国耻行且刷，寇雠不可保。
- 斯人叹微管，愿及太平老。

## 拼音
- da4 bing1 xi1 cui1 shang1 ， liang3 jiang1 zhe2 qi2 gu3 。
- ai1 zai1 zhong1 guo2 shi4 ， hua4 zuo4 cheng2 xia4 tu3 。
- yuan1 hun2 bu4 de2 fan3 ， sha1 qi4 ling2 bi3 cang1 。
- tian1 yi4 wei4 zhi1 bei1 ， bai2 zhou4 ri4 wu2 guang1 。
- ren2 yan2 ci3 cheng2 xia4 ， wang3 wang3 gui3 shen2 ku1 。
- ci3 shi4 tian1 zi3 you1 ， ci3 xin1 dai4 fu0 ru3 。
- xi1 gong1 shou3 dong1 yue4 ， ren2 yuan4 gong1 bu2 yong4 。
- jin1 ri4 gong1 zai4 xi1 ， zhi1 gong1 de2 chi2 zhong4 。
- zhu4 cheng2 bu2 bi4 jian1 ， jie3 jia3 bu4 ke3 gong1 。
- he2 kuang4 bao3 jin1 cheng2 ， chi2 zhang1 jie1 xi4 gong1 。
- ji2 an4 fu3 yan2 han4 ， huai2 nan2 nei4 song3 ju4 。
- zhi4 dou1 shou3 qiong2 bian1 ， xiong1 nu2 wei4 zhi1 qu4 。
- ci3 shi4 xi1 suo3 wen2 ， jin1 ri4 jian4 suo3 qin1 。
- zhe2 chong1 zun1 zu3 jian1 ， zhen4 dong4 zhan1 qiu2 min2 。
- guo2 chi3 xing2 qie3 shua1 ， kou4 chou2 bu4 ke3 bao3 。
- si1 ren2 tan4 wei1 guan3 ， yuan4 ji2 tai4 ping2 lao3 。

## 注释

## 译文

## 赏析
