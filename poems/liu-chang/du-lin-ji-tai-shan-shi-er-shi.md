---
id: liu-chang-du-lin-ji-tai-shan-shi-er-shi
title: 读邻几泰山十二诗
titlePinyin: du2 lin2 ji3 tai4 shan1 shi2 er4 shi1
titleSlug: du-lin-ji-tai-shan-shi-er-shi
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宿心慕邹鲁，寤寐泰山杪。
- 慷慨念遐观，滞留想轻矫。
- 人寰何鼎鼎，群动困扰扰。
- 安知有神灵，独立万物表。
- 圆天似车盖，沧海称池沼。
- 丹梯无留迹，绝壑通过鸟。
- 古今更废兴，万事论莽眇。
- 七十二家旧，永兴耳目窅。
- 羡君能自力，穷览谢烦湫。
- 超然昔贤趣，处觉兹世少。
- 吐诗状奇丽，思与云缥缈。
- 忽如按图画，所向得了了。
- 悠哉仲尼意，信彼天下小。

## 拼音
- su4 xin1 mu4 zou1 lu3 ， wu4 mei4 tai4 shan1 miao3 。
- kang1 kai3 nian4 xia2 guan1 ， zhi4 liu2 xiang3 qing1 jiao3 。
- ren2 huan2 he2 ding3 ding3 ， qun2 dong4 kun4 rao3 rao3 。
- an1 zhi1 you3 shen2 ling2 ， du2 li4 wan4 wu4 biao3 。
- yuan2 tian1 si4 che1 gai4 ， cang1 hai3 cheng1 chi2 zhao3 。
- dan1 ti1 wu2 liu2 ji4 ， jue2 he4 tong1 guo4 niao3 。
- gu3 jin1 geng4 fei4 xing1 ， wan4 shi4 lun4 mang3 miao3 。
- qi1 shi2 er4 jia1 jiu4 ， yong3 xing1 er3 mu4 yao3 。
- xian4 jun1 neng2 zi4 li4 ， qiong2 lan3 xie4 fan2 qiu1 。
- chao1 ran2 xi1 xian2 qu4 ， chu4 jue2 zi1 shi4 shao3 。
- tu3 shi1 zhuang4 qi2 li4 ， si1 yu3 yun2 piao1 miao3 。
- hu1 ru2 an4 tu2 hua4 ， suo3 xiang4 de2 liao3 liao3 。
- you1 zai1 zhong4 ni2 yi4 ， xin4 bi3 tian1 xia4 xiao3 。

## 注释

## 译文

## 赏析
