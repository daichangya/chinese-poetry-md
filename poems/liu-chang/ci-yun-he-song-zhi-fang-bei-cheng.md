---
id: liu-chang-ci-yun-he-song-zhi-fang-bei-cheng
title: 次韵和宋职方北城
titlePinyin: ci4 yun4 he2 song4 zhi2 fang1 bei3 cheng2
titleSlug: ci-yun-he-song-zhi-fang-bei-cheng
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 菏泽元通济，陶邱已近齐。
- 身纡会稽绶，诏圻武都泥。
- 求瘼初无术，端居愧择栖。
- 万家严壁垒，五雉耸楼梯。
- 版筑人同欲，经营事不迷。
- 峻防谁敢慢，隆栋可言低。
- 兵卫森旗戟，军声叠鼓鼙。
- 论诗讥自郐，肄士取诸暌。
- 物境晨昏异，宾朋步武跻。
- 远烟春漠漠，残雪昼凄凄。
- 华发欢同籍，他年恨解携。
- 琼瑰何足报，埽壁为君题。

## 拼音
- he2 ze2 yuan2 tong1 ji4 ， tao2 qiu1 yi3 jin4 qi2 。
- shen1 yu1 hui4 ji1 shou4 ， zhao4 qi2 wu3 dou1 ni2 。
- qiu2 mo4 chu1 wu2 shu4 ， duan1 ju1 kui4 ze2 qi1 。
- wan4 jia1 yan2 bi4 lei3 ， wu3 zhi4 song3 lou2 ti1 。
- ban3 zhu4 ren2 tong2 yu4 ， jing1 ying2 shi4 bu4 mi2 。
- jun4 fang2 shui2 gan3 man4 ， long2 dong4 ke3 yan2 di1 。
- bing1 wei4 sen1 qi2 ji3 ， jun1 sheng1 die2 gu3 pi2 。
- lun4 shi1 ji1 zi4 kuai4 ， yi4 shi4 qu3 zhu1 kui2 。
- wu4 jing4 chen2 hun1 yi4 ， bin1 peng2 bu4 wu3 ji1 。
- yuan3 yan1 chun1 mo4 mo4 ， can2 xue3 zhou4 qi1 qi1 。
- hua2 fa4 huan1 tong2 ji2 ， ta1 nian2 hen4 jie3 xie2 。
- qiong2 gui1 he2 zu2 bao4 ， sao4 bi4 wei4 jun1 ti2 。

## 注释

## 译文

## 赏析
