---
id: liu-chang-he-xi-yu
title: 和喜雨
titlePinyin: he2 xi3 yu3
titleSlug: he-xi-yu
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 望岁忧农事，为霖属柄臣。
- 吁嗟动云汉，精祲验天人。
- 霏雾凝空曲，雄风激水滨。
- 驱除断炎燠，洒埽浄埃尘。
- 势欲翻河海，声疑过鬼神。
- 山川共秀发，穹壤划清新。
- 庶物含生意，元和倚大钧。
- 穴蛟深奋角，辙鲋默翻鳞。
- 雷电天威远，耕桑帝力匀。
- 依然四时正，好在万家春。
- 会府开清旦，高堂引庆宾。
- 沃焦心有待，濯热正无伦。
- 蒸础遗占信，随轩旧史真。
- 京师并福润，爻象在经纶。
- 舞罢看佋服，谈余识垫巾。
- 新诗追大雅，舆诵洽烝民。
- 单袷寒仍薄，清和气已震。
- 晴晖明旭日，霁色卷高旻。
- 亹亹希前哲，凄凄幸及辰。
- 阳秋书闵雨，一颂鲁公仁。

## 拼音
- wang4 sui4 you1 nong2 shi4 ， wei4 lin2 shu3 bing3 chen2 。
- xu1 jie1 dong4 yun2 han4 ， jing1 jin4 yan4 tian1 ren2 。
- fei1 wu4 ning2 kong1 qu3 ， xiong2 feng1 ji1 shui3 bin1 。
- qu1 chu2 duan4 yan2 yu4 ， sa3 sao4 jing4 ai1 chen2 。
- shi4 yu4 fan1 he2 hai3 ， sheng1 yi2 guo4 gui3 shen2 。
- shan1 chuan1 gong4 xiu4 fa1 ， qiong2 rang3 hua4 qing1 xin1 。
- shu4 wu4 han2 sheng1 yi4 ， yuan2 he2 yi3 da4 jun1 。
- xue2 jiao1 shen1 fen4 jiao3 ， zhe2 fu4 mo4 fan1 lin2 。
- lei2 dian4 tian1 wei1 yuan3 ， geng1 sang1 di4 li4 yun2 。
- yi1 ran2 si4 shi2 zheng4 ， hao3 zai4 wan4 jia1 chun1 。
- hui4 fu3 kai1 qing1 dan4 ， gao1 tang2 yin3 qing4 bin1 。
- wo4 jiao1 xin1 you3 dai4 ， zhuo2 re4 zheng4 wu2 lun2 。
- zheng1 chu3 yi2 zhan4 xin4 ， sui2 xuan1 jiu4 shi3 zhen1 。
- jing1 shi1 bing4 fu2 run4 ， yao2 xiang4 zai4 jing1 lun2 。
- wu3 ba4 kan4 zhao1 fu2 ， tan2 yu2 shi2 dian4 jin1 。
- xin1 shi1 zhui1 da4 ya3 ， yu2 song4 qia4 zheng1 min2 。
- dan1 jia2 han2 reng2 bao2 ， qing1 he2 qi4 yi3 zhen4 。
- qing2 hui1 ming2 xu4 ri4 ， ji4 se4 juan4 gao1 min2 。
- wei3 wei3 xi1 qian2 zhe2 ， qi1 qi1 xing4 ji2 chen2 。
- yang2 qiu1 shu1 min3 yu3 ， yi2 song4 lu3 gong1 ren2 。

## 注释

## 译文

## 赏析
