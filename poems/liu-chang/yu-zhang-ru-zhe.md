---
id: liu-chang-yu-zhang-ru-zhe
title: 豫章儒者
titlePinyin: yu4 zhang1 ru2 zhe3
titleSlug: yu-zhang-ru-zhe
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 豫章有儒者，读书三十年。
- 但识上古风，不知时俗迁。
- 一闻西戎叛，有意摧群顽。
- 诣阙上封章，臣知用兵权。
- 不在劳士卒，不须役戈鋋。
- 要先正其本，本正末自安。
- 臣观朝廷中，或有可废员。
- 臣观草泽中，或有可用贤。
- 国家既失此，奸吏随矫虔。
- 吏奸万事隳，外患随因缘。
- 所以子玉存，文公积愁颜。
- 所以汲黯亡，淮南为无难。
- 天子览表叹，当朝常拳拳。
- 回头谓群公，可付史馆编。
- 可使靡好爵，以补风化源。
- 岂知贵臣忌，投尔南海壖。
- 不得面指陈，胸襟曷由宣。
- 卒走驱使行，行行酌贪泉。
- 名与囚隶俱，位乃胥校联。
- 九重竟不知，犹谓列王官。
- 奈何乐尧舜，乃是取危颠。
- 谁云遇明主，未免遭弃捐。
- 遂令天下士，齚舌戒勿言。
- 宁有死壑中，安有议君前。
- 浮云蔽白日，自古同所叹。
- 岂为此生悲，我歌愿胪传。

## 拼音
- yu4 zhang1 you3 ru2 zhe3 ， du2 shu1 san1 shi2 nian2 。
- dan4 shi2 shang4 gu3 feng1 ， bu4 zhi1 shi2 su2 qian1 。
- yi4 wen2 xi1 rong2 pan4 ， you3 yi4 cui1 qun2 wan2 。
- yi4 que1 shang4 feng1 zhang1 ， chen2 zhi1 yong4 bing1 quan2 。
- bu2 zai4 lao2 shi4 zu2 ， bu4 xu1 yi4 ge1 chan2 。
- yao4 xian1 zheng4 qi2 ben3 ， ben3 zheng4 mo4 zi4 an1 。
- chen2 guan1 chao2 ting2 zhong1 ， huo4 you3 ke3 fei4 yuan2 。
- chen2 guan1 cao3 ze2 zhong1 ， huo4 you3 ke3 yong4 xian2 。
- guo2 jia1 ji4 shi1 ci3 ， jian1 li4 sui2 jiao3 qian2 。
- li4 jian1 wan4 shi4 hui1 ， wai4 huan4 sui2 yin1 yuan2 。
- suo3 yi3 zi3 yu4 cun2 ， wen2 gong1 ji1 chou2 yan2 。
- suo3 yi3 ji2 an4 wang2 ， huai2 nan2 wei4 wu2 nan2 。
- tian1 zi3 lan3 biao3 tan4 ， dang1 chao2 chang2 quan2 quan2 。
- hui2 tou2 wei4 qun2 gong1 ， ke3 fu4 shi3 guan3 bian1 。
- ke3 shi3 mi2 hao3 jue2 ， yi3 bu3 feng1 hua4 yuan2 。
- qi3 zhi1 gui4 chen2 ji4 ， tou2 er3 nan2 hai3 ruan2 。
- bu4 de2 mian4 zhi3 chen2 ， xiong1 jin1 he2 you2 xuan1 。
- zu2 zou3 qu1 shi3 xing2 ， xing2 xing2 zhuo2 tan1 quan2 。
- ming2 yu3 qiu2 li4 ju4 ， wei4 nai3 xu1 xiao4 lian2 。
- jiu3 chong2 jing4 bu4 zhi1 ， you2 wei4 lie4 wang2 guan1 。
- nai4 he2 le4 yao2 shun4 ， nai3 shi4 qu3 wei1 dian1 。
- shui2 yun2 yu4 ming2 zhu3 ， wei4 mian3 zao1 qi4 juan1 。
- sui4 ling4 tian1 xia4 shi4 ， ze2 she2 jie4 wu4 yan2 。
- ning2 you3 si3 he4 zhong1 ， an1 you3 yi4 jun1 qian2 。
- fu2 yun2 bi4 bai2 ri4 ， zi4 gu3 tong2 suo3 tan4 。
- qi3 wei4 ci3 sheng1 bei1 ， wo3 ge1 yuan4 lu2 chuan2 。

## 注释

## 译文

## 赏析
