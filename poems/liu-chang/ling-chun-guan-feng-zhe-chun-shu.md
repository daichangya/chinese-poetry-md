---
id: liu-chang-ling-chun-guan-feng-zhe-chun-shu
title: 灵椿馆风折椿树
titlePinyin: ling2 chun1 guan3 feng1 zhe2 chun1 shu4
titleSlug: ling-chun-guan-feng-zhe-chun-shu
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 野人独爱灵椿馆，馆前灵椿耸危干。
- 风柔雨练三月余，奕奕中庭荫华伞。
- 清阴及物不自惜，赤日当天损炎旱。
- 危簷密牖清有余，翠竹猗桐何足算。
- 南山白虎啸狂飇，孤根易动枝条散。
- 芳华寂寞未及衰，萎迟遂比沟中断。
- 君不见月中紫桂天上榆，有名无实安自如。
- 天河均涧易生植，甘露洒叶长扶疏。
- 结根得所应自贵，庇荫虽远真徒虚。
- 灵椿乎，庄子浪叟诚尔徒。
- 尔当自取八千岁，今颠蹶矣人谁扶。

## 拼音
- ye3 ren2 du2 ai4 ling2 chun1 guan3 ， guan3 qian2 ling2 chun1 song3 wei1 gan1 。
- feng1 rou2 yu3 lian4 san1 yue4 yu2 ， yi4 yi4 zhong1 ting2 yin4 hua2 san3 。
- qing1 yin1 ji2 wu4 bu2 zi4 xi1 ， chi4 ri4 dang1 tian1 sun3 yan2 han4 。
- wei1 yan2 mi4 you3 qing1 you3 yu2 ， cui4 zhu2 yi1 tong2 he2 zu2 suan4 。
- nan2 shan1 bai2 hu3 xiao4 kuang2 biao1 ， gu1 gen1 yi4 dong4 zhi1 tiao2 san4 。
- fang1 hua2 ji4 mo4 wei4 ji2 shuai1 ， wei3 chi2 sui4 bi3 gou1 zhong1 duan4 。
- jun1 bu2 jian4 yue4 zhong1 zi3 gui4 tian1 shang4 yu2 ， you3 ming2 wu2 shi2 an1 zi4 ru2 。
- tian1 he2 jun1 jian4 yi4 sheng1 zhi2 ， gan1 lu4 sa3 ye4 chang2 fu2 shu1 。
- jie2 gen1 de2 suo3 ying4 zi4 gui4 ， bi4 yin4 sui1 yuan3 zhen1 tu2 xu1 。
- ling2 chun1 hu1 ， zhuang1 zi3 lang4 sou3 cheng2 er3 tu2 。
- er3 dang1 zi4 qu3 ba1 qian1 sui4 ， jin1 dian1 jue3 yi3 ren2 shui2 fu2 。

## 注释

## 译文

## 赏析
