---
id: liu-chang-song-li-cai-yuan
title: 送李才元
titlePinyin: song4 li3 cai2 yuan2
titleSlug: song-li-cai-yuan
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 车马何赫奕，观者更叹息。
- 冨贵归故乡，任州二千石。
- 赐金为亲寿，衣锦供子职。
- 里闬纳华驷，公堂列严戟。
- 地兼百城会，众有万户籍。
- 指㧑吏奔走，宣布民悦怿。
- 丈夫虽非通，岂负稽古力。
- 怀章过故人，笑别见颜色。
- 吾徒若匏瓜，长繋惭不食。
- 赠君当何言，有信勉相忆。

## 拼音
- che1 ma3 he2 he4 yi4 ， guan1 zhe3 geng4 tan4 xi1 。
- fu4 gui4 gui1 gu4 xiang1 ， ren4 zhou1 er4 qian1 shi2 。
- ci4 jin1 wei4 qin1 shou4 ， yi1 jin3 gong4 zi3 zhi2 。
- li3 han4 na4 hua2 si4 ， gong1 tang2 lie4 yan2 ji3 。
- di4 jian1 bai3 cheng2 hui4 ， zhong4 you3 wan4 hu4 ji2 。
- zhi3 hui1 li4 ben1 zou3 ， xuan1 bu4 min2 yue4 yi4 。
- zhang4 fu0 sui1 fei1 tong1 ， qi3 fu4 ji1 gu3 li4 。
- huai2 zhang1 guo4 gu4 ren2 ， xiao4 bie2 jian4 yan2 se4 。
- wu2 tu2 ruo4 pao2 gua1 ， chang2 ji4 can2 bu4 shi2 。
- zeng4 jun1 dang1 he2 yan2 ， you3 xin4 mian3 xiang1 yi4 。

## 注释

## 译文

## 赏析
