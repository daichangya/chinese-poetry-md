---
id: liu-chang-tong-lin-ji-guan-zhong-dao-jia-shu-hua
title: 同邻几观中道家书画
titlePinyin: tong2 lin2 ji3 guan1 zhong1 dao4 jia1 shu1 hua4
titleSlug: tong-lin-ji-guan-zhong-dao-jia-shu-hua
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宋公好古天下闻，法书奇画多求真。
- 独将文雅遗后世，官虽贵达家尤贫。
- 近自唐室远及秦，上下略数千余春。
- 丹青翰墨著名者，一二收拾忘辛勤。
- 象贤济美声不坠，手泽巨细皆如新。
- 朝廷交游累千百，未尝肯示寻常人。
- 蔡侯江翁与梅伯，于今磊落称绝伦。
- 退朝相从得尽见，更觉清门无杂宾。
- 鉴微赏异极毫髪，四座若获千金珍。
- 往往发狂或大叫，咏诗落笔争纷纶。
- 我随众人久碌碌，学殖欲落衣生尘。
- 愿登群玉探禹穴，不惮山海驰舟轮。
- 此君家近未宜后，率然欲往怀逡巡。
- 淹留秖觉岁月老，复恐异物潜通神。
- 但传妙唱想绝迹，诵叹慷慨书搢绅。

## 拼音
- song4 gong1 hao3 gu3 tian1 xia4 wen2 ， fa3 shu1 qi2 hua4 duo1 qiu2 zhen1 。
- du2 jiang1 wen2 ya3 yi2 hou4 shi4 ， guan1 sui1 gui4 da2 jia1 you2 pin2 。
- jin4 zi4 tang2 shi4 yuan3 ji2 qin2 ， shang4 xia4 lüe4 shu4 qian1 yu2 chun1 。
- dan1 qing1 han4 mo4 zhu4 ming2 zhe3 ， yi1 er4 shou1 shi2 wang4 xin1 qin2 。
- xiang4 xian2 ji4 mei3 sheng1 bu2 zhui4 ， shou3 ze2 ju4 xi4 jie1 ru2 xin1 。
- chao2 ting2 jiao1 you2 lei4 qian1 bai3 ， wei4 chang2 ken3 shi4 xun2 chang2 ren2 。
- cai4 hou2 jiang1 weng1 yu3 mei2 bo2 ， yu2 jin1 lei3 luo4 cheng1 jue2 lun2 。
- tui4 chao2 xiang1 cong2 de2 jin4 jian4 ， geng4 jue2 qing1 men2 wu2 za2 bin1 。
- jian4 wei1 shang3 yi4 ji2 hao2 fa4 ， si4 zuo4 ruo4 huo4 qian1 jin1 zhen1 。
- wang3 wang3 fa1 kuang2 huo4 da4 jiao4 ， yong3 shi1 luo4 bi3 zheng1 fen1 lun2 。
- wo3 sui2 zhong4 ren2 jiu3 lu4 lu4 ， xue2 zhi2 yu4 luo4 yi1 sheng1 chen2 。
- yuan4 deng1 qun2 yu4 tan4 yu3 xue2 ， bu2 dan4 shan1 hai3 chi2 zhou1 lun2 。
- ci3 jun1 jia1 jin4 wei4 yi2 hou4 ， lü4 ran2 yu4 wang3 huai2 qun1 xun2 。
- yan1 liu2 zhi3 jue2 sui4 yue4 lao3 ， fu4 kong3 yi4 wu4 qian2 tong1 shen2 。
- dan4 chuan2 miao4 chang4 xiang3 jue2 ji4 ， song4 tan4 kang1 kai3 shu1 jin4 shen1 。

## 注释

## 译文

## 赏析
