---
id: liu-chang-xi-rong-xing
title: 西戎行
titlePinyin: xi1 rong2 xing2
titleSlug: xi-rong-xing
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻圣人之兵有不战，不战之胜善之善。
- 况复良将握天威，西戎虽强安得擅。
- 忆昔属国羽书闻，中宴彻酒诏图勋。
- 丞相陈谋御史请，独可遣将诛其君。
- 吏民诖误不足治，我以威德周无垠。
- 尚书侍郎尽明哲，秉钺载旆如火烈。
- 羽林积卒眀号令，贼兵蹙戚忧巢穴。
- 方春缓诛已偷息，天不假易行勦绝。
- 太常请献象功舞，史臣愿勒西山岊。
- 悬头藁街敕狂慢，积粟金城抚疲苶。
- 西戎行，告尔勿逆果自坑，百蛮来威天下平。

## 拼音
- wu2 wen2 sheng4 ren2 zhi1 bing1 you3 bu2 zhan4 ， bu2 zhan4 zhi1 sheng4 shan4 zhi1 shan4 。
- kuang4 fu4 liang2 jiang4 wo4 tian1 wei1 ， xi1 rong2 sui1 qiang2 an1 de2 shan4 。
- yi4 xi1 shu3 guo2 yu3 shu1 wen2 ， zhong1 yan4 che4 jiu3 zhao4 tu2 xun1 。
- cheng2 xiang4 chen2 mou2 yu4 shi3 qing3 ， du2 ke3 qian3 jiang1 zhu1 qi2 jun1 。
- li4 min2 gua4 wu4 bu4 zu2 zhi4 ， wo3 yi3 wei1 de2 zhou1 wu2 yin2 。
- shang4 shu1 shi4 lang2 jin4 ming2 zhe2 ， bing3 yue4 zai3 pei4 ru2 huo3 lie4 。
- yu3 lin2 ji1 zu2 ming2 hao4 ling4 ， zei2 bing1 cu4 qi1 you1 chao2 xue2 。
- fang1 chun1 huan3 zhu1 yi3 tou1 xi1 ， tian1 bu4 jia3 yi4 xing2 jiao3 jue2 。
- tai4 chang2 qing3 xian4 xiang4 gong1 wu3 ， shi3 chen2 yuan4 le4 xi1 shan1 jie2 。
- xuan2 tou2 gao3 jie1 chi4 kuang2 man4 ， ji1 su4 jin1 cheng2 fu3 pi2 nie2 。
- xi1 rong2 xing2 ， gao4 er3 wu4 ni4 guo3 zi4 keng1 ， bai3 man2 lai2 wei1 tian1 xia4 ping2 。

## 注释

## 译文

## 赏析
