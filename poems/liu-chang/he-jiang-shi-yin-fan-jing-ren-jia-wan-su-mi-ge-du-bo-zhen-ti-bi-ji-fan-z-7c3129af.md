---
id: liu-chang-he-jiang-shi-yin-fan-jing-ren-jia-wan-su-mi-ge-du-bo-zhen-ti-bi-ji-fan-z-7c3129af
title: 和江十饮范景仁家晚宿秘阁睹伯镇题壁记番直日月感之作五古
titlePinyin: he2 jiang1 shi2 yin3 fan4 jing3 ren2 jia1 wan3 su4 mi4 ge2 du3 bo2 zhen4 ti2 bi4 ji4 fan1 zhi2 ri4 yue4 gan3 zhi1 zuo4 wu3 gu3
titleSlug: he-jiang-shi-yin-fan-jing-ren-jia-wan-su-mi-ge-du-bo-zhen-ti-bi-ji-fan-z-7c3129af
author: 刘敞
authorPinyin: liu2 chang3
authorSlug: liu-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阮公有大度，于世无所营。
- 顾独好饮酒，而欣为步兵。
- 未尝语是非，举俗骇且惊。
- 夫岂知胸中，磥磈独不平。
- 西登广武原，咄嗟竖子明。
- 朅来蓬池上，咏怀激哀声。
- 此风久不闻，寥落成千龄。
- 邻几颇其流，贫贱能忘形。
- 校书天禄阁，不忍游公卿。
- 时从好事饮，傲兀人间情。
- 髪白不自疑，归来卧前楹。
- 顾是壁上书，始知歳月倾。
- 喟然感旧交，因欲东南行。
- 黄鹄真去矣，白云远冥冥。
- 吾闻至人语，大块劳我生。
- 天地一毫间，出处何重轻。
- 但使樽有酒，长醉不用醒。
- 君当觧此意，独往何必清。

## 拼音
- ruan3 gong1 you3 da4 du4 ， yu2 shi4 wu2 suo3 ying2 。
- gu4 du2 hao3 yin3 jiu3 ， er2 xin1 wei4 bu4 bing1 。
- wei4 chang2 yu3 shi4 fei1 ， ju3 su2 hai4 qie3 jing1 。
- fu1 qi3 zhi1 xiong1 zhong1 ， lei3 wei3 du2 bu4 ping2 。
- xi1 deng1 guang3 wu3 yuan2 ， duo1 jie1 shu4 zi3 ming2 。
- qie4 lai2 peng2 chi2 shang4 ， yong3 huai2 ji1 ai1 sheng1 。
- ci3 feng1 jiu3 bu4 wen2 ， liao2 luo4 cheng2 qian1 ling2 。
- lin2 ji3 po1 qi2 liu2 ， pin2 jian4 neng2 wang4 xing2 。
- xiao4 shu1 tian1 lu4 ge2 ， bu4 ren3 you2 gong1 qing1 。
- shi2 cong2 hao3 shi4 yin3 ， ao4 wu4 ren2 jian1 qing2 。
- fa4 bai2 bu2 zi4 yi2 ， gui1 lai2 wo4 qian2 ying2 。
- gu4 shi4 bi4 shang4 shu1 ， shi3 zhi1 sui4 yue4 qing1 。
- kui4 ran2 gan3 jiu4 jiao1 ， yin1 yu4 dong1 nan2 xing2 。
- huang2 hu2 zhen1 qu4 yi3 ， bai2 yun2 yuan3 ming2 ming2 。
- wu2 wen2 zhi4 ren2 yu3 ， da4 kuai4 lao2 wo3 sheng1 。
- tian1 di4 yi4 hao2 jian1 ， chu1 chu4 he2 zhong4 qing1 。
- dan4 shi3 zun1 you3 jiu3 ， chang2 zui4 bu2 yong4 xing3 。
- jun1 dang1 jie3 ci3 yi4 ， du2 wang3 he2 bi4 qing1 。

## 注释

## 译文

## 赏析
