---
id: lu-yuan-fu-you-tian-zhu-si
title: 游天竺寺
titlePinyin: you2 tian1 zhu2 si4
titleSlug: you-tian-zhu-si
author: 卢元辅
authorPinyin: lu2 yuan2 fu3
authorSlug: lu-yuan-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 水田十里学袈裟，秋殿千金俨释迦。
- 远客偏求月桂子，老人不记石莲花。
- 武林山价县隋日，天竺经文隶汉家。
- 苔壁娲皇炼来处，泐中修竹扫云霞。
- （见《两浙金石志》卷二。
- ）（〖1〗石刻诗前原题「大唐杭州刺史卢元辅」九字。
- 〖2〗阮元《两浙金石志》：「右刻在下天竺神尼塔下磨崖，文九行，右行，正书，径二寸。
- 此诗《全唐诗》未载。
- 按卢元辅于德宗时自河南县令除杭州刺史，尝于武林山作见山亭，见《咸淳临安志》。
- 又《胥山碑铭》，元和十年卢元辅文，王遹书，见《舆地碑目》。
- 此疑元和时刻。
- 又《陜西通志》云：『卢元辅滑州人，曾为华州刺史。』
- 《郎官石柱题名》有金部郎中卢元辅。
- 白乐天有《卢元辅除杭州刺史制》，中云：『尝守商都，再领京县。』
- 皆其历官也。
- 石本『泐中修竹扫云霞』，『泐』字系原刻，『修竹』二字系改凿。
- 『大唐』二字亦添补。
- 《西湖志》作『洞中』，盖据文理，未见石刻也。」
- 〖3〗《杭州府志》引《武林石刻记》：「唐卢元辅《游天竺诗》，纵一尺八寸，横二尺，正书，字径二寸。」）。

## 拼音
- shui3 tian2 shi2 li3 xue2 jia1 sha1 ， qiu1 dian4 qian1 jin1 yan3 shi4 jia1 。
- yuan3 ke4 pian1 qiu2 yue4 gui4 zi3 ， lao3 ren2 bu2 ji4 shi2 lian2 hua1 。
- wu3 lin2 shan1 jia4 xian4 sui2 ri4 ， tian1 zhu2 jing1 wen2 li4 han4 jia1 。
- tai2 bi4 wa1 huang2 lian4 lai2 chu4 ， le4 zhong1 xiu1 zhu2 sao3 yun2 xia2 。
- （ jian4 《 liang3 zhe4 jin1 shi2 zhi4 》 juan4 er4 。
- ） （ 〖 1 〗 shi2 ke4 shi1 qian2 yuan2 ti2 「 da4 tang2 hang2 zhou1 ci4 shi3 lu2 yuan2 fu3 」 jiu3 zi4 。
- 〖 2 〗 ruan3 yuan2 《 liang3 zhe4 jin1 shi2 zhi4 》 ： 「 you4 ke4 zai4 xia4 tian1 zhu2 shen2 ni2 ta3 xia4 mo2 ya2 ， wen2 jiu3 hang2 ， you4 xing2 ， zheng4 shu1 ， jing4 er4 cun4 。
- ci3 shi1 《 quan2 tang2 shi1 》 wei4 zai3 。
- an4 lu2 yuan2 fu3 yu2 de2 zong1 shi2 zi4 he2 nan2 xian4 ling4 chu2 hang2 zhou1 ci4 shi3 ， chang2 yu2 wu3 lin2 shan1 zuo4 jian4 shan1 ting2 ， jian4 《 xian2 chun2 lin2 an1 zhi4 》 。
- you4 《 xu1 shan1 bei1 ming2 》 ， yuan2 he2 shi2 nian2 lu2 yuan2 fu3 wen2 ， wang2 yu4 shu1 ， jian4 《 yu2 di4 bei1 mu4 》 。
- ci3 yi2 yuan2 he2 shi2 ke4 。
- you4 《 xia2 xi1 tong1 zhi4 》 yun2 ： 『 lu2 yuan2 fu3 hua2 zhou1 ren2 ， ceng2 wei4 hua2 zhou1 ci4 shi3 。 』
- 《 lang2 guan1 shi2 zhu4 ti2 ming2 》 you3 jin1 bu4 lang2 zhong1 lu2 yuan2 fu3 。
- bai2 le4 tian1 you3 《 lu2 yuan2 fu3 chu2 hang2 zhou1 ci4 shi3 zhi4 》 ， zhong1 yun2 ： 『 chang2 shou3 shang1 dou1 ， zai4 ling3 jing1 xian4 。 』
- jie1 qi2 li4 guan1 ye3 。
- shi2 ben3 『 le4 zhong1 xiu1 zhu2 sao3 yun2 xia2 』 ， 『 le4 』 zi4 xi4 yuan2 ke4 ， 『 xiu1 zhu2 』 er4 zi4 xi4 gai3 zao2 。
- 『 da4 tang2 』 er4 zi4 yi4 tian1 bu3 。
- 《 xi1 hu2 zhi4 》 zuo4 『 dong4 zhong1 』 ， gai4 ju4 wen2 li3 ， wei4 jian4 shi2 ke4 ye3 。 」
- 〖 3 〗 《 hang2 zhou1 fu3 zhi4 》 yin3 《 wu3 lin2 shi2 ke4 ji4 》 ： 「 tang2 lu2 yuan2 fu3 《 you2 tian1 zhu2 shi1 》 ， zong4 yi4 chi3 ba1 cun4 ， heng2 er4 chi3 ， zheng4 shu1 ， zi4 jing4 er4 cun4 。 」 ） 。

## 注释

## 译文

## 赏析
