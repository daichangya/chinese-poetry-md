---
id: wu-long-han-niu-zhu-shan-guan-da-jiang
title: 牛渚山观大江
titlePinyin: niu2 zhu3 shan1 guan1 da4 jiang1
titleSlug: niu-zhu-shan-guan-da-jiang
author: 吴龙翰
authorPinyin: wu2 long2 han4
authorSlug: wu-long-han
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巨灵劈破苍山石，鞭起九龙入空碧。
- 山分两半合不成，夹住长江数千尺。
- 九道惊湍相击撞，雷声怒发谁敢当。
- 神蛟出没不可数，往往杀气摩穹苍。
- 呜呼蜀道行且难，剑门险似铁门闗。
- 一夫可敌万夫勇，大开栈道通殽函。
- 固知长江当城壁，立此天堑限南北。
- 东南王气无穷年，此江未必成桑田。
- 君不见敌兵百万连艨艟，雄师出鬭一扫空。
- 书生不能长鎗与大剑，只坐帷幄收奇功。

## 拼音
- ju4 ling2 pi1 po4 cang1 shan1 shi2 ， bian1 qi3 jiu3 long2 ru4 kong1 bi4 。
- shan1 fen1 liang3 ban4 he2 bu4 cheng2 ， jia2 zhu4 chang2 jiang1 shu4 qian1 chi3 。
- jiu3 dao4 jing1 tuan1 xiang1 ji1 zhuang4 ， lei2 sheng1 nu4 fa1 shui2 gan3 dang1 。
- shen2 jiao1 chu1 mo4 bu4 ke3 shu4 ， wang3 wang3 sha1 qi4 mo2 qiong2 cang1 。
- wu1 hu1 shu3 dao4 heng0 qie3 nan2 ， jian4 men2 xian3 si4 tie3 men2 guan1 。
- yi4 fu1 ke3 di2 wan4 fu1 yong3 ， da4 kai1 zhan4 dao4 tong1 yao2 han2 。
- gu4 zhi1 chang2 jiang1 dang1 cheng2 bi4 ， li4 ci3 tian1 qian4 xian4 nan2 bei3 。
- dong1 nan2 wang2 qi4 wu2 qiong2 nian2 ， ci3 jiang1 wei4 bi4 cheng2 sang1 tian2 。
- jun1 bu2 jian4 di2 bing1 bai3 wan4 lian2 meng2 chong1 ， xiong2 shi1 chu1 dou4 yi4 sao3 kong1 。
- shu1 sheng1 bu4 neng2 chang2 qiang1 yu3 da4 jian4 ， zhi1 zuo4 wei2 wo4 shou1 qi2 gong1 。

## 注释

## 译文

## 赏析
