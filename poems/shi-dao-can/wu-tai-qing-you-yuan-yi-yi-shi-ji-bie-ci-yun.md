---
id: shi-dao-can-wu-tai-qing-you-yuan-yi-yi-shi-ji-bie-ci-yun
title: 吴太清有远役以诗寄别次韵
titlePinyin: wu2 tai4 qing1 you3 yuan3 yi4 yi3 shi1 ji4 bie2 ci4 yun4
titleSlug: wu-tai-qing-you-yuan-yi-yi-shi-ji-bie-ci-yun
author: 释道璨
authorPinyin: shi4 dao4 can4
authorSlug: shi-dao-can
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宇宙入八窗，芙蓉制衣裳。
- 两眼挂万古，深柱书传香。
- 笔端肤寸合，要作天下凉。
- 余事亦演雅，簸弄正未妨。
- 颠倒走百怪，陆离罗众芳。
- 气焰压牛斗，何止万丈光。
- 笑他儿女曹，白道空茫茫。
- 秋风三尺剑，尘土压下方。
- 斫却月中桂，及此鬓未苍。
- 我欲援北斗，酌以椒桂浆。
- 文章于此道，太山一毫芒。
- 洙泗到伊洛，波澜正泱泱。
- 多少溯流人，褰裳复回翔。
- 孰知方寸间，一苇直可航。
- 勉哉吴夫子，此事当毋忘。

## 拼音
- yu3 zhou4 ru4 ba1 chuang1 ， fu2 rong2 zhi4 yi1 shang0 。
- liang3 yan3 gua4 wan4 gu3 ， shen1 zhu4 shu1 chuan2 xiang1 。
- bi3 duan1 fu1 cun4 he2 ， yao4 zuo4 tian1 xia4 liang2 。
- yu2 shi4 yi4 yan3 ya3 ， bo4 nong4 zheng4 wei4 fang2 。
- dian1 dao3 zou3 bai3 guai4 ， lu4 li2 luo2 zhong4 fang1 。
- qi4 yan4 ya1 niu2 dou4 ， he2 zhi3 wan4 zhang4 guang1 。
- xiao4 ta1 er2 nü3 cao2 ， bai2 dao4 kong1 mang2 mang2 。
- qiu1 feng1 san1 chi3 jian4 ， chen2 tu3 ya1 xia4 fang1 。
- zhuo2 que4 yue4 zhong1 gui4 ， ji2 ci3 bin4 wei4 cang1 。
- wo3 yu4 yuan2 bei3 dou4 ， zhuo2 yi3 jiao1 gui4 jiang1 。
- wen2 zhang1 yu2 ci3 dao4 ， tai4 shan1 yi4 hao2 mang2 。
- zhu1 si4 dao4 yi1 luo4 ， bo1 lan2 zheng4 yang1 yang1 。
- duo1 shao3 su4 liu2 ren2 ， qian1 shang0 fu4 hui2 xiang2 。
- shu2 zhi1 fang1 cun4 jian1 ， yi4 wei3 zhi2 ke3 hang2 。
- mian3 zai1 wu2 fu1 zi3 ， ci3 shi4 dang1 wu2 wang4 。

## 注释

## 译文

## 赏析
