---
id: shi-dao-can-ta-xue-xia-yun-ju-shan-su-chong-shou-ji-cao-tang
title: 蹋雪下云居山宿崇寿寄草堂
titlePinyin: ta4 xue3 xia4 yun2 ju1 shan1 su4 chong2 shou4 ji4 cao3 tang2
titleSlug: ta-xue-xia-yun-ju-shan-su-chong-shou-ji-cao-tang
author: 释道璨
authorPinyin: shi4 dao4 can4
authorSlug: shi-dao-can
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 别山三十年，见山双眼碧。
- 山灵喜我来，一笑作戏剧。
- 纵横万花舞，变乱山颜色。
- 圭璧拔地起，自在群玉国。
- 去兴纷莫留，下足深没膝。
- 冻合坡长短，石碍路剞侧。
- 跻攀脚未稳，失势落数尺。
- 平生江海屐，常患天地窄。
- 立处贵稳密，取道贵径直。
- 只要缓步行，不在多用力。
- 祇以到为期，半途肯休息。
- 须臾到山趾，坦途随意适。
- 回看行路处，倚天立青壁。
- 极爱山上云，长年抱幽石。
- 耐得许多清，一夜遥相忆。

## 拼音
- bie2 shan1 san1 shi2 nian2 ， jian4 shan1 shuang1 yan3 bi4 。
- shan1 ling2 xi3 wo3 lai2 ， yi2 xiao4 zuo4 xi4 ju4 。
- zong4 heng2 wan4 hua1 wu3 ， bian4 luan4 shan1 yan2 se4 。
- gui1 bi4 ba2 di4 qi3 ， zi4 zai4 qun2 yu4 guo2 。
- qu4 xing1 fen1 mo4 liu2 ， xia4 zu2 shen1 mei2 xi1 。
- dong4 he2 po1 chang2 duan3 ， shi2 ai4 lu4 ji1 ce4 。
- ji1 pan1 jiao3 wei4 wen3 ， shi1 shi4 luo4 shu4 chi3 。
- ping2 sheng1 jiang1 hai3 ji1 ， chang2 huan4 tian1 di4 zhai3 。
- li4 chu4 gui4 wen3 mi4 ， qu3 dao4 gui4 jing4 zhi2 。
- zhi3 yao4 huan3 bu4 xing2 ， bu2 zai4 duo1 yong4 li4 。
- qi2 yi3 dao4 wei2 qi1 ， ban4 tu2 ken3 xiu1 xi0 。
- xu1 yu2 dao4 shan1 zhi3 ， tan3 tu2 sui2 yi4 shi4 。
- hui2 kan4 xing2 lu4 chu4 ， yi3 tian1 li4 qing1 bi4 。
- ji2 ai4 shan1 shang4 yun2 ， chang2 nian2 bao4 you1 shi2 。
- nai4 de2 xu3 duo1 qing1 ， yi2 ye4 yao2 xiang1 yi4 。

## 注释

## 译文

## 赏析
