---
id: shi-dao-can-he-guo-dan-xi
title: 和郭澹溪
titlePinyin: he2 guo1 dan4 xi1
titleSlug: he-guo-dan-xi
author: 释道璨
authorPinyin: shi4 dao4 can4
authorSlug: shi-dao-can
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋气入我窗，秋风吹我裳。
- 可人溪上来，语妙齿颊香。
- 余味彻肝肺，散作六月凉。
- 苦吟有天知，不知正无妨。
- 譬如丛生兰，无人亦自芳。
- 明珠遗我把，烂烂照乘光。
- 疾风驾沧海，世波正茫茫。
- 老气盖九州，老眼隘四方。
- 黄尘暗长淮，蒹葭色苍苍。
- 醉草马上檄，举瓢酌天浆。
- 云开帝星明，妖彗收光芒。
- 长江砥样平，鸥鸟水泱泱。
- 照影东湖滨，矫首看横翔。
- 钓竿拂珊瑚，凉意满归航。
- 到海得明月，寄我毋相忘。

## 拼音
- qiu1 qi4 ru4 wo3 chuang1 ， qiu1 feng1 chui1 wo3 shang0 。
- ke3 ren2 xi1 shang4 lai2 ， yu3 miao4 chi3 jia2 xiang1 。
- yu2 wei4 che4 gan1 fei4 ， san4 zuo4 liu4 yue4 liang2 。
- ku3 yin2 you3 tian1 zhi1 ， bu4 zhi1 zheng4 wu2 fang2 。
- pi4 ru2 cong2 sheng1 lan2 ， wu2 ren2 yi4 zi4 fang1 。
- ming2 zhu1 yi2 wo3 ba3 ， lan4 lan4 zhao4 cheng2 guang1 。
- ji2 feng1 jia4 cang1 hai3 ， shi4 bo1 zheng4 mang2 mang2 。
- lao3 qi4 gai4 jiu3 zhou1 ， lao3 yan3 ai4 si4 fang1 。
- huang2 chen2 an4 chang2 huai2 ， jian1 jia1 se4 cang1 cang1 。
- zui4 cao3 ma3 shang4 xi2 ， ju3 piao2 zhuo2 tian1 jiang1 。
- yun2 kai1 di4 xing1 ming2 ， yao1 hui4 shou1 guang1 mang2 。
- chang2 jiang1 di3 yang4 ping2 ， ou1 niao3 shui3 yang1 yang1 。
- zhao4 ying3 dong1 hu2 bin1 ， jiao3 shou3 kan4 heng2 xiang2 。
- diao4 gan1 fu2 shan1 hu2 ， liang2 yi4 man3 gui1 hang2 。
- dao4 hai3 de2 ming2 yue4 ， ji4 wo3 wu2 xiang1 wang4 。

## 注释

## 译文

## 赏析
