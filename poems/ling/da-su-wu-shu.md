---
id: ling-da-su-wu-shu
title: 答苏武书
titlePinyin: da2 su1 wu3 shu1
titleSlug: da-su-wu-shu
author: 陵
authorPinyin: ling2
authorSlug: ling
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷六・汉文
---
## 正文
- 子卿足下：
- 勤宣令德，策名清时，荣问休畅，幸甚幸甚。远托异国，昔人所悲，望风怀想，能不依依？昔者不遗，远辱还答，慰诲勤勤，有逾骨肉，陵虽不敏，能不慨然？
- 自从初降，以至今日，身之穷困，独坐愁苦。终日无睹，但见异类。韦鞲毳幕，以御风雨；膻肉酪浆，以充饥渴。举目言笑，谁与为欢？胡地玄冰，边土惨裂，但闻悲风萧条之声。凉秋九月，塞外草衰。夜不能寐，侧耳远听，胡笳互动，牧马悲鸣，吟啸成群，边声四起。晨坐听之，不觉泪下。嗟乎子卿，陵独何心，能不悲哉！
- 与子别后，益复无聊，上念老母，临年被戮；妻子无辜，并为鲸鲵；身负国恩，为世所悲。子归受荣，我留受辱，命也如何？身出礼义之乡，而入无知之俗；违弃君亲之恩，长为蛮夷之域，伤已！令先君之嗣，更成戎狄之族，又自悲矣。功大罪小，不蒙明察，孤负陵心区区之意。每一念至，忽然忘生。陵不难刺心以自明，刎颈以见志，顾国家于我已矣，杀身无益，适足增羞，故每攘臂忍辱，辙复苟活。左右之人，见陵如此，以为不入耳之欢，来相劝勉。异方之乐，只令人悲，增忉怛耳。
- 嗟乎子卿，人之相知，贵相知心，前书仓卒，未尽所怀，故复略而言之。
- 昔先帝授陵步卒五千，出征绝域。五将失道，陵独遇战，而裹万里之粮，帅徒步之师；出天汉之外，入强胡之域；以五千之众，对十万之军；策疲乏之兵，当新羁之马。然犹斩将搴旗，追奔逐北，灭迹扫尘，斩其枭帅，使三军之士，视死如归。陵也不才，希当大任，意谓此时，功难堪矣。匈奴既败，举国兴师。更练精兵，强逾十万。单于临阵，亲自合围。客主之形，既不相如；步马之势，又甚悬绝。疲兵再战，一以当千，然犹扶乘创痛，决命争首。死伤积野，余不满百，而皆扶病，不任干戈，然陵振臂一呼，创病皆起，举刃指虏，胡马奔走。兵尽矢穷，人无尺铁，犹复徒首奋呼，争为先登。当此时也，天地为陵震怒，战士为陵饮血。单于谓陵不可复得，便欲引还，而贼臣教之，遂使复战，故陵不免耳。
- 昔高皇帝以三十万众，困于平城。当此之时，猛将如云，谋臣如雨，然犹七日不食，仅乃得免。况当陵者，岂易为力哉？而执事者云云，苟怨陵以不死。然陵不死，罪也；子卿视陵，岂偷生之士而惜死之人哉？宁有背君亲，捐妻子而反为利者乎？然陵不死，有所为也，故欲如前书之言，报恩于国主耳，诚以虚死不如立节，灭名不如报德也。昔范蠡不殉会稽之耻，曹沬不死三败之辱，卒复勾践之仇，报鲁国之羞，区区之心，窃慕此耳。何图志未立而怨已成，计未从而骨肉受刑，此陵所以仰天椎心而泣血也。
- 足下又云：“汉与功臣不薄。”子为汉臣，安得不云尔乎？昔萧樊囚絷，韩彭葅醢，晁错受戮，周魏见辜。其余佐命立功之士，贾谊亚夫之徒，皆信命世之才，抱将相之具，而受小人之谗，并受祸败之辱，卒使怀才受谤，能不得展。彼二子之遐举，谁不为之痛心哉？陵先将军，功略盖天地，义勇冠三军，徒失贵臣之意，刭身绝域之表。此功臣义士所以负戟而长叹者也。何谓不薄哉？且足下昔以单车之使，适万乘之虏。遭时不遇，至于伏剑不顾；流离辛苦，几死朔北之野。丁年奉使，皓首而归；老母终堂，生妻去帷。此天下所希闻，古今所未有也。蛮貊之人，尚犹嘉子之节，况为天下之主乎？陵谓足下当享茅土之荐，受千乘之赏。闻子之归，赐不过二百万，位不过典属国，无尺土之封，加子之勤。而妨功害能之臣，尽为万户侯；亲戚贪佞之类，悉为廊庙宰。子尚如此，陵复何望哉？且汉厚诛陵以不死，薄赏子以守节，欲使远听之臣望风驰命，此实难矣，所以每顾而不悔者也。陵虽孤恩，汉亦负德。昔人有言：“虽忠不烈，视死如归。”陵诚能安，而主岂复能眷眷乎？男儿生以不成名，死则葬蛮夷中，谁复能屈身稽颡，还向北阙，使刀笔之吏弄其文墨邪？愿足下勿复望陵。
- 嗟乎子卿，夫复何言？相去万里，人绝路殊。生为别世之人，死为异域之鬼。长与足下生死辞矣。幸谢故人，勉事圣君。足下胤子无恙，勿以为念。努力自爱，时因北风，复惠德音。李陵顿首。

## 拼音
- zi3 qing1 zu2 xia4 ：
- qin2 xuan1 ling4 de2 ， ce4 ming2 qing1 shi2 ， rong2 wen4 xiu1 chang4 ， xing4 shen4 xing4 shen4 。 yuan3 tuo1 yi4 guo2 ， xi1 ren2 suo3 bei1 ， wang4 feng1 huai2 xiang3 ， neng2 bu4 yi1 yi1 ？ xi1 zhe3 bu4 yi2 ， yuan3 ru3 hai2 da2 ， wei4 hui4 qin2 qin2 ， you3 yu2 gu3 rou4 ， ling2 sui1 bu4 min3 ， neng2 bu4 kai3 ran2 ？
- zi4 cong2 chu1 jiang4 ， yi3 zhi4 jin1 ri4 ， shen1 zhi1 qiong2 kun4 ， du2 zuo4 chou2 ku3 。 zhong1 ri4 wu2 du3 ， dan4 jian4 yi4 lei4 。 wei2 gou1 cui4 mu4 ， yi3 yu4 feng1 yu3 ； shan1 rou4 lao4 jiang1 ， yi3 chong1 ji1 ke3 。 ju3 mu4 yan2 xiao4 ， shui2 yu3 wei4 huan1 ？ hu2 di4 xuan2 bing1 ， bian1 tu3 can3 lie4 ， dan4 wen2 bei1 feng1 xiao1 tiao2 zhi1 sheng1 。 liang2 qiu1 jiu3 yue4 ， sai4 wai4 cao3 shuai1 。 ye4 bu4 neng2 mei4 ， ce4 er3 yuan3 ting1 ， hu2 jia1 hu4 dong4 ， mu4 ma3 bei1 ming2 ， yin2 xiao4 cheng2 qun2 ， bian1 sheng1 si4 qi3 。 chen2 zuo4 ting1 zhi1 ， bu4 jue2 lei4 xia4 。 jie1 hu1 zi3 qing1 ， ling2 du2 he2 xin1 ， neng2 bu4 bei1 zai1 ！
- yu3 zi3 bie2 hou4 ， yi4 fu4 wu2 liao2 ， shang4 nian4 lao3 mu3 ， lin2 nian2 bei4 lu4 ； qi1 zi3 wu2 gu1 ， bing4 wei4 jing1 ni2 ； shen1 fu4 guo2 en1 ， wei4 shi4 suo3 bei1 。 zi3 gui1 shou4 rong2 ， wo3 liu2 shou4 ru3 ， ming4 ye3 ru2 he2 ？ shen1 chu1 li3 yi4 zhi1 xiang1 ， er2 ru4 wu2 zhi1 zhi1 su2 ； wei2 qi4 jun1 qin1 zhi1 en1 ， chang2 wei4 man2 yi2 zhi1 yu4 ， shang1 yi3 ！ ling4 xian1 jun1 zhi1 si4 ， geng4 cheng2 rong2 di2 zhi1 zu2 ， you4 zi4 bei1 yi3 。 gong1 da4 zui4 xiao3 ， bu4 meng2 ming2 cha2 ， gu1 fu4 ling2 xin1 qu1 qu1 zhi1 yi4 。 mei3 yi2 nian4 zhi4 ， hu1 ran2 wang4 sheng1 。 ling2 bu4 nan2 ci4 xin1 yi3 zi4 ming2 ， wen3 jing3 yi3 jian4 zhi4 ， gu4 guo2 jia1 yu2 wo3 yi3 yi3 ， sha1 shen1 wu2 yi4 ， shi4 zu2 zeng1 xiu1 ， gu4 mei3 rang3 bi4 ren3 ru3 ， zhe2 fu4 gou3 huo2 。 zuo3 you4 zhi1 ren2 ， jian4 ling2 ru2 ci3 ， yi3 wei2 bu2 ru4 er3 zhi1 huan1 ， lai2 xiang1 quan4 mian3 。 yi4 fang1 zhi1 le4 ， zhi1 ling4 ren2 bei1 ， zeng1 dao1 da2 er3 。
- jie1 hu1 zi3 qing1 ， ren2 zhi1 xiang1 zhi1 ， gui4 xiang1 zhi1 xin1 ， qian2 shu1 cang1 cu4 ， wei4 jin4 suo3 huai2 ， gu4 fu4 lüe4 er2 yan2 zhi1 。
- xi1 xian1 di4 shou4 ling2 bu4 zu2 wu3 qian1 ， chu1 zheng1 jue2 yu4 。 wu3 jiang1 shi1 dao4 ， ling2 du2 yu4 zhan4 ， er2 guo3 wan4 li3 zhi1 liang2 ， shuai4 tu2 bu4 zhi1 shi1 ； chu1 tian1 han4 zhi1 wai4 ， ru4 qiang2 hu2 zhi1 yu4 ； yi3 wu3 qian1 zhi1 zhong4 ， dui4 shi2 wan4 zhi1 jun1 ； ce4 pi2 fa2 zhi1 bing1 ， dang1 xin1 ji1 zhi1 ma3 。 ran2 you2 zhan3 jiang1 qian1 qi2 ， zhui1 ben1 zhu2 bei3 ， mie4 ji4 sao3 chen2 ， zhan3 qi2 xiao1 shuai4 ， shi3 san1 jun1 zhi1 shi4 ， shi4 si3 ru2 gui1 。 ling2 ye3 bu4 cai2 ， xi1 dang1 da4 ren4 ， yi4 wei4 ci3 shi2 ， gong1 nan2 kan1 yi3 。 xiong1 nu2 ji4 bai4 ， ju3 guo2 xing1 shi1 。 geng4 lian4 jing1 bing1 ， qiang2 yu2 shi2 wan4 。 dan1 yu2 lin2 zhen4 ， qin1 zi4 he2 wei2 。 ke4 zhu3 zhi1 xing2 ， ji4 bu4 xiang1 ru2 ； bu4 ma3 zhi1 shi4 ， you4 shen4 xuan2 jue2 。 pi2 bing1 zai4 zhan4 ， yi4 yi3 dang1 qian1 ， ran2 you2 fu2 cheng2 chuang1 tong4 ， jue2 ming4 zheng1 shou3 。 si3 shang1 ji1 ye3 ， yu2 bu4 man3 bai3 ， er2 jie1 fu2 bing4 ， bu2 ren4 gan1 ge1 ， ran2 ling2 zhen4 bi4 yi4 hu1 ， chuang4 bing4 jie1 qi3 ， ju3 ren4 zhi3 lu3 ， hu2 ma3 ben1 zou3 。 bing1 jin4 shi3 qiong2 ， ren2 wu2 chi3 tie3 ， you2 fu4 tu2 shou3 fen4 hu1 ， zheng1 wei4 xian1 deng1 。 dang1 ci3 shi2 ye3 ， tian1 di4 wei4 ling2 zhen4 nu4 ， zhan4 shi4 wei4 ling2 yin3 xue4 。 chan2 yu2 wei4 ling2 bu4 ke3 fu4 de2 ， bian4 yu4 yin3 hai2 ， er2 zei2 chen2 jiao4 zhi1 ， sui4 shi3 fu4 zhan4 ， gu4 ling2 bu4 mian3 er3 。
- xi1 gao1 huang2 di4 yi3 san1 shi2 wan4 zhong4 ， kun4 yu2 ping2 cheng2 。 dang1 ci3 zhi1 shi2 ， meng3 jiang4 ru2 yun2 ， mou2 chen2 ru2 yu3 ， ran2 you2 qi1 ri4 bu4 shi2 ， jin3 nai3 de2 mian3 。 kuang4 dang1 ling2 zhe3 ， qi3 yi4 wei4 li4 zai1 ？ er2 zhi2 shi4 zhe3 yun2 yun2 ， gou3 yuan4 ling2 yi3 bu4 si3 。 ran2 ling2 bu4 si3 ， zui4 ye3 ； zi3 qing1 shi4 ling2 ， qi3 tou1 sheng1 zhi1 shi4 er2 xi1 si3 zhi1 ren2 zai1 ？ ning2 you3 bei4 jun1 qin1 ， juan1 qi1 zi3 er2 fan3 wei4 li4 zhe3 hu1 ？ ran2 ling2 bu4 si3 ， you3 suo3 wei4 ye3 ， gu4 yu4 ru2 qian2 shu1 zhi1 yan2 ， bao4 en1 yu2 guo2 zhu3 er3 ， cheng2 yi3 xu1 si3 bu4 ru2 li4 jie2 ， mie4 ming2 bu4 ru2 bao4 de2 ye3 。 xi1 fan4 li2 bu2 xun4 hui4 ji1 zhi1 chi3 ， cao2 mei4 bu4 si3 san1 bai4 zhi1 ru3 ， zu2 fu4 gou1 jian4 zhi1 chou2 ， bao4 lu3 guo2 zhi1 xiu1 ， qu1 qu1 zhi1 xin1 ， qie4 mu4 ci3 er3 。 he2 tu2 zhi4 wei4 li4 er2 yuan4 yi3 cheng2 ， ji4 wei4 cong2 er2 gu3 rou4 shou4 xing2 ， ci3 ling2 suo3 yi3 yang3 tian1 zhui1 xin1 er2 qi4 xue4 ye3 。
- zu2 xia4 you4 yun2 ： “ han4 yu3 gong1 chen2 bu4 bao2 。 ” zi3 wei4 han4 chen2 ， an1 de2 bu4 yun2 er3 hu1 ？ xi1 xiao1 fan2 qiu2 zhi2 ， han2 peng2 zu1 hai3 ， chao2 cuo4 shou4 lu4 ， zhou1 wei4 jian4 gu1 。 qi2 yu2 zuo3 ming4 li4 gong1 zhi1 shi4 ， jia3 yi4 ya4 fu1 zhi1 tu2 ， jie1 xin4 ming4 shi4 zhi1 cai2 ， bao4 jiang4 xiang4 zhi1 ju4 ， er2 shou4 xiao3 ren2 zhi1 chan2 ， bing4 shou4 huo4 bai4 zhi1 ru3 ， zu2 shi3 huai2 cai2 shou4 bang4 ， neng2 bu4 de2 zhan3 。 bi3 er4 zi3 zhi1 xia2 ju3 ， shui2 bu2 wei4 zhi1 tong4 xin1 zai1 ？ ling2 xian1 jiang1 jun1 ， gong1 lüe4 gai4 tian1 di4 ， yi4 yong3 guan4 san1 jun1 ， tu2 shi1 gui4 chen2 zhi1 yi4 ， jing3 shen1 jue2 yu4 zhi1 biao3 。 ci3 gong1 chen2 yi4 shi4 suo3 yi3 fu4 ji3 er2 chang2 tan4 zhe3 ye3 。 he2 wei4 bu4 bao2 zai1 ？ qie3 zu2 xia4 xi1 yi3 dan1 che1 zhi1 shi3 ， shi4 wan4 sheng4 zhi1 lu3 。 zao1 shi2 bu2 yu4 ， zhi4 yu2 fu2 jian4 bu2 gu4 ； liu2 li2 xin1 ku3 ， ji3 si3 shuo4 bei3 zhi1 ye3 。 ding1 nian2 feng4 shi3 ， hao4 shou3 er2 gui1 ； lao3 mu3 zhong1 tang2 ， sheng1 qi1 qu4 wei2 。 ci3 tian1 xia4 suo3 xi1 wen2 ， gu3 jin1 suo3 wei4 you3 ye3 。 man2 mo4 zhi1 ren2 ， shang4 you2 jia1 zi3 zhi1 jie2 ， kuang4 wei4 tian1 xia4 zhi1 zhu3 hu1 ？ ling2 wei4 zu2 xia4 dang1 xiang3 mao2 tu3 zhi1 jian4 ， shou4 qian1 cheng2 zhi1 shang3 。 wen2 zi3 zhi1 gui1 ， ci4 bu2 guo4 er4 bai3 wan4 ， wei4 bu2 guo4 dian3 shu3 guo2 ， wu2 chi3 tu3 zhi1 feng1 ， jia1 zi3 zhi1 qin2 。 er2 fang2 gong1 hai4 neng2 zhi1 chen2 ， jin4 wei4 wan4 hu4 hou2 ； qin1 qi0 tan1 ning4 zhi1 lei4 ， xi1 wei4 lang2 miao4 zai3 。 zi3 shang4 ru2 ci3 ， ling2 fu4 he2 wang4 zai1 ？ qie3 han4 hou4 zhu1 ling2 yi3 bu4 si3 ， bao2 shang3 zi3 yi3 shou3 jie2 ， yu4 shi3 yuan3 ting1 zhi1 chen2 wang4 feng1 chi2 ming4 ， ci3 shi2 nan2 yi3 ， suo3 yi3 mei3 gu4 er2 bu4 hui3 zhe3 ye3 。 ling2 sui1 gu1 en1 ， han4 yi4 fu4 de2 。 xi1 ren2 you3 yan2 ： “ sui1 zhong1 bu2 lie4 ， shi4 si3 ru2 gui1 。 ” ling2 cheng2 neng2 an1 ， er2 zhu3 qi3 fu4 neng2 juan4 juan4 hu1 ？ nan2 er2 sheng1 yi3 bu4 cheng2 ming2 ， si3 ze2 zang4 man2 yi2 zhong1 ， shui2 fu4 neng2 qu1 shen1 ji1 sang3 ， hai2 xiang4 bei3 que1 ， shi3 dao1 bi3 zhi1 li4 nong4 qi2 wen2 mo4 xie2 ？ yuan4 zu2 xia4 wu4 fu4 wang4 ling2 。
- jie1 hu1 zi3 qing1 ， fu1 fu4 he2 yan2 ？ xiang1 qu4 wan4 li3 ， ren2 jue2 lu4 shu1 。 sheng1 wei4 bie2 shi4 zhi1 ren2 ， si3 wei4 yi4 yu4 zhi1 gui3 。 chang2 yu3 zu2 xia4 sheng1 si3 ci2 yi3 。 xing4 xie4 gu4 ren2 ， mian3 shi4 sheng4 jun1 。 zu2 xia4 yin4 zi3 wu2 yang4 ， wu4 yi3 wei2 nian4 。 nu3 li4 zi4 ai4 ， shi2 yin1 bei3 feng1 ， fu4 hui4 de2 yin1 。 li3 ling2 dun4 shou3 。

## 注释

## 译文

## 赏析
