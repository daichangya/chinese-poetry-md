---
id: cheng-deng-ji-you-xue-qiong-lin-hun-yin
title: 幼学琼林·婚姻
titlePinyin: you4 xue2 qiong2 lin2 · hun1 yin1
titleSlug: you-xue-qiong-lin-hun-yin
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 良缘由夙缔，佳偶自天成。蹇修与柯人，皆是煤妁之号；冰人与掌判，悉是传言之人。礼须六礼之周，好合二姓之好。女嫁曰于归，男婚日完娶。
- 婚姻论财，夷虏之道；同姓不婚，周礼则然。女家受聘礼，谓之许缨；新妇谒祖先，谓之庙见。文定纳采，皆为行聘之名；女嫁男婚，谓了子平之愿。聘仪日雁币，卜妻曰凤占。成婚之日曰星期，传命之人曰月老。下采即是纳币，合卺系是交杯。
- 执巾栉，奉箕帚，皆女家自谦之词；娴姆训，习《内则》，皆男家称女之说。绿窗是贫女之室，红楼是富女之居。姚夭谓婚姻之及时．摽梅谓婚期之已过。御沟题叶，于祐始得宫娥；绣幕牵丝，元振幸获美女。汉武与景帝论妇，欲将金屋贮娇；韦固与月老论婚，始知赤绳系足。
- 朱陈一村而结好，秦晋两国以联姻。蓝田种玉，雍伯之缘；宝窗选婚，林甫之女。架鹊桥以渡河，牛女相会；射雀屏而中目，唐高得妻。至若礼重亲迎，所以正人伦之始；《诗》首好逑，所以崇王化之原。

## 拼音
- liang2 yuan2 you2 su4 di4 ， jia1 ou3 zi4 tian1 cheng2 。 jian3 xiu1 yu3 ke1 ren2 ， jie1 shi4 mei2 shuo4 zhi1 hao4 ； bing1 ren2 yu3 zhang3 pan4 ， xi1 shi4 chuan2 yan2 zhi1 ren2 。 li3 xu1 liu4 li3 zhi1 zhou1 ， hao3 he2 er4 xing4 zhi1 hao3 。 nü3 jia4 yue1 yu2 gui1 ， nan2 hun1 ri4 wan2 qu3 。
- hun1 yin1 lun4 cai2 ， yi2 lu3 zhi1 dao4 ； tong2 xing4 bu4 hun1 ， zhou1 li3 ze2 ran2 。 nü3 jia1 shou4 pin4 li3 ， wei4 zhi1 xu3 ying1 ； xin1 fu4 ye4 zu3 xian1 ， wei4 zhi1 miao4 jian4 。 wen2 ding4 na4 cai3 ， jie1 wei4 xing2 pin4 zhi1 ming2 ； nü3 jia4 nan2 hun1 ， wei4 le0 zi3 ping2 zhi1 yuan4 。 pin4 yi2 ri4 yan4 bi4 ， bu3 qi1 yue1 feng4 zhan4 。 cheng2 hun1 zhi1 ri4 yue1 xing1 qi1 ， chuan2 ming4 zhi1 ren2 yue1 yue4 lao3 。 xia4 cai3 ji2 shi4 na4 bi4 ， he2 jin3 xi4 shi4 jiao1 bei1 。
- zhi2 jin1 zhi4 ， feng4 ji1 zhou3 ， jie1 nü3 jia1 zi4 qian1 zhi1 ci2 ； xian2 mu3 xun4 ， xi2 《 nei4 ze2 》 ， jie1 nan2 jia1 cheng1 nü3 zhi1 shuo1 。 lü4 chuang1 shi4 pin2 nü3 zhi1 shi4 ， hong2 lou2 shi4 fu4 nü3 zhi1 ju1 。 yao2 yao1 wei4 hun1 yin1 zhi1 ji2 shi2 ． biao1 mei2 wei4 hun1 qi1 zhi1 yi3 guo4 。 yu4 gou1 ti2 ye4 ， yu2 you4 shi3 de2 gong1 e2 ； xiu4 mu4 qian1 si1 ， yuan2 zhen4 xing4 huo4 mei3 nü3 。 han4 wu3 yu3 jing3 di4 lun4 fu4 ， yu4 jiang1 jin1 wu1 zhu4 jiao1 ； wei2 gu4 yu3 yue4 lao3 lun4 hun1 ， shi3 zhi1 chi4 sheng2 xi4 zu2 。
- zhu1 chen2 yi4 cun1 er2 jie2 hao3 ， qin2 jin4 liang3 guo2 yi3 lian2 yin1 。 lan2 tian2 zhong3 yu4 ， yong1 bo2 zhi1 yuan2 ； bao3 chuang1 xuan3 hun1 ， lin2 fu3 zhi1 nü3 。 jia4 que4 qiao2 yi3 du4 he2 ， niu2 nü3 xiang1 hui4 ； she4 que4 ping2 er2 zhong1 mu4 ， tang2 gao1 de2 qi1 。 zhi4 ruo4 li3 zhong4 qin1 ying2 ， suo3 yi3 zheng4 ren2 lun2 zhi1 shi3 ； 《 shi1 》 shou3 hao3 qiu2 ， suo3 yi3 chong2 wang2 hua4 zhi1 yuan2 。

## 注释

## 译文

## 赏析
