---
id: cheng-deng-ji-you-xue-qiong-lin-ji-bing-si-sang
title: 幼学琼林·疾病死丧
titlePinyin: you4 xue2 qiong2 lin2 · ji2 bing4 si3 sang4
titleSlug: you-xue-qiong-lin-ji-bing-si-sang
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 福寿康宁，固人之所同欲；死亡疾病，亦人所不能无。惟智者能调，达人自玉。问人病曰贵体违和，自谓疾曰偶沾微恙。罹病者，甚为造化小儿所苦；患病者，岂是实沈台骀为灾。病不可疗，曰膏肓；平安无事，曰无恙。
- 采薪之忧，谦言抱病；河鱼之患，系是腹疾。可以勿药，喜其病安；厥疾勿瘳，言其病笃。疟不病君子，病君子正为疟耳；卜所以决疑，既不疑复何卜哉？谢安梦鸡而疾不起，因太岁之在酉；楚王吞蛭而疾乃痊，因厚德之及人。将属纩，将易篑，皆言人之将死；作古人，登鬼箓，皆言人之已亡。亲死则丁忧，居丧则读《礼》。
- 在床谓之尸，在棺谓之柩。报孝书曰讣，慰孝子曰唁。往吊曰匍匐，庐墓日倚庐。寝苫枕块，哀父母之在土；节哀顺变，劝孝子之惜身。男子死曰寿终正寝，女人死曰寿终内寝。天子死曰崩，诸侯死曰薨，大夫死曰卒，土人死曰不禄，庶人死曰死，童子死曰殇。
- 自谦父死曰孤子，母死曰哀子，父母俱死曰孤哀子；自言父死曰失怙，母死曰失恃，父母俱死曰失怙恃。父死何谓考，考者成也，已成事业也；母死何谓妣，妣者媲也，克媲父美也。百日内曰泣血，百日外曰稽颡。期年曰小祥，两期曰大祥。不缉曰斩衰，缉之曰齐衰，论丧之有轻重；九月为大功，五月为小功，言服之有等伦。
- 三月之服曰缌麻，三年将满曰禫礼。孙承祖服，嫡孙杖期；长子已死，嫡孙承重。死者之器曰明器，待以神明之道；孝子之枚曰哀杖，为扶哀痛之躯。父之节在外，故杖取乎竹；母之节在内，故杖取乎桐。以财物助丧家，谓之赙；以车马助丧家，谓之赗；以衣殓死者之身，谓之禭；以玉实死者之口，谓之琀。
- 送丧曰执绋，出柩曰驾輀。吉地曰牛眠地，筑坟曰马鬣封。墓前石人，原名翁仲；柩前功布，今日铭旌。挽歌始于田横，墓志创于傅奕。生坟曰寿藏，死墓曰佳城。坟曰夜台，圹曰窀穸。已葬曰瘗玉，致祭曰束刍。春祭曰禴，夏祭曰禘，秋祭曰尝，冬祭曰烝。
- 饮杯棬而抱痛，母之口泽如存；读父书以增伤，父之手泽未泯。子羔悲亲而泣血，子夏哭子而丧明。王裒哀父之死，门人因废《蓼莪》诗；王修哭母之亡，邻里遂停桑柘杜。树欲静而风不息，子欲养而亲不在。皋鱼增感，与其椎牛而祭墓，不如鸡豚之逮存，曾子兴思。故为人子者，当思木本水源，须重慎终追远。

## 拼音
- fu2 shou4 kang1 ning2 ， gu4 ren2 zhi1 suo3 tong2 yu4 ； si3 wang2 ji2 bing4 ， yi4 ren2 suo3 bu4 neng2 wu2 。 wei2 zhi4 zhe3 neng2 tiao2 ， da2 ren2 zi4 yu4 。 wen4 ren2 bing4 yue1 gui4 ti3 wei2 he2 ， zi4 wei4 ji2 yue1 ou3 zhan1 wei1 yang4 。 li2 bing4 zhe3 ， shen4 wei2 zao4 hua4 xiao3 er2 suo3 ku3 ； huan4 bing4 zhe3 ， qi3 shi4 shi2 shen3 tai2 dai4 wei4 zai1 。 bing4 bu4 ke3 liao2 ， yue1 gao1 huang1 ； ping2 an1 wu2 shi4 ， yue1 wu2 yang4 。
- cai3 xin1 zhi1 you1 ， qian1 yan2 bao4 bing4 ； he2 yu2 zhi1 huan4 ， xi4 shi4 fu4 ji2 。 ke3 yi3 wu4 yao4 ， xi3 qi2 bing4 an1 ； jue2 ji2 wu4 chou1 ， yan2 qi2 bing4 du3 。 nüe4 bu2 bing4 jun1 zi3 ， bing4 jun1 zi3 zheng4 wei4 nüe4 er3 ； bu3 suo3 yi3 jue2 yi2 ， ji4 bu4 yi2 fu4 he2 bu3 zai1 ？ xie4 an1 meng4 ji1 er2 ji2 bu4 qi3 ， yin1 tai4 sui4 zhi1 zai4 you3 ； chu3 wang2 tun1 zhi4 er2 ji2 nai3 quan2 ， yin1 hou4 de2 zhi1 ji2 ren2 。 jiang1 shu3 kuang4 ， jiang1 yi4 kui4 ， jie1 yan2 ren2 zhi1 jiang1 si3 ； zuo4 gu3 ren2 ， deng1 gui3 lu4 ， jie1 yan2 ren2 zhi1 yi3 wang2 。 qin1 si3 ze2 ding1 you1 ， ju1 sang1 ze2 du2 《 li3 》 。
- zai4 chuang2 wei4 zhi1 shi1 ， zai4 guan1 wei4 zhi1 jiu4 。 bao4 xiao4 shu1 yue1 fu4 ， wei4 xiao4 zi3 yue1 yan4 。 wang3 diao4 yue1 pu2 fu2 ， lu2 mu4 ri4 yi3 lu2 。 qin3 shan1 zhen3 kuai4 ， ai1 fu4 mu3 zhi1 zai4 tu3 ； jie2 ai1 shun4 bian4 ， quan4 xiao4 zi3 zhi1 xi1 shen1 。 nan2 zi3 si3 yue1 shou4 zhong1 zheng4 qin3 ， nü3 ren2 si3 yue1 shou4 zhong1 nei4 qin3 。 tian1 zi3 si3 yue1 beng1 ， zhu1 hou2 si3 yue1 hong1 ， da4 fu1 si3 yue1 zu2 ， tu3 ren2 si3 yue1 bu2 lu4 ， shu4 ren2 si3 yue1 si3 ， tong2 zi3 si3 yue1 shang1 。
- zi4 qian1 fu4 si3 yue1 gu1 zi3 ， mu3 si3 yue1 ai1 zi3 ， fu4 mu3 ju4 si3 yue1 gu1 ai1 zi3 ； zi4 yan2 fu4 si3 yue1 shi1 hu4 ， mu3 si3 yue1 shi1 shi4 ， fu4 mu3 ju4 si3 yue1 shi1 hu4 shi4 。 fu4 si3 he2 wei4 kao3 ， kao3 zhe3 cheng2 ye3 ， yi3 cheng2 shi4 ye4 ye3 ； mu3 si3 he2 wei4 bi3 ， bi3 zhe3 pi4 ye3 ， ke4 pi4 fu4 mei3 ye3 。 bai3 ri4 nei4 yue1 qi4 xue4 ， bai3 ri4 wai4 yue1 ji1 sang3 。 qi1 nian2 yue1 xiao3 xiang2 ， liang3 qi1 yue1 da4 xiang2 。 bu4 ji1 yue1 zhan3 shuai1 ， ji1 zhi1 yue1 qi2 shuai1 ， lun4 sang4 zhi1 you3 qing1 zhong4 ； jiu3 yue4 wei4 da4 gong1 ， wu3 yue4 wei4 xiao3 gong1 ， yan2 fu2 zhi1 you3 deng3 lun2 。
- san1 yue4 zhi1 fu2 yue1 si1 ma2 ， san1 nian2 jiang1 man3 yue1 dan4 li3 。 sun1 cheng2 zu3 fu2 ， di2 sun1 zhang4 qi1 ； zhang3 zi3 yi3 si3 ， di2 sun1 cheng2 zhong4 。 si3 zhe3 zhi1 qi4 yue1 ming2 qi4 ， dai4 yi3 shen2 ming2 zhi1 dao4 ； xiao4 zi3 zhi1 mei2 yue1 ai1 zhang4 ， wei4 fu2 ai1 tong4 zhi1 qu1 。 fu4 zhi1 jie2 zai4 wai4 ， gu4 zhang4 qu3 hu1 zhu2 ； mu3 zhi1 jie2 zai4 nei4 ， gu4 zhang4 qu3 hu1 tong2 。 yi3 cai2 wu4 zhu4 sang4 jia1 ， wei4 zhi1 fu4 ； yi3 che1 ma3 zhu4 sang4 jia1 ， wei4 zhi1 feng4 ； yi3 yi1 lian4 si3 zhe3 zhi1 shen1 ， wei4 zhi1 sui4 ； yi3 yu4 shi2 si3 zhe3 zhi1 kou3 ， wei4 zhi1 han2 。
- song4 sang4 yue1 zhi2 fu2 ， chu1 jiu4 yue1 jia4 er2 。 ji2 di4 yue1 niu2 mian2 di4 ， zhu4 fen2 yue1 ma3 lie4 feng1 。 mu4 qian2 shi2 ren2 ， yuan2 ming2 weng1 zhong4 ； jiu4 qian2 gong1 bu4 ， jin1 ri4 ming2 jing1 。 wan3 ge1 shi3 yu2 tian2 heng2 ， mu4 zhi4 chuang4 yu2 fu4 yi4 。 sheng1 fen2 yue1 shou4 cang2 ， si3 mu4 yue1 jia1 cheng2 。 fen2 yue1 ye4 tai2 ， kuang4 yue1 zhun1 xi1 。 yi3 zang4 yue1 yi4 yu4 ， zhi4 ji4 yue1 shu4 chu2 。 chun1 ji4 yue1 yue4 ， xia4 ji4 yue1 di4 ， qiu1 ji4 yue1 chang2 ， dong1 ji4 yue1 zheng1 。
- yin3 bei1 quan1 er2 bao4 tong4 ， mu3 zhi1 kou3 ze2 ru2 cun2 ； du2 fu4 shu1 yi3 zeng1 shang1 ， fu4 zhi1 shou3 ze2 wei4 min3 。 zi3 gao1 bei1 qin1 er2 qi4 xue4 ， zi3 xia4 ku1 zi3 er2 sang4 ming2 。 wang2 pou2 ai1 fu4 zhi1 si3 ， men2 ren2 yin1 fei4 《 liao3 e2 》 shi1 ； wang2 xiu1 ku1 mu3 zhi1 wang2 ， lin2 li3 sui4 ting2 sang1 zhe4 du4 。 shu4 yu4 jing4 er2 feng1 bu4 xi1 ， zi3 yu4 yang3 er2 qin1 bu2 zai4 。 gao1 yu2 zeng1 gan3 ， yu3 qi2 zhui1 niu2 er2 ji4 mu4 ， bu4 ru2 ji1 tun2 zhi1 dai3 cun2 ， ceng2 zi3 xing1 si1 。 gu4 wei4 ren2 zi3 zhe3 ， dang1 si1 mu4 ben3 shui3 yuan2 ， xu1 zhong4 shen4 zhong1 zhui1 yuan3 。

## 注释

## 译文

## 赏析
