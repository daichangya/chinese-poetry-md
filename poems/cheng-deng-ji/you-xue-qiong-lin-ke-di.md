---
id: cheng-deng-ji-you-xue-qiong-lin-ke-di
title: 幼学琼林·科第
titlePinyin: you4 xue2 qiong2 lin2 · ke1 di4
titleSlug: you-xue-qiong-lin-ke-di
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 士人入学曰游泮，又曰采芹；士人登科曰释褐，又曰得隽。宾兴即大比之年，贤书乃试录之号。鹿鸣宴，款文榜之贤；鹰扬宴，待武科之士。文章入式，有朱衣以点头；经术既明，取青紫如拾芥。
- 其家初中，谓之破天荒；士人超拔，谓之出头地。中状元，曰独占鳌头；中解元，曰名魁虎榜。琼林赐宴，宋太宗之伊始；临轩问策，宋神宗之开端。同榜之人，皆是同年；取中之官，谓之座主。应试见遗，谓之龙门点额；进士及第，谓之雁塔题名。
- 贺登科，曰荣膺鹗荐；入贡院，曰鏖战棘闱。金殿唱名曰传胪，乡会放榜曰撤棘。攀仙桂，步青云，皆言荣发；孙山外，红勒帛，总是无名。
- 英雄入吾彀，唐太宗喜得佳士；桃李属春官，刘禹锡贺得门生。薪，采也，槱，积也，美文王作人之诗，故考士谓之薪槱之典；汇，类也，征，进也，是连类同进之象，故进贤谓之汇征之途。赚了英雄，慰人下第；傍人门户，怜士无依。虽然有志者事竟成，伫看荣华之日；成丹者火候到，何惜烹炼之功。

## 拼音
- shi4 ren2 ru4 xue2 yue1 you2 pan4 ， you4 yue1 cai3 qin2 ； shi4 ren2 deng1 ke1 yue1 shi4 he4 ， you4 yue1 de2 jun4 。 bin1 xing1 ji2 da4 bi3 zhi1 nian2 ， xian2 shu1 nai3 shi4 lu4 zhi1 hao4 。 lu4 ming2 yan4 ， kuan3 wen2 bang3 zhi1 xian2 ； ying1 yang2 yan4 ， dai4 wu3 ke1 zhi1 shi4 。 wen2 zhang1 ru4 shi4 ， you3 zhu1 yi1 yi3 dian3 tou2 ； jing1 shu4 ji4 ming2 ， qu3 qing1 zi3 ru2 shi2 jie4 。
- qi2 jia1 chu1 zhong1 ， wei4 zhi1 po4 tian1 huang1 ； shi4 ren2 chao1 ba2 ， wei4 zhi1 chu1 tou2 di4 。 zhong1 zhuang4 yuan2 ， yue1 du2 zhan4 ao2 tou2 ； zhong1 jie4 yuan2 ， yue1 ming2 kui2 hu3 bang3 。 qiong2 lin2 ci4 yan4 ， song4 tai4 zong1 zhi1 yi1 shi3 ； lin2 xuan1 wen4 ce4 ， song4 shen2 zong1 zhi1 kai1 duan1 。 tong2 bang3 zhi1 ren2 ， jie1 shi4 tong2 nian2 ； qu3 zhong1 zhi1 guan1 ， wei4 zhi1 zuo4 zhu3 。 ying4 shi4 jian4 yi2 ， wei4 zhi1 long2 men2 dian3 e2 ； jin4 shi4 ji2 di4 ， wei4 zhi1 yan4 ta3 ti2 ming2 。
- he4 deng1 ke1 ， yue1 rong2 ying1 e4 jian4 ； ru4 gong4 yuan4 ， yue1 ao2 zhan4 ji2 wei2 。 jin1 dian4 chang4 ming2 yue1 chuan2 lu2 ， xiang1 hui4 fang4 bang3 yue1 che4 ji2 。 pan1 xian1 gui4 ， bu4 qing1 yun2 ， jie1 yan2 rong2 fa1 ； sun1 shan1 wai4 ， hong2 le4 bo2 ， zong3 shi4 wu2 ming2 。
- ying1 xiong2 ru4 wu2 gou4 ， tang2 tai4 zong1 xi3 de2 jia1 shi4 ； tao2 li3 shu3 chun1 guan1 ， liu2 yu3 xi1 he4 de2 men2 sheng1 。 xin1 ， cai3 ye3 ， you3 ， ji1 ye3 ， mei3 wen2 wang2 zuo4 ren2 zhi1 shi1 ， gu4 kao3 shi4 wei4 zhi1 xin1 you3 zhi1 dian3 ； hui4 ， lei4 ye3 ， zheng1 ， jin4 ye3 ， shi4 lian2 lei4 tong2 jin4 zhi1 xiang4 ， gu4 jin4 xian2 wei4 zhi1 hui4 zheng1 zhi1 tu2 。 zhuan4 le0 ying1 xiong2 ， wei4 ren2 xia4 di4 ； bang4 ren2 men2 hu4 ， lian2 shi4 wu2 yi1 。 sui1 ran2 you3 zhi4 zhe3 shi4 jing4 cheng2 ， zhu4 kan4 rong2 hua2 zhi1 ri4 ； cheng2 dan1 zhe3 huo3 hou4 dao4 ， he2 xi1 peng1 lian4 zhi1 gong1 。

## 注释

## 译文

## 赏析
