---
id: cheng-deng-ji-you-xue-qiong-lin-wu-zhi
title: 幼学琼林·武职
titlePinyin: you4 xue2 qiong2 lin2 · wu3 zhi2
titleSlug: you-xue-qiong-lin-wu-zhi
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 韩柳欧苏，固文人之最著；起翦颇牧，乃武将之多奇。范仲淹胸中具数万甲兵，楚项羽江东有八千子弟。孙膑吴起，将略堪夸；穰苴尉缭，兵机莫测。姜太公有《六韬》，黄石公有《三略》。韩信将兵，多多益善；毛遂讥众，碌碌无奇。
- 大将曰干城，武士曰武弁。都督称为大镇国，总兵称为大总戎。都阃即是都司，参戎即是参将。千户有户侯之仰，百户有百宰之称。以车为户曰辕门，显揭战功曰露布。下杀上谓之弑，上伐下谓之征。
- 交锋为对垒，求和曰求成。战胜而回，谓之凯旋；战败而走，谓之奔北。为君泄恨曰敌忾；为国救难曰勤王。胆破心寒，比敌人慑服之状；风声鹤唳，惊士卒败北之魂。
- 汉冯异当论功，独立大树下，不夸己绩；汉文帝尝劳军，亲幸细柳营，按辔徐行。苻坚自夸将广，投鞭可以断流；毛遂自荐才奇，处囊便当脱颖。羞与哙等伍，韩信降作淮阴；无面见江东，项羽羞归故里。韩信受胯下之辱，张良有进履之谦。卫青为牧猪之奴，樊哙为屠狗之辈。求士莫求全，毋以二卵弃干城之将；用人如用木，毋以寸朽弃连抱之材。总之君子之身，可大可小；丈夫之志，能屈能伸。自古英雄，难以枚举；欲详将略，须读《武经》。

## 拼音
- han2 liu3 ou1 su1 ， gu4 wen2 ren2 zhi1 zui4 zhu4 ； qi3 jian3 po1 mu4 ， nai3 wu3 jiang4 zhi1 duo1 qi2 。 fan4 zhong4 yan1 xiong1 zhong1 ju4 shu4 wan4 jia3 bing1 ， chu3 xiang4 yu3 jiang1 dong1 you3 ba1 qian1 zi3 di4 。 sun1 bin4 wu2 qi3 ， jiang1 lüe4 kan1 kua1 ； rang2 ju1 wei4 liao2 ， bing1 ji1 mo4 ce4 。 jiang1 tai4 gong1 you3 《 liu4 tao1 》 ， huang2 shi2 gong1 you3 《 san1 lüe4 》 。 han2 xin4 jiang1 bing1 ， duo1 duo1 yi4 shan4 ； mao2 sui4 ji1 zhong4 ， lu4 lu4 wu2 qi2 。
- da4 jiang4 yue1 gan1 cheng2 ， wu3 shi4 yue1 wu3 bian4 。 du1 du0 cheng1 wei2 da4 zhen4 guo2 ， zong3 bing1 cheng1 wei2 da4 zong3 rong2 。 dou1 kun3 ji2 shi4 dou1 si1 ， can1 rong2 ji2 shi4 can1 jiang1 。 qian1 hu4 you3 hu4 hou2 zhi1 yang3 ， bai3 hu4 you3 bai3 zai3 zhi1 cheng1 。 yi3 che1 wei4 hu4 yue1 yuan2 men2 ， xian3 jie1 zhan4 gong1 yue1 lu4 bu4 。 xia4 sha1 shang4 wei4 zhi1 shi4 ， shang4 fa2 xia4 wei4 zhi1 zheng1 。
- jiao1 feng1 wei4 dui4 lei3 ， qiu2 he2 yue1 qiu2 cheng2 。 zhan4 sheng4 er2 hui2 ， wei4 zhi1 kai3 xuan2 ； zhan4 bai4 er2 zou3 ， wei4 zhi1 ben1 bei3 。 wei4 jun1 xie4 hen4 yue1 di2 kai4 ； wei4 guo2 jiu4 nan2 yue1 qin2 wang2 。 dan3 po4 xin1 han2 ， bi3 di2 ren2 she4 fu2 zhi1 zhuang4 ； feng1 sheng1 he4 li4 ， jing1 shi4 zu2 bai4 bei3 zhi1 hun2 。
- han4 feng2 yi4 dang1 lun4 gong1 ， du2 li4 da4 shu4 xia4 ， bu4 kua1 ji3 ji4 ； han4 wen2 di4 chang2 lao2 jun1 ， qin1 xing4 xi4 liu3 ying2 ， an4 pei4 xu2 xing2 。 fu2 jian1 zi4 kua1 jiang1 guang3 ， tou2 bian1 ke3 yi3 duan4 liu2 ； mao2 sui4 zi4 jian4 cai2 qi2 ， chu4 nang2 bian4 dang1 tuo1 ying3 。 xiu1 yu3 kuai4 deng3 wu3 ， han2 xin4 jiang4 zuo4 huai2 yin1 ； wu2 mian4 jian4 jiang1 dong1 ， xiang4 yu3 xiu1 gui1 gu4 li3 。 han2 xin4 shou4 kua4 xia4 zhi1 ru3 ， zhang1 liang2 you3 jin4 lü3 zhi1 qian1 。 wei4 qing1 wei4 mu4 zhu1 zhi1 nu2 ， fan2 kuai4 wei4 tu2 gou3 zhi1 bei4 。 qiu2 shi4 mo4 qiu2 quan2 ， wu2 yi3 er4 luan3 qi4 gan1 cheng2 zhi1 jiang4 ； yong4 ren2 ru2 yong4 mu4 ， wu2 yi3 cun4 xiu3 qi4 lian2 bao4 zhi1 cai2 。 zong3 zhi1 jun1 zi3 zhi1 shen1 ， ke3 da4 ke3 xiao3 ； zhang4 fu0 zhi1 zhi4 ， neng2 qu1 neng2 shen1 。 zi4 gu3 ying1 xiong2 ， nan2 yi3 mei2 ju3 ； yu4 xiang2 jiang1 lüe4 ， xu1 du2 《 wu3 jing1 》 。

## 注释

## 译文

## 赏析
