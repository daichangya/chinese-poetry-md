---
id: cheng-deng-ji-you-xue-qiong-lin-zhi-zuo
title: 幼学琼林·制作
titlePinyin: you4 xue2 qiong2 lin2 · zhi4 zuo4
titleSlug: you-xue-qiong-lin-zhi-zuo
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 上古结绳记事，苍颉制字代绳。龙马负图，伏羲因画八卦；洛龟呈瑞，大禹因列九畴。历日是神农所为，甲子乃大桡所作。算数作于隶首，律吕造自伶伦。甲胄舟车，系轩辕之创始；权量衡度，亦轩辕之立规。
- 伏羲氏造网罟，教佃渔以赡民用；唐太宗造册籍，编里甲以税田粮。兴贸易，制耒耜，皆由炎帝；造琴瑟，教嫁娶，乃是伏羲。冠冕衣裳，至黄帝而始备；桑麻蚕绩，自元妃而始兴。神农尝百草，医药有方；后稷播百谷，粒食攸赖。燧人氏钻木取火，烹饪初兴；有巢氏构木为巢，宫室始创。
- 夏禹欲通神祗，因铸镛钟于郊庙；汉明尊崇佛教，始立寺观于中朝。周公作指南车，罗盘是其遗制；钱乐作浑天仪，历家始有所宗。育王得疾，因造无量宝塔；秦政防胡，特筑万里长城。叔孙通制立朝仪，魏曹丕秩序官品。周公独制礼乐，萧何造立律条。尧帝作围棋，以教丹朱；武王作象棋，以象战斗。
- 文章取士，兴于赵宋；应制以诗，起于李唐。梨园子弟，乃唐明皇作始；《资治通鉴》，乃司马光所编。笔乃蒙恬所造，纸乃蔡伦所为。凡今人之利用，皆古圣之前民。

## 拼音
- shang4 gu3 jie2 sheng2 ji4 shi4 ， cang1 jie2 zhi4 zi4 dai4 sheng2 。 long2 ma3 fu4 tu2 ， fu2 xi1 yin1 hua4 ba1 gua4 ； luo4 gui1 cheng2 rui4 ， da4 yu3 yin1 lie4 jiu3 chou2 。 li4 ri4 shi4 shen2 nong2 suo3 wei4 ， jia3 zi3 nai3 da4 rao2 suo3 zuo4 。 suan4 shu4 zuo4 yu2 li4 shou3 ， lü4 lü3 zao4 zi4 ling2 lun2 。 jia3 zhou4 zhou1 che1 ， xi4 xuan1 yuan2 zhi1 chuang4 shi3 ； quan2 liang2 heng2 du4 ， yi4 xuan1 yuan2 zhi1 li4 gui1 。
- fu2 xi1 shi4 zao4 wang3 gu3 ， jiao4 dian4 yu2 yi3 shan4 min2 yong4 ； tang2 tai4 zong1 zao4 ce4 ji2 ， bian1 li3 jia3 yi3 shui4 tian2 liang2 。 xing1 mao4 yi4 ， zhi4 lei3 si4 ， jie1 you2 yan2 di4 ； zao4 qin2 se4 ， jiao4 jia4 qu3 ， nai3 shi4 fu2 xi1 。 guan1 mian3 yi1 shang0 ， zhi4 huang2 di4 er2 shi3 bei4 ； sang1 ma2 can2 ji4 ， zi4 yuan2 fei1 er2 shi3 xing1 。 shen2 nong2 chang2 bai3 cao3 ， yi1 yao4 you3 fang1 ； hou4 ji4 bo1 bai3 gu3 ， li4 shi2 you1 lai4 。 sui4 ren2 shi4 zuan4 mu4 qu3 huo3 ， peng1 ren4 chu1 xing1 ； you3 chao2 shi4 gou4 mu4 wei4 chao2 ， gong1 shi4 shi3 chuang4 。
- xia4 yu3 yu4 tong1 shen2 zhi1 ， yin1 zhu4 yong1 zhong1 yu2 jiao1 miao4 ； han4 ming2 zun1 chong2 fo2 jiao4 ， shi3 li4 si4 guan4 yu2 zhong1 chao2 。 zhou1 gong1 zuo4 zhi3 nan2 che1 ， luo2 pan2 shi4 qi2 yi2 zhi4 ； qian2 le4 zuo4 hun2 tian1 yi2 ， li4 jia1 shi3 you3 suo3 zong1 。 yu4 wang2 de2 ji2 ， yin1 zao4 wu2 liang4 bao3 ta3 ； qin2 zheng4 fang2 hu2 ， te4 zhu4 wan4 li3 chang2 cheng2 。 shu1 sun1 tong1 zhi4 li4 chao2 yi2 ， wei4 cao2 pi1 zhi4 xu4 guan1 pin3 。 zhou1 gong1 du2 zhi4 li3 yue4 ， xiao1 he2 zao4 li4 lü4 tiao2 。 yao2 di4 zuo4 wei2 qi2 ， yi3 jiao4 dan1 zhu1 ； wu3 wang2 zuo4 xiang4 qi2 ， yi3 xiang4 zhan4 dou4 。
- wen2 zhang1 qu3 shi4 ， xing1 yu2 zhao4 song4 ； ying4 zhi4 yi3 shi1 ， qi3 yu2 li3 tang2 。 li2 yuan2 zi3 di4 ， nai3 tang2 ming2 huang2 zuo4 shi3 ； 《 zi1 zhi4 tong1 jian4 》 ， nai3 si1 ma3 guang1 suo3 bian1 。 bi3 nai3 meng2 tian2 suo3 zao4 ， zhi3 nai3 cai4 lun2 suo3 wei4 。 fan2 jin1 ren2 zhi1 li4 yong4 ， jie1 gu3 sheng4 zhi1 qian2 min2 。

## 注释

## 译文

## 赏析
