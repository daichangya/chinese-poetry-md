---
id: cheng-deng-ji-you-xue-qiong-lin-song-yu
title: 幼学琼林·讼狱
titlePinyin: you4 xue2 qiong2 lin2 · song4 yu4
titleSlug: you-xue-qiong-lin-song-yu
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 世人惟不平则鸣，圣人以无讼为贵。上有恤刑之主，桁杨雨润；下无冤枉之民，肺石风清。虽囹圄便是福堂，而画地亦可为狱。与人构讼，曰鼠牙雀角之争；罪人诉冤，有抢地吁天之惨。
- 狴犴猛犬而能守，故狱门画狴犴之形；棘木外刺而里直，故听讼在棘木之下。乡亭之系有岸，朝廷之系有狱，谁敢作奸犯科；死者不可复生，刑者不可复续，上当原情定罪。囹圄是周狱，羑里是商牢。桎梏之设，乃拘罪人之具；缧绁之中，岂无贤者之冤。两争不放，谓之鹬蚌相持；无辜牵连，谓之池鱼受害。
- 请公入瓮，周兴自作其孽；下车泣罪，夏禹深痛其民。好讼曰健讼，挂告曰株连。为人息讼，谓之释纷；被人栽冤，谓之嫁祸。徒配曰城旦，遣戍是问军。三尺乃朝廷之法，三木是罪人之刑。
- 古之五刑，墨、劓、剕、宫、大辟；今之律例，笞、杖、死罪、徒、流。上古时削木为吏，今日之淳风安在；唐太宗纵囚归狱，古人之诚信可嘉。花落讼庭间，草生囹圄静，歌何易治民之间；吏从冰上立，人在镜中行，颂卢奂折狱之清。可见治乱之药石，刑罚为重；兴平之梁肉，德教为先。

## 拼音
- shi4 ren2 wei2 bu4 ping2 ze2 ming2 ， sheng4 ren2 yi3 wu2 song4 wei4 gui4 。 shang4 you3 xu4 xing2 zhi1 zhu3 ， heng2 yang2 yu3 run4 ； xia4 wu2 yuan1 wang3 zhi1 min2 ， fei4 shi2 feng1 qing1 。 sui1 ling2 yu3 bian4 shi4 fu2 tang2 ， er2 hua4 di4 yi4 ke3 wei4 yu4 。 yu3 ren2 gou4 song4 ， yue1 shu3 ya2 que4 jiao3 zhi1 zheng1 ； zui4 ren2 su4 yuan1 ， you3 qiang3 di4 xu1 tian1 zhi1 can3 。
- bi4 an4 meng3 quan3 er2 neng2 shou3 ， gu4 yu4 men2 hua4 bi4 an4 zhi1 xing2 ； ji2 mu4 wai4 ci4 er2 li3 zhi2 ， gu4 ting1 song4 zai4 ji2 mu4 zhi1 xia4 。 xiang1 ting2 zhi1 xi4 you3 an4 ， chao2 ting2 zhi1 xi4 you3 yu4 ， shui2 gan3 zuo4 jian1 fan4 ke1 ； si3 zhe3 bu4 ke3 fu4 sheng1 ， xing2 zhe3 bu4 ke3 fu4 xu4 ， shang4 dang4 yuan2 qing2 ding4 zui4 。 ling2 yu3 shi4 zhou1 yu4 ， you3 li3 shi4 shang1 lao2 。 zhi4 gu4 zhi1 she4 ， nai3 ju1 zui4 ren2 zhi1 ju4 ； lei2 xie4 zhi1 zhong1 ， qi3 wu2 xian2 zhe3 zhi1 yuan1 。 liang3 zheng1 bu2 fang4 ， wei4 zhi1 yu4 bang4 xiang1 chi2 ； wu2 gu1 qian1 lian2 ， wei4 zhi1 chi2 yu2 shou4 hai4 。
- qing3 gong1 ru4 weng4 ， zhou1 xing1 zi4 zuo4 qi2 nie4 ； xia4 che1 qi4 zui4 ， xia4 yu3 shen1 tong4 qi2 min2 。 hao3 song4 yue1 jian4 song4 ， gua4 gao4 yue1 zhu1 lian2 。 wei4 ren2 xi1 song4 ， wei4 zhi1 shi4 fen1 ； bei4 ren2 zai1 yuan1 ， wei4 zhi1 jia4 huo4 。 tu2 pei4 yue1 cheng2 dan4 ， qian3 shu4 shi4 wen4 jun1 。 san1 chi3 nai3 chao2 ting2 zhi1 fa3 ， san1 mu4 shi4 zui4 ren2 zhi1 xing2 。
- gu3 zhi1 wu3 xing2 ， mo4 、 yi4 、 fei4 、 gong1 、 da4 pi4 ； jin1 zhi1 lü4 li4 ， chi1 、 zhang4 、 si3 zui4 、 tu2 、 liu2 。 shang4 gu3 shi2 xue1 mu4 wei2 li4 ， jin1 ri4 zhi1 chun2 feng1 an1 zai4 ； tang2 tai4 zong1 zong4 qiu2 gui1 yu4 ， gu3 ren2 zhi1 cheng2 xin4 ke3 jia1 。 hua1 luo4 song4 ting2 jian1 ， cao3 sheng1 ling2 yu3 jing4 ， ge1 he2 yi4 zhi4 min2 zhi1 jian1 ； li4 cong2 bing1 shang4 li4 ， ren2 zai4 jing4 zhong1 hang2 ， song4 lu2 huan4 zhe2 yu4 zhi1 qing1 。 ke3 jian4 zhi4 luan4 zhi1 yao4 shi2 ， xing2 fa2 wei4 zhong4 ； xing1 ping2 zhi1 liang2 rou4 ， de2 jiao4 wei4 xian1 。

## 注释

## 译文

## 赏析
