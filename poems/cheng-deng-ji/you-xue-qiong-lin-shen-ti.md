---
id: cheng-deng-ji-you-xue-qiong-lin-shen-ti
title: 幼学琼林·身体
titlePinyin: you4 xue2 qiong2 lin2 · shen1 ti3
titleSlug: you-xue-qiong-lin-shen-ti
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 百体皆血肉之躯，五官有贵贱之别。尧眉分八彩，舜目有重瞳。耳有三漏，大禹之奇形；臂有四肘，成汤之异体。文王龙颜而虎眉，汉高斗胸而隆准。孔圣之顶若芋，文王之胸四乳。周公反握，作兴周之相；重耳骈胁，为霸晋之君。此皆古圣之英姿，不凡之贵品。
- 至若发肤不可毁伤，曾子常以守身为大；待人须当量大，师德贵于唾面自干。谗口中伤，金可铄而骨可销；虐政诛求，敲其肤而吸其髓。受人牵制曰掣肘，不知羞愧曰厚颜。好生议论，曰摇唇鼓舌；共话衷肠，曰促膝谈心。怒发冰冠，蔺相如之英气勃勃；炙手可热，唐崔铉之贵势炎炎。
- 貌虽瘦而天下肥，唐玄宗之自谓；口有蜜而腹有剑，李林甫之为人。赵子龙一身都是胆，周灵王初生便有须。来俊臣注醋于囚鼻，法外行凶；严子陵加足于帝腹，忘其尊贵。久不屈兹膝，郭子仪尊居宰相；不为米折腰，陶渊明不拜吏胥。
- 断送老头皮，杨璞得妻送之诗；新剥鸡头肉，明皇爱贵妃之乳。纤指如春笋，媚眼若秋波。肩曰玉楼，眼名银海；泪曰玉箸，顶曰珠庭。歇担曰息肩，不服曰强项。丁谓与人拂须，何其谄也；彭乐截肠决战，不亦勇乎。剜肉医疮，权济目前之急；伤胸扪足，计安众士之心。
- 汉张良蹑足附耳，东方朔洗髓伐毛。尹维伦，契丹称为黑面大王；博尧俞，宋后称为金玉君子。土木形骸，不自妆饰；铁石心肠，秉性坚刚。叙会晤曰得挹芝眉，叙契阔曰久违颜范。请女客曰奉迓金莲，邀亲友曰敢攀玉趾。侏儒谓人身矮，魁梧称人貌奇。龙章凤姿，廊庙之彦；獐头鼠目，草野之夫。
- 恐惧过甚，曰畏首畏尾；感佩不忘，曰刻骨铭心。貌丑曰不扬，貌美曰冠玉。足跛曰蹒跚，耳聋曰重听。欺欺艾艾，口讷之称；喋喋便便，言多之状。可嘉者小心翼翼，可鄙者大言不惭。腰细曰柳腰，身小曰鸡肋。笑人齿缺，曰狗窦大开；讥人不决，曰鼠首偾事。口中雌黄，言事而多改移；皮里春秋，胸中自有褒贬。
- 唇亡齿寒，谓彼此之失依；足上首下，谓尊卑之颠倒。所为得意，曰吐气扬眉；待人诚心，曰推心置腹。心荒曰灵台乱，醉倒曰玉山颓。睡曰黑甜，卧曰偃息。口尚乳臭，调世人年少无知；三折其肱，谓医士老成谙练。西子捧心，愈见增妍；丑妇效颦，弄巧反拙。慧眼始知道骨，肉眼不识贤人。
- 婢膝奴颜，谄容可厌；胁肩谄笑，媚态难堪。忠臣披肝，为君之药；妇人长舌，为厉之阶。事遂心曰如愿，事可愧曰汗颜。人多言曰饶舌，物堪食曰可口。泽及枯骨，西伯之深仁；灼艾分痛，宋祖之友爱。唐太宗为臣疗病，亲剪其须；颜杲卿骂贼不辍，贼断其舌。
- 不较横逆，曰置之度外；洞悉虏情，曰已入掌中。马良有白眉，独出乎众；阮籍作青眼，厚待乎人。咬牙封雍齿，计安众将之心；含泪斩丁公，法正叛臣之罪。掷果盈车，潘安仁美姿可爱；投石满载，张孟阳丑态堪憎。
- 事之可怪，妇人生须；事所骇闻，男人诞子。求物济用，谓燃眉之急；悔事无成，曰噬脐何及。情不相关，如秦越人之视肥瘠；事当探本，如善医者只论精神。
- 无功食禄，谓之尸位素餐；谫劣无能，谓之行尸走肉。老当益壮，宁知白首之心；穷且益坚，不坠青云之志。一息尚存，此志不容少懈；十手所指，此心安可自欺。

## 拼音
- bai3 ti3 jie1 xue4 rou4 zhi1 qu1 ， wu3 guan1 you3 gui4 jian4 zhi1 bie2 。 yao2 mei2 fen1 ba1 cai3 ， shun4 mu4 you3 zhong4 tong2 。 er3 you3 san1 lou4 ， da4 yu3 zhi1 qi2 xing2 ； bi4 you3 si4 zhou3 ， cheng2 tang1 zhi1 yi4 ti3 。 wen2 wang2 long2 yan2 er2 hu3 mei2 ， han4 gao1 dou4 xiong1 er2 long2 zhun3 。 kong3 sheng4 zhi1 ding3 ruo4 yu4 ， wen2 wang2 zhi1 xiong1 si4 ru3 。 zhou1 gong1 fan3 wo4 ， zuo4 xing1 zhou1 zhi1 xiang1 ； zhong4 er3 pian2 xie2 ， wei4 ba4 jin4 zhi1 jun1 。 ci3 jie1 gu3 sheng4 zhi1 ying1 zi1 ， bu4 fan2 zhi1 gui4 pin3 。
- zhi4 ruo4 fa1 fu1 bu4 ke3 hui3 shang1 ， ceng2 zi3 chang2 yi3 shou3 shen1 wei4 da4 ； dai4 ren2 xu1 dang1 liang4 da4 ， shi1 de2 gui4 yu2 tuo4 mian4 zi4 gan1 。 chan2 kou3 zhong1 shang1 ， jin1 ke3 shuo4 er2 gu3 ke3 xiao1 ； nüe4 zheng4 zhu1 qiu2 ， qiao1 qi2 fu1 er2 xi1 qi2 sui3 。 shou4 ren2 qian1 zhi4 yue1 che4 zhou3 ， bu4 zhi1 xiu1 kui4 yue1 hou4 yan2 。 hao3 sheng1 yi4 lun4 ， yue1 yao2 chun2 gu3 she2 ； gong4 hua4 zhong1 chang2 ， yue1 cu4 xi1 tan2 xin1 。 nu4 fa1 bing1 guan1 ， lin4 xiang1 ru2 zhi1 ying1 qi4 bo2 bo2 ； zhi4 shou3 ke3 re4 ， tang2 cui1 xuan4 zhi1 gui4 shi4 yan2 yan2 。
- mao4 sui1 shou4 er2 tian1 xia4 fei2 ， tang2 xuan2 zong1 zhi1 zi4 wei4 ； kou3 you3 mi4 er2 fu4 you3 jian4 ， li3 lin2 fu3 zhi1 wei4 ren2 。 zhao4 zi3 long2 yi4 shen1 dou1 shi4 dan3 ， zhou1 ling2 wang2 chu1 sheng1 bian4 you3 xu1 。 lai2 jun4 chen2 zhu4 cu4 yu2 qiu2 bi2 ， fa3 wai4 hang2 xiong1 ； yan2 zi3 ling2 jia1 zu2 yu2 di4 fu4 ， wang4 qi2 zun1 gui4 。 jiu3 bu4 qu1 zi1 xi1 ， guo1 zi3 yi2 zun1 ju1 zai3 xiang4 ； bu2 wei4 mi3 zhe2 yao1 ， tao2 yuan1 ming2 bu2 bai4 li4 xu1 。
- duan4 song4 lao3 tou2 pi2 ， yang2 pu2 de2 qi1 song4 zhi1 shi1 ； xin1 bao1 ji1 tou2 rou4 ， ming2 huang2 ai4 gui4 fei1 zhi1 ru3 。 xian1 zhi3 ru2 chun1 sun3 ， mei4 yan3 ruo4 qiu1 bo1 。 jian1 yue1 yu4 lou2 ， yan3 ming2 yin2 hai3 ； lei4 yue1 yu4 zhu4 ， ding3 yue1 zhu1 ting2 。 xie1 dan1 yue1 xi1 jian1 ， bu4 fu2 yue1 qiang2 xiang4 。 ding1 wei4 yu3 ren2 fu2 xu1 ， he2 qi2 chan3 ye3 ； peng2 le4 jie2 chang2 jue2 zhan4 ， bu2 yi4 yong3 hu1 。 wan1 rou4 yi1 chuang1 ， quan2 ji4 mu4 qian2 zhi1 ji2 ； shang1 xiong1 men2 zu2 ， ji4 an1 zhong4 shi4 zhi1 xin1 。
- han4 zhang1 liang2 nie4 zu2 fu4 er3 ， dong1 fang1 shuo4 xi3 sui3 fa2 mao2 。 yin3 wei2 lun2 ， qi4 dan1 cheng1 wei2 hei1 mian4 da4 wang2 ； bo2 yao2 yu2 ， song4 hou4 cheng1 wei2 jin1 yu4 jun1 zi3 。 tu3 mu4 xing2 hai2 ， bu2 zi4 zhuang1 shi4 ； tie3 shi2 xin1 chang2 ， bing3 xing4 jian1 gang1 。 xu4 hui4 wu4 yue1 de2 yi4 zhi1 mei2 ， xu4 qi4 kuo4 yue1 jiu3 wei2 yan2 fan4 。 qing3 nü3 ke4 yue1 feng4 ya4 jin1 lian2 ， yao1 qin1 you3 yue1 gan3 pan1 yu4 zhi3 。 zhu1 ru2 wei4 ren2 shen1 ai3 ， kui2 wu2 cheng1 ren2 mao4 qi2 。 long2 zhang1 feng4 zi1 ， lang2 miao4 zhi1 yan4 ； zhang1 tou2 shu3 mu4 ， cao3 ye3 zhi1 fu1 。
- kong3 ju4 guo4 shen4 ， yue1 wei4 shou3 wei4 wei3 ； gan3 pei4 bu2 wang4 ， yue1 ke4 gu3 ming2 xin1 。 mao4 chou3 yue1 bu4 yang2 ， mao4 mei3 yue1 guan1 yu4 。 zu2 bo3 yue1 pan2 shan1 ， er3 long2 yue1 zhong4 ting1 。 qi1 qi1 ai4 ai4 ， kou3 ne4 zhi1 cheng1 ； die2 die2 bian4 bian4 ， yan2 duo1 zhi1 zhuang4 。 ke3 jia1 zhe3 xiao3 xin1 yi4 yi4 ， ke3 bi3 zhe3 da4 yan2 bu4 can2 。 yao1 xi4 yue1 liu3 yao1 ， shen1 xiao3 yue1 ji1 lei4 。 xiao4 ren2 chi3 que1 ， yue1 gou3 dou4 da4 kai1 ； ji1 ren2 bu4 jue2 ， yue1 shu3 shou3 fen4 shi4 。 kou3 zhong1 ci2 huang2 ， yan2 shi4 er2 duo1 gai3 yi2 ； pi2 li3 chun1 qiu1 ， xiong1 zhong1 zi4 you3 bao1 bian3 。
- chun2 wang2 chi3 han2 ， wei4 bi3 ci3 zhi1 shi1 yi1 ； zu2 shang4 shou3 xia4 ， wei4 zun1 bei1 zhi1 dian1 dao3 。 suo3 wei4 de2 yi4 ， yue1 tu3 qi4 yang2 mei2 ； dai4 ren2 cheng2 xin1 ， yue1 tui1 xin1 zhi4 fu4 。 xin1 huang1 yue1 ling2 tai2 luan4 ， zui4 dao3 yue1 yu4 shan1 tui2 。 shui4 yue1 hei1 tian2 ， wo4 yue1 yan3 xi1 。 kou3 shang4 ru3 chou4 ， tiao2 shi4 ren2 nian2 shao4 wu2 zhi1 ； san1 zhe2 qi2 gong1 ， wei4 yi1 shi4 lao3 cheng2 an1 lian4 。 xi1 zi3 peng3 xin1 ， yu4 jian4 zeng1 yan2 ； chou3 fu4 xiao4 pin2 ， nong4 qiao3 fan3 zhuo1 。 hui4 yan3 shi3 zhi1 dao4 gu3 ， rou4 yan3 bu4 shi2 xian2 ren2 。
- bi4 xi1 nu2 yan2 ， chan3 rong2 ke3 yan4 ； xie2 jian1 chan3 xiao4 ， mei4 tai4 nan2 kan1 。 zhong1 chen2 pi1 gan1 ， wei4 jun1 zhi1 yao4 ； fu4 ren2 chang2 she2 ， wei4 li4 zhi1 jie1 。 shi4 sui4 xin1 yue1 ru2 yuan4 ， shi4 ke3 kui4 yue1 han4 yan2 。 ren2 duo1 yan2 yue1 rao2 she2 ， wu4 kan1 shi2 yue1 ke3 kou3 。 ze2 ji2 ku1 gu3 ， xi1 bo2 zhi1 shen1 ren2 ； zhuo2 ai4 fen1 tong4 ， song4 zu3 zhi1 you3 ai4 。 tang2 tai4 zong1 wei4 chen2 liao2 bing4 ， qin1 jian3 qi2 xu1 ； yan2 gao3 qing1 ma4 zei2 bu2 chuo4 ， zei2 duan4 qi2 she2 。
- bu2 jiao4 heng2 ni4 ， yue1 zhi4 zhi1 du4 wai4 ； dong4 xi1 lu3 qing2 ， yue1 yi3 ru4 zhang3 zhong1 。 ma3 liang2 you3 bai2 mei2 ， du2 chu1 hu1 zhong4 ； ruan3 ji2 zuo4 qing1 yan3 ， hou4 dai4 hu1 ren2 。 yao3 ya2 feng1 yong1 chi3 ， ji4 an1 zhong4 jiang1 zhi1 xin1 ； han2 lei4 zhan3 ding1 gong1 ， fa3 zheng4 pan4 chen2 zhi1 zui4 。 zhi4 guo3 ying2 che1 ， pan1 an1 ren2 mei3 zi1 ke3 ai4 ； tou2 shi2 man3 zai4 ， zhang1 meng4 yang2 chou3 tai4 kan1 zeng1 。
- shi4 zhi1 ke3 guai4 ， fu4 ren2 sheng1 xu1 ； shi4 suo3 hai4 wen2 ， nan2 ren2 dan4 zi3 。 qiu2 wu4 ji4 yong4 ， wei4 ran2 mei2 zhi1 ji2 ； hui3 shi4 wu2 cheng2 ， yue1 shi4 qi2 he2 ji2 。 qing2 bu4 xiang1 guan1 ， ru2 qin2 yue4 ren2 zhi1 shi4 fei2 ji2 ； shi4 dang1 tan4 ben3 ， ru2 shan4 yi1 zhe3 zhi1 lun4 jing1 shen2 。
- wu2 gong1 shi2 lu4 ， wei4 zhi1 shi1 wei4 su4 can1 ； jian3 lie4 wu2 neng2 ， wei4 zhi1 xing2 shi1 zou3 rou4 。 lao3 dang1 yi4 zhuang4 ， ning2 zhi1 bai2 shou3 zhi1 xin1 ； qiong2 qie3 yi4 jian1 ， bu2 zhui4 qing1 yun2 zhi1 zhi4 。 yi4 xi1 shang4 cun2 ， ci3 zhi4 bu4 rong2 shao3 xie4 ； shi2 shou3 suo3 zhi3 ， ci3 xin1 an1 ke3 zi4 qi1 。

## 注释

## 译文

## 赏析
