---
id: cheng-deng-ji-you-xue-qiong-lin-di-yu
title: 幼学琼林·地舆
titlePinyin: you4 xue2 qiong2 lin2 · di4 yu2
titleSlug: you-xue-qiong-lin-di-yu
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 黄帝画野，始分都邑；夏禹治水，初奠山川。宇宙之江山不改，古今之称谓各殊。北京原属幽燕，金台是其异号；南京原为建业，金陵又是别名。浙江是武林之区，原为越国；江西是豫章之地，又曰吴皋。福建省属闽中，湖广地名三楚。东鲁西鲁，即山东山西之分；东粤西粤，乃广东广西之域。河南在华夏之中，故曰中州；陕西即长安之地，原为秦境。四川为西蜀，云南为古滇。贵州省近蛮方，自古名为黔地。
- 东岳泰山，西岳华山，南岳衡山，北岳恒山，中岳嵩山，此为天下之五岳；饶州之鄱阳，岳州之青草，润州之丹阳，鄂州之洞庭，苏州之太湖，此为天下之五湖。
- 金城汤池，谓城池之巩固；砺山带河，乃封建之誓盟。帝都曰京师，故乡曰梓里。蓬莱弱水，惟飞仙可渡；方壶员峤，乃仙子所居。沧海桑田，谓世事之多变；河清海晏，兆天下之升平。水神曰冯夷，又曰阳侯，火神曰祝融，又曰回禄。海神曰海若，海眼曰尾闾。
- 望人包容曰海涵，谢人思泽曰河润。无系累者曰江湖散人，负豪气者曰湖海之士。问舍求田，原无大志；掀天揭地，方是奇才。凭空起事，谓之平地风波；独立不移，谓之中流砥柱。黑子、弹丸，漫言至小之邑；咽喉、右臂，皆言要害之区。
- 独立难持，曰一木焉能支大厦；英雄自恃，曰丸泥亦可封函关。事先败而后成，曰失之东隅，收之桑榆；事将成而终止，曰为山九仞，功亏一篑。以蠡测海，喻人之见小；精卫衔石，比人之徒劳。跋涉谓行路艰难，康庄谓道路平坦。硗地曰不毛之地，美田曰膏腴之田。
- 得物无所用，曰如获石田；为学己大成，曰诞登道岸。淄渑之滋味可辨，泾渭之清浊当分。泌水乐饥，隐居不仕；东山高卧，谢职求安。圣人出则黄河清，太守廉则越石见。美俗曰仁里，恶俗曰互乡。里名胜母，曾子不入；邑号朝歌，墨翟回车。
- 击壤而歌，尧帝黎民之自得；让畔而耕，文王百姓之相推。费长房有缩地之方，秦始皇有鞭石之法。尧有九年之水患，汤有七年之旱灾。商鞅不仁而阡陌开，夏桀无道而伊洛竭。道不拾遗，由在上有善政；海不扬波，知中国有圣人。

## 拼音
- huang2 di4 hua4 ye3 ， shi3 fen1 dou1 yi4 ； xia4 yu3 zhi4 shui3 ， chu1 dian4 shan1 chuan1 。 yu3 zhou4 zhi1 jiang1 shan1 bu4 gai3 ， gu3 jin1 zhi1 cheng1 wei4 ge4 shu1 。 bei3 jing1 yuan2 shu3 you1 yan4 ， jin1 tai2 shi4 qi2 yi4 hao4 ； nan2 jing1 yuan2 wei4 jian4 ye4 ， jin1 ling2 you4 shi4 bie2 ming2 。 zhe4 jiang1 shi4 wu3 lin2 zhi1 qu1 ， yuan2 wei4 yue4 guo2 ； jiang1 xi1 shi4 yu4 zhang1 zhi1 di4 ， you4 yue1 wu2 gao1 。 fu2 jian4 sheng3 shu3 min3 zhong1 ， hu2 guang3 di4 ming2 san1 chu3 。 dong1 lu3 xi1 lu3 ， ji2 shan1 dong1 shan1 xi1 zhi1 fen1 ； dong1 yue4 xi1 yue4 ， nai3 guang3 dong1 guang3 xi1 zhi1 yu4 。 he2 nan2 zai4 hua2 xia4 zhi1 zhong1 ， gu4 yue1 zhong1 zhou1 ； shan3 xi1 ji2 chang2 an1 zhi1 di4 ， yuan2 wei4 qin2 jing4 。 si4 chuan1 wei4 xi1 shu3 ， yun2 nan2 wei4 gu3 dian1 。 gui4 zhou1 sheng3 jin4 man2 fang1 ， zi4 gu3 ming2 wei4 qian2 di4 。
- dong1 yue4 tai4 shan1 ， xi1 yue4 hua4 shan1 ， nan2 yue4 heng2 shan1 ， bei3 yue4 heng2 shan1 ， zhong1 yue4 song1 shan1 ， ci3 wei4 tian1 xia4 zhi1 wu3 yue4 ； rao2 zhou1 zhi1 po2 yang2 ， yue4 zhou1 zhi1 qing1 cao3 ， run4 zhou1 zhi1 dan1 yang2 ， e4 zhou1 zhi1 dong4 ting2 ， su1 zhou1 zhi1 tai4 hu2 ， ci3 wei4 tian1 xia4 zhi1 wu3 hu2 。
- jin1 cheng2 tang1 chi2 ， wei4 cheng2 chi2 zhi1 gong3 gu4 ； li4 shan1 dai4 he2 ， nai3 feng1 jian4 zhi1 shi4 meng2 。 di4 du1 yue1 jing1 shi1 ， gu4 xiang1 yue1 zi3 li3 。 peng2 lai2 ruo4 shui3 ， wei2 fei1 xian1 ke3 du4 ； fang1 hu2 yuan2 qiao2 ， nai3 xian1 zi3 suo3 ju1 。 cang1 hai3 sang1 tian2 ， wei4 shi4 shi4 zhi1 duo1 bian4 ； he2 qing1 hai3 yan4 ， zhao4 tian1 xia4 zhi1 sheng1 ping2 。 shui3 shen2 yue1 feng2 yi2 ， you4 yue1 yang2 hou2 ， huo3 shen2 yue1 zhu4 rong2 ， you4 yue1 hui2 lu4 。 hai3 shen2 yue1 hai3 ruo4 ， hai3 yan3 yue1 wei3 lü2 。
- wang4 ren2 bao1 rong2 yue1 hai3 han2 ， xie4 ren2 si1 ze2 yue1 he2 run4 。 wu2 xi4 lei4 zhe3 yue1 jiang1 hu2 san4 ren2 ， fu4 hao2 qi4 zhe3 yue1 hu2 hai3 zhi1 shi4 。 wen4 she4 qiu2 tian2 ， yuan2 wu2 da4 zhi4 ； xian1 tian1 jie1 di4 ， fang1 shi4 qi2 cai2 。 ping2 kong1 qi3 shi4 ， wei4 zhi1 ping2 di4 feng1 bo1 ； du2 li4 bu4 yi2 ， wei4 zhi1 zhong1 liu2 di3 zhu4 。 hei1 zi3 、 dan4 wan2 ， man4 yan2 zhi4 xiao3 zhi1 yi4 ； yan1 hou2 、 you4 bi4 ， jie1 yan2 yao4 hai4 zhi1 qu1 。
- du2 li4 nan2 chi2 ， yue1 yi2 mu4 yan1 neng2 zhi1 da4 sha4 ； ying1 xiong2 zi4 shi4 ， yue1 wan2 ni2 yi4 ke3 feng1 han2 guan1 。 shi4 xian1 bai4 er2 hou4 cheng2 ， yue1 shi1 zhi1 dong1 yu2 ， shou1 zhi1 sang1 yu2 ； shi4 jiang1 cheng2 er2 zhong1 zhi3 ， yue1 wei4 shan1 jiu3 ren4 ， gong1 kui1 yi2 kui4 。 yi3 li2 ce4 hai3 ， yu4 ren2 zhi1 jian4 xiao3 ； jing1 wei4 xian2 shi2 ， bi3 ren2 zhi1 tu2 lao2 。 ba2 she4 wei4 xing2 lu4 jian1 nan2 ， kang1 zhuang1 wei4 dao4 lu4 ping2 tan3 。 qiao1 di4 yue1 bu4 mao2 zhi1 di4 ， mei3 tian2 yue1 gao1 yu2 zhi1 tian2 。
- de2 wu4 wu2 suo3 yong4 ， yue1 ru2 huo4 shi2 tian2 ； wei4 xue2 ji3 da4 cheng2 ， yue1 dan4 deng1 dao4 an4 。 zi1 mian3 zhi1 zi1 wei4 ke3 bian4 ， jing1 wei4 zhi1 qing1 zhuo2 dang1 fen1 。 mi4 shui3 le4 ji1 ， yin3 ju1 bu2 shi4 ； dong1 shan1 gao1 wo4 ， xie4 zhi2 qiu2 an1 。 sheng4 ren2 chu1 ze2 huang2 he2 qing1 ， tai4 shou3 lian2 ze2 yue4 shi2 jian4 。 mei3 su2 yue1 ren2 li3 ， e4 su2 yue1 hu4 xiang1 。 li3 ming2 sheng4 mu3 ， ceng2 zi3 bu2 ru4 ； yi4 hao4 chao2 ge1 ， mo4 zhai2 hui2 che1 。
- ji1 rang3 er2 ge1 ， yao2 di4 li2 min2 zhi1 zi4 de2 ； rang4 pan4 er2 geng1 ， wen2 wang2 bai3 xing4 zhi1 xiang1 tui1 。 fei4 chang2 fang2 you3 suo1 di4 zhi1 fang1 ， qin2 shi3 huang2 you3 bian1 shi2 zhi1 fa3 。 yao2 you3 jiu3 nian2 zhi1 shui3 huan4 ， tang1 you3 qi1 nian2 zhi1 han4 zai1 。 shang1 yang1 bu4 ren2 er2 qian1 mo4 kai1 ， xia4 jie2 wu2 dao4 er2 yi1 luo4 jie2 。 dao4 bu4 shi2 yi2 ， you2 zai4 shang4 you3 shan4 zheng4 ； hai3 bu4 yang2 bo1 ， zhi1 zhong1 guo2 you3 sheng4 ren2 。

## 注释

## 译文

## 赏析
