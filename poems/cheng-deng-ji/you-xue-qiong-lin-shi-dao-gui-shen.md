---
id: cheng-deng-ji-you-xue-qiong-lin-shi-dao-gui-shen
title: 幼学琼林·释道鬼神
titlePinyin: you4 xue2 qiong2 lin2 · shi4 dao4 gui3 shen2
titleSlug: you-xue-qiong-lin-shi-dao-gui-shen
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 如来释迦，即是牟尼，原系成佛之祖；老聃李耳，即是道君，乃是道教之宗。鹫岭、祗园，皆属佛国；交梨、火枣，尽是仙丹。沙门称释，始于晋道安；中国有佛，始于汉明帝。
- 篯铿即是彭祖，八百高年；许逊原宰旌阳，一家超举。波罗犹云彼岸，紫府即是仙宫。曰上方、曰梵刹，总是佛场；曰真宇、曰蕊珠，皆称仙境。伊蒲馔可以斋僧，青精饭亦堪供佛。香积厨，僧家所备；仙麟脯，仙子所餐。佛图澄显神通，咒莲生钵；葛仙翁作戏术，吐饭成蜂。
- 达摩一苇渡江，栾巴噀酒灭火。吴猛画江成路，麻姑掷米成珠。飞锡挂锡，谓僧人之行止；导引胎息，谓道士之修持。和尚拜礼曰和南，道士拜礼曰稽首。曰圆寂、曰荼毗，皆言和尚之死；曰羽化、曰尸解，悉言道士之亡。
- 女道曰巫，男道曰觋，自古攸分；男僧曰僧，女僧曰尼，从来有别。羽客黄冠，皆称道士；上人比丘，并美僧人。檀越、檀那，僧家称施主；烧丹、炼汞，道士学神仙。和尚自谦，谓之空桑子；道士诵经，谓之步虚声。
- 菩者普也，萨者济也，尊称神祇，故有菩萨之誉；水行龙力大，陆行象力大，负荷佛法，故有龙象之称。儒家谓之世，释家谓之劫，道家谓之尘，俱谓俗缘之未脱；儒家曰精一，释家曰三昧，道家曰贞一，总言奥义之无穷。达摩死后，手携只履西归；王乔朝君，舄化双凫下降。
- 辟谷绝粒，神仙能服气炼形；不灭不生，释氏惟明心见性。梁高僧谈经入妙，可使岩石点头，天花坠地；张虚靖炼丹既成，能令龙虎并伏，鸡犬俱升。藏世界于一粟，佛法何其大；贮乾坤于一壶，道法何其玄。妄诞之言，载鬼一车；高明之家，鬼瞰其室。
- 《无鬼论》作于晋之阮瞻，《搜神记》撰于晋之干宝。颜子渊、卜子商，死为地下修文郎；韩擒虎、寇莱公，死为阴司阎罗王。至若土谷之神曰社稷，干旱之鬼曰旱魃。魑魅魍魉，山川之祟；神荼郁垒，啖鬼之神。仕途偃蹇，鬼神为之揶揄；心地光明，吉神自为之呵护。

## 拼音
- ru2 lai2 shi4 jia1 ， ji2 shi4 mu4 ni2 ， yuan2 xi4 cheng2 fo2 zhi1 zu3 ； lao3 dan1 li3 er3 ， ji2 shi4 dao4 jun1 ， nai3 shi4 dao4 jiao4 zhi1 zong1 。 jiu4 ling3 、 zhi1 yuan2 ， jie1 shu3 fo2 guo2 ； jiao1 li2 、 huo3 zao3 ， jin4 shi4 xian1 dan1 。 sha1 men2 cheng1 shi4 ， shi3 yu2 jin4 dao4 an1 ； zhong1 guo2 you3 fo2 ， shi3 yu2 han4 ming2 di4 。
- jian3 keng1 ji2 shi4 peng2 zu3 ， ba1 bai3 gao1 nian2 ； xu3 xun4 yuan2 zai3 jing1 yang2 ， yi4 jia1 chao1 ju3 。 bo1 luo2 you2 yun2 bi3 an4 ， zi3 fu3 ji2 shi4 xian1 gong1 。 yue1 shang4 fang1 、 yue1 fan4 cha4 ， zong3 shi4 fo2 chang3 ； yue1 zhen1 yu3 、 yue1 rui3 zhu1 ， jie1 cheng1 xian1 jing4 。 yi1 pu2 zhuan4 ke3 yi3 zhai1 seng1 ， qing1 jing1 fan4 yi4 kan1 gong4 fo2 。 xiang1 ji1 chu2 ， seng1 jia1 suo3 bei4 ； xian1 lin2 pu2 ， xian1 zi3 suo3 can1 。 fo2 tu2 cheng2 xian3 shen2 tong1 ， zhou4 lian2 sheng1 bo1 ； ge3 xian1 weng1 zuo4 xi4 shu4 ， tu3 fan4 cheng2 feng1 。
- da2 mo2 yi4 wei3 du4 jiang1 ， luan2 ba1 xun4 jiu3 mie4 huo3 。 wu2 meng3 hua4 jiang1 cheng2 lu4 ， ma2 gu1 zhi4 mi3 cheng2 zhu1 。 fei1 xi1 gua4 xi1 ， wei4 seng1 ren2 zhi1 xing2 zhi3 ； dao3 yin3 tai1 xi1 ， wei4 dao4 shi4 zhi1 xiu1 chi2 。 he2 shang4 bai4 li3 yue1 he2 nan2 ， dao4 shi4 bai4 li3 yue1 qi3 shou3 。 yue1 yuan2 ji4 、 yue1 tu2 pi2 ， jie1 yan2 he2 shang4 zhi1 si3 ； yue1 yu3 hua4 、 yue1 shi1 jie3 ， xi1 yan2 dao4 shi4 zhi1 wang2 。
- nü3 dao4 yue1 wu1 ， nan2 dao4 yue1 xi2 ， zi4 gu3 you1 fen1 ； nan2 seng1 yue1 seng1 ， nü3 seng1 yue1 ni2 ， cong2 lai2 you3 bie2 。 yu3 ke4 huang2 guan1 ， jie1 cheng1 dao4 shi4 ； shang4 ren2 bi3 qiu1 ， bing4 mei3 seng1 ren2 。 tan2 yue4 、 tan2 na4 ， seng1 jia1 cheng1 shi1 zhu3 ； shao1 dan1 、 lian4 gong3 ， dao4 shi4 xue2 shen2 xian1 。 he2 shang4 zi4 qian1 ， wei4 zhi1 kong1 sang1 zi3 ； dao4 shi4 song4 jing1 ， wei4 zhi1 bu4 xu1 sheng1 。
- pu2 zhe3 pu3 ye3 ， sa4 zhe3 ji4 ye3 ， zun1 cheng1 shen2 qi2 ， gu4 you3 pu2 sa4 zhi1 yu4 ； shui3 xing2 long2 li4 da4 ， lu4 xing2 xiang4 li4 da4 ， fu4 he4 fo2 fa3 ， gu4 you3 long2 xiang4 zhi1 cheng1 。 ru2 jia1 wei4 zhi1 shi4 ， shi4 jia1 wei4 zhi1 jie2 ， dao4 jia1 wei4 zhi1 chen2 ， ju4 wei4 su2 yuan2 zhi1 wei4 tuo1 ； ru2 jia1 yue1 jing1 yi1 ， shi4 jia1 yue1 san1 mei4 ， dao4 jia1 yue1 zhen1 yi1 ， zong3 yan2 ao4 yi4 zhi1 wu2 qiong2 。 da2 mo2 si3 hou4 ， shou3 xie2 zhi1 lü3 xi1 gui1 ； wang2 qiao2 chao2 jun1 ， xi4 hua4 shuang1 fu2 xia4 jiang4 。
- bi4 gu3 jue2 li4 ， shen2 xian1 neng2 fu2 qi4 lian4 xing2 ； bu2 mie4 bu4 sheng1 ， shi4 shi4 wei2 ming2 xin1 jian4 xing4 。 liang2 gao1 seng1 tan2 jing1 ru4 miao4 ， ke3 shi3 yan2 shi2 dian3 tou2 ， tian1 hua1 zhui4 di4 ； zhang1 xu1 jing4 lian4 dan1 ji4 cheng2 ， neng2 ling4 long2 hu3 bing4 fu2 ， ji1 quan3 ju4 sheng1 。 cang2 shi4 jie4 yu2 yi2 su4 ， fo2 fa3 he2 qi2 da4 ； zhu4 qian2 kun1 yu2 yi4 hu2 ， dao4 fa3 he2 qi2 xuan2 。 wang4 dan4 zhi1 yan2 ， zai3 gui3 yi4 che1 ； gao1 ming2 zhi1 jia1 ， gui3 kan4 qi2 shi4 。
- 《 wu2 gui3 lun4 》 zuo4 yu2 jin4 zhi1 ruan3 zhan1 ， 《 sou1 shen2 ji4 》 zhuan4 yu2 jin4 zhi1 gan1 bao3 。 yan2 zi3 yuan1 、 bu3 zi3 shang1 ， si3 wei4 di4 xia4 xiu1 wen2 lang2 ； han2 qin2 hu3 、 kou4 lai2 gong1 ， si3 wei4 yin1 si1 yan2 luo2 wang2 。 zhi4 ruo4 tu3 gu3 zhi1 shen2 yue1 she4 ji4 ， gan1 han4 zhi1 gui3 yue1 han4 ba2 。 chi1 mei4 wang3 liang3 ， shan1 chuan1 zhi1 sui4 ； shen2 tu2 yu4 lei3 ， dan4 gui3 zhi1 shen2 。 shi4 tu2 yan3 jian3 ， gui3 shen2 wei4 zhi1 ye2 yu2 ； xin1 di4 guang1 ming2 ， ji2 shen2 zi4 wei4 zhi1 he1 hu4 。

## 注释

## 译文

## 赏析
