---
id: cheng-deng-ji-you-xue-qiong-lin-hua-mu
title: 幼学琼林·花木
titlePinyin: you4 xue2 qiong2 lin2 · hua1 mu4
titleSlug: you-xue-qiong-lin-hua-mu
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 植物非一，故有万卉之名；谷种甚多，故有百谷之号。如茨如梁，谓禾稼之蕃；惟夭惟乔，谓草木之茂。莲乃花中君子，海棠花内神仙。国色天香，乃牡丹之富贵；冰肌玉骨，乃梅萼之清奇。
- 兰为王者之香，菊同隐逸之士。竹称君子，松号大夫。萱草可忘忧，屈轶能指佞。筼筜，竹之别号；木樨，桂之别名。明日黄花，过时之物；岁寒松柏，有节之称。樗栎乃无用之散材，楩楠胜大用之良木。
- 玉版，笋之异号；蹲鸱，芋之别名。瓜田李下，事避嫌疑；秋菊春桃，时来尚早。南枝先，北枝后，庾岭之梅；朔而生，望而落，尧阶蓂荚。苾𫇴背阴向阳，比僧人之有德；木槿朝开暮落，比荣华之不长。芒刺在背，言恐惧不安；薰莸异气，犹贤否有别。
- 桃李不言，下自成蹊；道旁苦李，为人所弃。老人娶少妇，曰枯杨生稊；国家进多贤，曰拔茅连茹。蒲柳之姿，未秋先槁；姜桂之性，愈老愈辛。王者之兵，势如破竹；七雄之国，地若瓜分。苻坚望阵，疑草木皆是晋兵；索靖知亡，叹铜驼会在荆棘。
- 王祜知子必贵，手植三槐；窦钧五子齐荣，人称五桂。鉏麑触槐，不忍贼民之主；越王尝蓼，必欲复吴之仇。修母画荻以教子，谁不称贤；廉颇负荆以请罪，善能悔过。弥子瑕常恃宠，将余桃以啖君；秦商鞅欲行令，使徙木以立信。
- 王戎卖李钻核，不胜鄙吝；成王剪桐封弟，因无戏言。齐景公以二桃杀三士，杨再思谓莲花似六郎。倒啖蔗，渐入佳境；蒸哀梨，大失本真。煮豆燃萁，比兄残弟；砍竹遮笋，弃旧怜新。元素致江陵之柑，吴刚伐月中之桂。
- 捐资济贫，当效尧夫之助麦；以物申敬，聊效野人之献芹。冒雨剪韭，郭林宗款友情殷；踏雪寻梅，孟浩然自娱兴雅。商太戊能修德，详桑自死；寇莱公有深仁，枯竹复生。王母蟠桃，三千年开花，三千年结子，故人借以祝寿诞；上古大椿，八千岁为春，八千岁为秋，故人托以比严君。
- 去稂莠，正以植嘉禾；沃枝叶，不如培根本。世路之蓁芜当剔，人心之茅塞须开。

## 拼音
- zhi2 wu4 fei1 yi1 ， gu4 you3 wan4 hui4 zhi1 ming2 ； gu3 zhong3 shen4 duo1 ， gu4 you3 bai3 gu3 zhi1 hao4 。 ru2 ci2 ru2 liang2 ， wei4 he2 jia4 zhi1 fan1 ； wei2 yao1 wei2 qiao2 ， wei4 cao3 mu4 zhi1 mao4 。 lian2 nai3 hua1 zhong1 jun1 zi3 ， hai3 tang2 hua1 nei4 shen2 xian1 。 guo2 se4 tian1 xiang1 ， nai3 mu3 dan1 zhi1 fu4 gui4 ； bing1 ji1 yu4 gu3 ， nai3 mei2 e4 zhi1 qing1 qi2 。
- lan2 wei4 wang2 zhe3 zhi1 xiang1 ， ju2 tong2 yin3 yi4 zhi1 shi4 。 zhu2 cheng1 jun1 zi3 ， song1 hao4 dai4 fu0 。 xuan1 cao3 ke3 wang4 you1 ， qu1 yi4 neng2 zhi3 ning4 。 yun2 dang1 ， zhu2 zhi1 bie2 hao4 ； mu4 xi1 ， gui4 zhi1 bie2 ming2 。 ming2 ri4 huang2 hua1 ， guo4 shi2 zhi1 wu4 ； sui4 han2 song1 bai3 ， you3 jie2 zhi1 cheng1 。 chu1 li4 nai3 wu2 yong4 zhi1 san4 cai2 ， pian2 nan2 sheng4 da4 yong4 zhi1 liang2 mu4 。
- yu4 ban3 ， sun3 zhi1 yi4 hao4 ； dun1 chi1 ， yu4 zhi1 bie2 ming2 。 gua1 tian2 li3 xia4 ， shi4 bi4 xian2 yi2 ； qiu1 ju2 chun1 tao2 ， shi2 lai2 shang4 zao3 。 nan2 zhi1 xian1 ， bei3 zhi1 hou4 ， yu3 ling3 zhi1 mei2 ； shuo4 er2 sheng1 ， wang4 er2 luo4 ， yao2 jie1 mi4 jia2 。 bi4 𫇴 bei4 yin1 xiang4 yang2 ， bi3 seng1 ren2 zhi1 you3 de2 ； mu4 jin3 chao2 kai1 mu4 luo4 ， bi3 rong2 hua2 zhi1 bu4 chang2 。 mang2 ci4 zai4 bei4 ， yan2 kong3 ju4 bu4 an1 ； xun1 you2 yi4 qi4 ， you2 xian2 fou3 you3 bie2 。
- tao2 li3 bu4 yan2 ， xia4 zi4 cheng2 qi1 ； dao4 pang2 ku3 li3 ， wei4 ren2 suo3 qi4 。 lao3 ren2 qu3 shao4 fu4 ， yue1 ku1 yang2 sheng1 ti2 ； guo2 jia1 jin4 duo1 xian2 ， yue1 ba2 mao2 lian2 ru2 。 pu2 liu3 zhi1 zi1 ， wei4 qiu1 xian1 gao3 ； jiang1 gui4 zhi1 xing4 ， yu4 lao3 yu4 xin1 。 wang2 zhe3 zhi1 bing1 ， shi4 ru2 po4 zhu2 ； qi1 xiong2 zhi1 guo2 ， di4 ruo4 gua1 fen1 。 fu2 jian1 wang4 zhen4 ， yi2 cao3 mu4 jie1 shi4 jin4 bing1 ； suo3 jing4 zhi1 wang2 ， tan4 tong2 tuo2 hui4 zai4 jing1 ji2 。
- wang2 hu4 zhi1 zi3 bi4 gui4 ， shou3 zhi2 san1 huai2 ； dou4 jun1 wu3 zi3 qi2 rong2 ， ren2 cheng1 wu3 gui4 。 chu2 ni2 chu4 huai2 ， bu4 ren3 zei2 min2 zhi1 zhu3 ； yue4 wang2 chang2 liao3 ， bi4 yu4 fu4 wu2 zhi1 chou2 。 xiu1 mu3 hua4 di2 yi3 jiao4 zi3 ， shui2 bu4 cheng1 xian2 ； lian2 po1 fu4 jing1 yi3 qing3 zui4 ， shan4 neng2 hui3 guo4 。 mi2 zi3 xia2 chang2 shi4 chong3 ， jiang1 yu2 tao2 yi3 dan4 jun1 ； qin2 shang1 yang1 yu4 xing2 ling4 ， shi3 xi3 mu4 yi3 li4 xin4 。
- wang2 rong2 mai4 li3 zuan4 he2 ， bu2 sheng4 bi3 lin4 ； cheng2 wang2 jian3 tong2 feng1 di4 ， yin1 wu2 xi4 yan2 。 qi2 jing3 gong1 yi3 er4 tao2 sha1 san1 shi4 ， yang2 zai4 si1 wei4 lian2 hua1 si4 liu4 lang2 。 dao3 dan4 zhe4 ， jian4 ru4 jia1 jing4 ； zheng1 ai1 li2 ， da4 shi1 ben3 zhen1 。 zhu3 dou4 ran2 qi2 ， bi3 xiong1 can2 di4 ； kan3 zhu2 zhe1 sun3 ， qi4 jiu4 lian2 xin1 。 yuan2 su4 zhi4 jiang1 ling2 zhi1 gan1 ， wu2 gang1 fa2 yue4 zhong1 zhi1 gui4 。
- juan1 zi1 ji4 pin2 ， dang1 xiao4 yao2 fu1 zhi1 zhu4 mai4 ； yi3 wu4 shen1 jing4 ， liao2 xiao4 ye3 ren2 zhi1 xian4 qin2 。 mao4 yu3 jian3 jiu3 ， guo1 lin2 zong1 kuan3 you3 qing2 yin1 ； ta4 xue3 xun2 mei2 ， meng4 hao4 ran2 zi4 yu2 xing1 ya3 。 shang1 tai4 wu4 neng2 xiu1 de2 ， xiang2 sang1 zi4 si3 ； kou4 lai2 gong1 you3 shen1 ren2 ， ku1 zhu2 fu4 sheng1 。 wang2 mu3 pan2 tao2 ， san1 qian1 nian2 kai1 hua1 ， san1 qian1 nian2 jie2 zi3 ， gu4 ren2 jie4 yi3 zhu4 shou4 dan4 ； shang4 gu3 da4 chun1 ， ba1 qian1 sui4 wei4 chun1 ， ba1 qian1 sui4 wei4 qiu1 ， gu4 ren2 tuo1 yi3 bi3 yan2 jun1 。
- qu4 lang2 you3 ， zheng4 yi3 zhi2 jia1 he2 ； wo4 zhi1 ye4 ， bu4 ru2 pei2 gen1 ben3 。 shi4 lu4 zhi1 zhen1 wu2 dang1 ti1 ， ren2 xin1 zhi1 mao2 sai1 xu1 kai1 。

## 注释

## 译文

## 赏析
