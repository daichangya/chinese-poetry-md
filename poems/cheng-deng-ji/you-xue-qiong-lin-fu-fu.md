---
id: cheng-deng-ji-you-xue-qiong-lin-fu-fu
title: 幼学琼林·夫妇
titlePinyin: you4 xue2 qiong2 lin2 · fu1 fu4
titleSlug: you-xue-qiong-lin-fu-fu
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 孤阴则不生，独阳则不长，故天地配以阴阳；男以女为室，女以男为家，故人生偶以夫妇。阴阳和而后雨泽降，夫妇和而后家道成。夫谓妻曰拙荆，又曰内子；妻称夫曰藁砧，又曰良人。贺人娶妻，曰荣偕伉俪；留物与妻，曰归遗细君。
- 受室即是娶妻，纳宠谓人娶妾。正妻谓之嫡，众妾谓之庶。称人妻曰尊夫人，称人妾曰如夫人。结发系是初婚，续弦乃是再娶。妇人重婚曰再醮，男子无偶曰鳏居。
- 如鼓瑟琴，夫妻好合之谓；琴瑟不调，夫妇反目之词。牝鸡司晨，比妇人之主事；河东狮吼，讥男子之畏妻。杀妻求将，吴起何其忍心；蒸梨出妻，曾子善全孝道。张敞为妻画眉，媚态可哂；董氏为夫封发，贞节堪夸。冀郤缺夫妻，相敬如宾；陈仲子夫妇，灌园食力。
- 不弃槽糠，宋弘回光武之语；举案齐眉，梁鸿配孟光之贤。苏蕙织回文，乐昌分破镜，是夫妇之生离；张瞻炊臼梦，庄子鼓盆歌，是夫妇之死别。鲍宣之妻，提瓮出汲，雅得顺从之道；齐御之妻，窥御激夫，可称内助之贤。
- 可怪者买臣之妻，因贫求去，不思覆水难收；可丑者相如之妻，夤夜私奔，但识丝桐有意。要知身修而后家齐，夫义自然妇顺。

## 拼音
- gu1 yin1 ze2 bu4 sheng1 ， du2 yang2 ze2 bu4 chang2 ， gu4 tian1 di4 pei4 yi3 yin1 yang2 ； nan2 yi3 nü3 wei4 shi4 ， nü3 yi3 nan2 wei4 jia1 ， gu4 ren2 sheng1 ou3 yi3 fu1 fu4 。 yin1 yang2 he2 er2 hou4 yu3 ze2 jiang4 ， fu1 fu4 he2 er2 hou4 jia1 dao4 cheng2 。 fu1 wei4 qi1 yue1 zhuo1 jing1 ， you4 yue1 nei4 zi3 ； qi1 cheng1 fu1 yue1 gao3 zhen1 ， you4 yue1 liang2 ren2 。 he4 ren2 qu3 qi1 ， yue1 rong2 xie2 kang4 li4 ； liu2 wu4 yu3 qi1 ， yue1 gui1 yi2 xi4 jun1 。
- shou4 shi4 ji2 shi4 qu3 qi1 ， na4 chong3 wei4 ren2 qu3 qie4 。 zheng4 qi1 wei4 zhi1 di2 ， zhong4 qie4 wei4 zhi1 shu4 。 cheng1 ren2 qi1 yue1 zun1 fu1 ren2 ， cheng1 ren2 qie4 yue1 ru2 fu1 ren2 。 jie2 fa4 xi4 shi4 chu1 hun1 ， xu4 xian2 nai3 shi4 zai4 qu3 。 fu4 ren2 chong2 hun1 yue1 zai4 jiao4 ， nan2 zi3 wu2 ou3 yue1 guan1 ju1 。
- ru2 gu3 se4 qin2 ， fu1 qi1 hao3 he2 zhi1 wei4 ； qin2 se4 bu4 tiao2 ， fu1 fu4 fan3 mu4 zhi1 ci2 。 pin4 ji1 si1 chen2 ， bi3 fu4 ren2 zhi1 zhu3 shi4 ； he2 dong1 shi1 hou3 ， ji1 nan2 zi3 zhi1 wei4 qi1 。 sha1 qi1 qiu2 jiang4 ， wu2 qi3 he2 qi2 ren3 xin1 ； zheng1 li2 chu1 qi1 ， ceng2 zi3 shan4 quan2 xiao4 dao4 。 zhang1 chang3 wei4 qi1 hua4 mei2 ， mei4 tai4 ke3 shen3 ； dong3 shi4 wei4 fu1 feng1 fa1 ， zhen1 jie2 kan1 kua1 。 ji4 xi4 que1 fu1 qi1 ， xiang1 jing4 ru2 bin1 ； chen2 zhong4 zi3 fu1 fu4 ， guan4 yuan2 shi2 li4 。
- bu2 qi4 cao2 kang1 ， song4 hong2 hui2 guang1 wu3 zhi1 yu3 ； ju3 an4 qi2 mei2 ， liang2 hong2 pei4 meng4 guang1 zhi1 xian2 。 su1 hui4 zhi1 hui2 wen2 ， le4 chang1 fen1 po4 jing4 ， shi4 fu1 fu4 zhi1 sheng1 li2 ； zhang1 zhan1 chui1 jiu4 meng4 ， zhuang1 zi3 gu3 pen2 ge1 ， shi4 fu1 fu4 zhi1 si3 bie2 。 bao4 xuan1 zhi1 qi1 ， ti2 weng4 chu1 ji2 ， ya3 de2 shun4 cong2 zhi1 dao4 ； qi2 yu4 zhi1 qi1 ， kui1 yu4 ji1 fu1 ， ke3 cheng1 nei4 zhu4 zhi1 xian2 。
- ke3 guai4 zhe3 mai3 chen2 zhi1 qi1 ， yin1 pin2 qiu2 qu4 ， bu4 si1 fu4 shui3 nan2 shou1 ； ke3 chou3 zhe3 xiang1 ru2 zhi1 qi1 ， yin2 ye4 si1 ben1 ， dan4 shi2 si1 tong2 you3 yi4 。 yao4 zhi1 shen1 xiu1 er2 hou4 jia1 qi2 ， fu1 yi4 zi4 ran2 fu4 shun4 。

## 注释

## 译文

## 赏析
