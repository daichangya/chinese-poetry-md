---
id: cheng-deng-ji-you-xue-qiong-lin-xiong-di
title: 幼学琼林·兄弟
titlePinyin: you4 xue2 qiong2 lin2 · xiong1 di4
titleSlug: you-xue-qiong-lin-xiong-di
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 天下无不是底父母，世间最难得者兄弟。须贻同气之光，无伤手足之雅。玉昆金友，羡兄弟之俱贤；伯埙仲篪，谓声气之相应。兄弟既翕，谓之花萼相辉；兄弟联芳，谓之棠棣竞秀。患难相顾，似鹡鸰之在原；手足分离，如雁行之折翼。
- 元方季方俱盛德，祖太丘称为难弟难兄；宋郊宋祁俱中元，当时人号为大宋小宋。荀氏兄弟，得八龙之佳誉；河东伯仲，有三凤之美名。东征破斧，周公大义灭亲；遇贼争死，赵孝以身代弟。煮豆燃萁，谓其相害；斗粟尺布，讥其不容。
- 兄弟阋墙，谓兄弟之斗狠；天生羽翼，谓兄弟之相亲。姜家大被以同眠，宋君灼艾而分痛。田氏分财，忽瘁庭前之荆树；夷齐让国，共采首阳之蕨薇。虽曰安宁之日，不如友生；其实凡今之人，莫如兄弟。

## 拼音
- tian1 xia4 wu2 bu2 shi4 di3 fu4 mu3 ， shi4 jian1 zui4 nan2 de2 zhe3 xiong1 di4 。 xu1 yi2 tong2 qi4 zhi1 guang1 ， wu2 shang1 shou3 zu2 zhi1 ya3 。 yu4 kun1 jin1 you3 ， xian4 xiong1 di4 zhi1 ju4 xian2 ； bo2 xun1 zhong4 chi2 ， wei4 sheng1 qi4 zhi1 xiang1 ying4 。 xiong1 di4 ji4 xi1 ， wei4 zhi1 hua1 e4 xiang1 hui1 ； xiong1 di4 lian2 fang1 ， wei4 zhi1 tang2 di4 jing4 xiu4 。 huan4 nan4 xiang1 gu4 ， si4 ji2 ling2 zhi1 zai4 yuan2 ； shou3 zu2 fen1 li2 ， ru2 yan4 xing2 zhi1 zhe2 yi4 。
- yuan2 fang1 ji4 fang1 ju4 sheng4 de2 ， zu3 tai4 qiu1 cheng1 wei2 nan2 di4 nan2 xiong1 ； song4 jiao1 song4 qi2 ju4 zhong1 yuan2 ， dang1 shi2 ren2 hao4 wei4 da4 song4 xiao3 song4 。 xun2 shi4 xiong1 di4 ， de2 ba1 long2 zhi1 jia1 yu4 ； he2 dong1 bo2 zhong4 ， you3 san1 feng4 zhi1 mei3 ming2 。 dong1 zheng1 po4 fu3 ， zhou1 gong1 da4 yi4 mie4 qin1 ； yu4 zei2 zheng1 si3 ， zhao4 xiao4 yi3 shen1 dai4 di4 。 zhu3 dou4 ran2 qi2 ， wei4 qi2 xiang1 hai4 ； dou4 su4 chi3 bu4 ， ji1 qi2 bu4 rong2 。
- xiong1 di4 xi4 qiang2 ， wei4 xiong1 di4 zhi1 dou4 hen3 ； tian1 sheng1 yu3 yi4 ， wei4 xiong1 di4 zhi1 xiang1 qin1 。 jiang1 jia1 da4 bei4 yi3 tong2 mian2 ， song4 jun1 zhuo2 ai4 er2 fen1 tong4 。 tian2 shi4 fen1 cai2 ， hu1 cui4 ting2 qian2 zhi1 jing1 shu4 ； yi2 qi2 rang4 guo2 ， gong4 cai3 shou3 yang2 zhi1 jue2 wei1 。 sui1 yue1 an1 ning2 zhi1 ri4 ， bu4 ru2 you3 sheng1 ； qi2 shi2 fan2 jin1 zhi1 ren2 ， mo4 ru2 xiong1 di4 。

## 注释

## 译文

## 赏析
