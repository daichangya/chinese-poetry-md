---
id: cheng-deng-ji-you-xue-qiong-lin-zhen-bao
title: 幼学琼林·珍宝
titlePinyin: you4 xue2 qiong2 lin2 · zhen1 bao3
titleSlug: you-xue-qiong-lin-zhen-bao
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 山川之精英，每泄为至宝；乾坤之瑞气，恒结为奇珍。故玉足以庇嘉谷，明珠可以御火灾。鱼目岂可混珠，碔砆焉能乱玉。黄金生于丽水，白银出自朱提。曰孔方、曰家兄，俱为钱号；日青蚨，曰鹅眼，亦是钱名。
- 可贵者明月夜光之珠，可珍者璠玙琬琰之玉。宋人以燕石为玉，什袭缇巾之中；楚王以璞玉为石，两刖卞和之足。惠王之珠，光能照乘；和氏之壁，价重连城。鲛人泣泪成珠，宋人削玉为楮。贤乃国家之宝，儒为席上之珍。王者聘贤，束帛加壁；真儒抱道，怀瑾握瑜。
- 雍伯多缘，种玉于蓝田而得美妇；太公奇遇，钓璜于渭水而遇文王。剖腹藏珠，爱财而不爱命；缠头作锦，助舞而更助娇。孟尝廉洁，克俾合浦还珠；相如忠勇，能使秦廷归璧。玉钗作燕飞，汉宫之异事；金钱成蝶舞，唐库之奇传。广钱固可以通神，营利乃为鬼所笑。以小致大，谓之抛砖引玉；不知所贵，谓之买椟还珠。
- 贤否罹害，如玉石俱焚；贪得无厌，虽辎珠必算。崔烈以钱买官，人皆恶其铜臭；秦嫂不敢视叔，自言畏其多金。熊衮父亡，天乃雨钱助葬；仲儒家窘，天乃雨金济贫。汉杨震畏四知而辞金，唐太宗因惩贪而赐绢。
- 晋鲁褒作《钱神论》，尝以钱为孔方兄；王夷甫口不言钱，乃谓钱为阿堵物。然而床头金尽，壮士无颜；囊内钱空，阮郎羞涩。但匹夫不可怀壁，人生孰不爱财。

## 拼音
- shan1 chuan1 zhi1 jing1 ying1 ， mei3 xie4 wei4 zhi4 bao3 ； qian2 kun1 zhi1 rui4 qi4 ， heng2 jie2 wei4 qi2 zhen1 。 gu4 yu4 zu2 yi3 bi4 jia1 gu3 ， ming2 zhu1 ke3 yi3 yu4 huo3 zai1 。 yu2 mu4 qi3 ke3 hun4 zhu1 ， wu3 fu1 yan1 neng2 luan4 yu4 。 huang2 jin1 sheng1 yu2 li2 shui3 ， bai2 yin2 chu1 zi4 zhu1 ti2 。 yue1 kong3 fang1 、 yue1 jia1 xiong1 ， ju4 wei4 qian2 hao4 ； ri4 qing1 fu2 ， yue1 e2 yan3 ， yi4 shi4 qian2 ming2 。
- ke3 gui4 zhe3 ming2 yue4 ye4 guang1 zhi1 zhu1 ， ke3 zhen1 zhe3 fan2 yu2 wan3 yan3 zhi1 yu4 。 song4 ren2 yi3 yan4 shi2 wei4 yu4 ， shen2 xi2 ti2 jin1 zhi1 zhong1 ； chu3 wang2 yi3 pu2 yu4 wei4 shi2 ， liang3 yue4 bian4 he2 zhi1 zu2 。 hui4 wang2 zhi1 zhu1 ， guang1 neng2 zhao4 cheng2 ； he2 shi4 zhi1 bi4 ， jia4 zhong4 lian2 cheng2 。 jiao1 ren2 qi4 lei4 cheng2 zhu1 ， song4 ren2 xiao1 yu4 wei4 chu3 。 xian2 nai3 guo2 jia1 zhi1 bao3 ， ru2 wei4 xi2 shang4 zhi1 zhen1 。 wang2 zhe3 pin4 xian2 ， shu4 bo2 jia1 bi4 ； zhen1 ru2 bao4 dao4 ， huai2 jin3 wo4 yu2 。
- yong1 bo2 duo1 yuan2 ， zhong3 yu4 yu2 lan2 tian2 er2 de2 mei3 fu4 ； tai4 gong1 qi2 yu4 ， diao4 huang2 yu2 wei4 shui3 er2 yu4 wen2 wang2 。 pou1 fu4 cang2 zhu1 ， ai4 cai2 er2 bu2 ai4 ming4 ； chan2 tou2 zuo4 jin3 ， zhu4 wu3 er2 geng4 zhu4 jiao1 。 meng4 chang2 lian2 jie2 ， ke4 bi3 he2 pu3 hai2 zhu1 ； xiang1 ru2 zhong1 yong3 ， neng2 shi3 qin2 ting2 gui1 bi4 。 yu4 chai1 zuo4 yan4 fei1 ， han4 gong1 zhi1 yi4 shi4 ； jin1 qian2 cheng2 die2 wu3 ， tang2 ku4 zhi1 qi2 chuan2 。 guang3 qian2 gu4 ke3 yi3 tong1 shen2 ， ying2 li4 nai3 wei4 gui3 suo3 xiao4 。 yi3 xiao3 zhi4 da4 ， wei4 zhi1 pao1 zhuan1 yin3 yu4 ； bu4 zhi1 suo3 gui4 ， wei4 zhi1 mai3 du2 huan2 zhu1 。
- xian2 fou3 li2 hai4 ， ru2 yu4 shi2 ju4 fen2 ； tan1 de2 wu2 yan4 ， sui1 zi1 zhu1 bi4 suan4 。 cui1 lie4 yi3 qian2 mai3 guan1 ， ren2 jie1 e4 qi2 tong2 chou4 ； qin2 sao3 bu4 gan3 shi4 shu1 ， zi4 yan2 wei4 qi2 duo1 jin1 。 xiong2 gun3 fu4 wang2 ， tian1 nai3 yu3 qian2 zhu4 zang4 ； zhong4 ru2 jia1 jiong3 ， tian1 nai3 yu3 jin1 ji4 pin2 。 han4 yang2 zhen4 wei4 si4 zhi1 er2 ci2 jin1 ， tang2 tai4 zong1 yin1 cheng2 tan1 er2 ci4 juan4 。
- jin4 lu3 bao1 zuo4 《 qian2 shen2 lun4 》 ， chang2 yi3 qian2 wei4 kong3 fang1 xiong1 ； wang2 yi2 fu3 kou3 bu4 yan2 qian2 ， nai3 wei4 qian2 wei4 a1 du3 wu4 。 ran2 er2 chuang2 tou2 jin1 jin4 ， zhuang4 shi4 wu2 yan2 ； nang2 nei4 qian2 kong1 ， ruan3 lang2 xiu1 se4 。 dan4 pi3 fu1 bu4 ke3 huai2 bi4 ， ren2 sheng1 shu2 bu2 ai4 cai2 。

## 注释

## 译文

## 赏析
