---
id: cheng-deng-ji-you-xue-qiong-lin-wen-chen
title: 幼学琼林·文臣
titlePinyin: you4 xue2 qiong2 lin2 · wen2 chen2
titleSlug: you-xue-qiong-lin-wen-chen
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 帝王有出震向离之象，大臣有补天浴日之功。三公上应三台，郎官上应列宿。宰相位居台铉，吏部职掌铨衡。吏部天官大冢宰，户部地官大司徒。礼部春官大宗伯，兵部夏官大司马。刑部秋官大司寇，工部冬官大司空。
- 都宪中丞，都御史之号；内翰学士，翰林院之称。天使誉称行人，司成尊称祭酒。称都堂曰大抚台，称巡按曰大柱史。方伯、藩侯，左右布政之号；宪台、廉宪，提刑按察之称。宗师称为大文衡，副使称为大宪副。郡侯、邦伯，知府名尊；郡丞、贰候，同知誉美。郡宰、别驾，乃称通判；司理、豸史，赞美推官。刺史、州牧，乃知州之两号；豸史、台谏，即知县之以称。乡宦曰乡绅，农官曰田畯。钧座、台座，皆称仕宦；帐下、麾下，并美武官。秩官既分九品，命妇亦有七阶。一品曰夫人，二品亦夫人，三品曰淑人，四品曰恭人，五品曰宜人，六品曰安人，七品曰孺人。
- 妇人受封曰金花诰，状元报捷曰紫泥封。唐玄宗以金瓯覆宰相之名，宋真宗以美珠箝谏臣之口。金马玉堂，羡翰林之声价；朱幡皂盖，仰郡守之威仪。台辅曰紫阁名公，知府曰黄堂太守。府尹之禄二千石，太守之马五花骢。代天巡狩，赞称巡按；指日高升，预贺官僚。
- 初到任曰下车，告致仕曰解组。藩垣屏翰，方伯犹古诸侯之国；墨绶铜章，令尹即古子男之帮。太监掌阉门之禁令，放曰阉宦；朝臣皆缙笏于绅间，故曰缙绅。萧曹相汉高，曾为刀笔吏；汲黯相汉武，真是社稷臣。
- 召伯布文王之政，尝合甘棠之下，后人思其遗爱，不忍伐其树；孔明有王佐之才，尝隐草庐之中，先主慕其令名，乃三顾其庐。鱼头参政，鲁宗道秉性骨鲠；伴食宰相，卢怀慎居位无能。王德用，人称黑王相公；赵清献，世号铁面御史。汉刘宽责民，蒲鞭示辱；项仲山洁己，饮马投钱。
- 李善感直言不讳，竟称鸣凤朝阳；汉张纲弹劾无私，直斥豺狼当道。民爱邓侯之政，挽之不留；人言谢令之贪，推之不去。廉范守蜀郡，民歌五裤；张堪守渔阳，麦穗两歧。
- 鲁恭为中牟令，桑下有驯雉之异；郭汲为幷州守，儿童有竹马之迎。鲜于子骏，宁非一路福星；司马温公，真是万家生佛。鸾凤不栖枳棘，羡仇香之为主簿；河阳遍种桃花，乃潘岳之为县官。刘昆宰江陵，昔日反风灭火；龚遂守渤海，令民卖刀买牛。此皆德政可歌，是以令名攸著。

## 拼音
- di4 wang2 you3 chu1 zhen4 xiang4 li2 zhi1 xiang4 ， da4 chen2 you3 bu3 tian1 yu4 ri4 zhi1 gong1 。 san1 gong1 shang4 ying4 san1 tai2 ， lang2 guan1 shang4 ying4 lie4 su4 。 zai3 xiang4 wei4 ju1 tai2 xuan4 ， li4 bu4 zhi2 zhang3 quan2 heng2 。 li4 bu4 tian1 guan1 da4 zhong3 zai3 ， hu4 bu4 di4 guan1 da4 si1 tu2 。 li3 bu4 chun1 guan1 da4 zong1 bo2 ， bing1 bu4 xia4 guan1 da4 si1 ma3 。 xing2 bu4 qiu1 guan1 da4 si1 kou4 ， gong1 bu4 dong1 guan1 da4 si1 kong1 。
- dou1 xian4 zhong1 cheng2 ， dou1 yu4 shi3 zhi1 hao4 ； nei4 han4 xue2 shi4 ， han4 lin2 yuan4 zhi1 cheng1 。 tian1 shi3 yu4 cheng1 xing2 ren2 ， si1 cheng2 zun1 cheng1 ji4 jiu3 。 cheng1 dou1 tang2 yue1 da4 fu3 tai2 ， cheng1 xun2 an4 yue1 da4 zhu4 shi3 。 fang1 bo2 、 fan1 hou2 ， zuo3 you4 bu4 zheng4 zhi1 hao4 ； xian4 tai2 、 lian2 xian4 ， ti2 xing2 an4 cha2 zhi1 cheng1 。 zong1 shi1 cheng1 wei2 da4 wen2 heng2 ， fu4 shi3 cheng1 wei2 da4 xian4 fu4 。 jun4 hou2 、 bang1 bo2 ， zhi1 fu3 ming2 zun1 ； jun4 cheng2 、 er4 hou4 ， tong2 zhi1 yu4 mei3 。 jun4 zai3 、 bie2 jia4 ， nai3 cheng1 tong1 pan4 ； si1 li3 、 zhi4 shi3 ， zan4 mei3 tui1 guan1 。 ci4 shi3 、 zhou1 mu4 ， nai3 zhi1 zhou1 zhi1 liang3 hao4 ； zhi4 shi3 、 tai2 jian4 ， ji2 zhi1 xian4 zhi1 yi3 cheng1 。 xiang1 huan4 yue1 xiang1 shen1 ， nong2 guan1 yue1 tian2 jun4 。 jun1 zuo4 、 tai2 zuo4 ， jie1 cheng1 shi4 huan4 ； zhang4 xia4 、 hui1 xia4 ， bing4 mei3 wu3 guan1 。 zhi4 guan1 ji4 fen1 jiu3 pin3 ， ming4 fu4 yi4 you3 qi1 jie1 。 yi4 pin3 yue1 fu1 ren2 ， er4 pin3 yi4 fu1 ren2 ， san1 pin3 yue1 shu1 ren2 ， si4 pin3 yue1 gong1 ren2 ， wu3 pin3 yue1 yi2 ren2 ， liu4 pin3 yue1 an1 ren2 ， qi1 pin3 yue1 ru2 ren2 。
- fu4 ren2 shou4 feng1 yue1 jin1 hua1 gao4 ， zhuang4 yuan2 bao4 jie2 yue1 zi3 ni2 feng1 。 tang2 xuan2 zong1 yi3 jin1 ou1 fu4 zai3 xiang4 zhi1 ming2 ， song4 zhen1 zong1 yi3 mei3 zhu1 qian2 jian4 chen2 zhi1 kou3 。 jin1 ma3 yu4 tang2 ， xian4 han4 lin2 zhi1 sheng1 jia4 ； zhu1 fan1 zao4 gai4 ， yang3 jun4 shou3 zhi1 wei1 yi2 。 tai2 fu3 yue1 zi3 ge2 ming2 gong1 ， zhi1 fu3 yue1 huang2 tang2 tai4 shou3 。 fu3 yin3 zhi1 lu4 er4 qian1 shi2 ， tai4 shou3 zhi1 ma3 wu3 hua1 cong1 。 dai4 tian1 xun2 shou4 ， zan4 cheng1 xun2 an4 ； zhi3 ri4 gao1 sheng1 ， yu4 he4 guan1 liao2 。
- chu1 dao4 ren4 yue1 xia4 che1 ， gao4 zhi4 shi4 yue1 jie3 zu3 。 fan1 yuan2 ping2 han4 ， fang1 bo2 you2 gu3 zhu1 hou2 zhi1 guo2 ； mo4 shou4 tong2 zhang1 ， ling4 yin3 ji2 gu3 zi3 nan2 zhi1 bang1 。 tai4 jian0 zhang3 yan1 men2 zhi1 jin4 ling4 ， fang4 yue1 yan1 huan4 ； chao2 chen2 jie1 jin4 hu4 yu2 shen1 jian1 ， gu4 yue1 jin4 shen1 。 xiao1 cao2 xiang1 han4 gao1 ， ceng2 wei4 dao1 bi3 li4 ； ji2 an4 xiang1 han4 wu3 ， zhen1 shi4 she4 ji4 chen2 。
- zhao4 bo2 bu4 wen2 wang2 zhi1 zheng4 ， chang2 he2 gan1 tang2 zhi1 xia4 ， hou4 ren2 si1 qi2 yi2 ai4 ， bu4 ren3 fa2 qi2 shu4 ； kong3 ming2 you3 wang2 zuo3 zhi1 cai2 ， chang2 yin3 cao3 lu2 zhi1 zhong1 ， xian1 zhu3 mu4 qi2 ling4 ming2 ， nai3 san1 gu4 qi2 lu2 。 yu2 tou2 can1 zheng4 ， lu3 zong1 dao4 bing3 xing4 gu3 geng3 ； ban4 shi2 zai3 xiang4 ， lu2 huai2 shen4 ju1 wei4 wu2 neng2 。 wang2 de2 yong4 ， ren2 cheng1 hei1 wang2 xiang4 gong0 ； zhao4 qing1 xian4 ， shi4 hao4 tie3 mian4 yu4 shi3 。 han4 liu2 kuan1 ze2 min2 ， pu2 bian1 shi4 ru3 ； xiang4 zhong4 shan1 jie2 ji3 ， yin3 ma3 tou2 qian2 。
- li3 shan4 gan3 zhi2 yan2 bu2 hui4 ， jing4 cheng1 ming2 feng4 chao2 yang2 ； han4 zhang1 gang1 tan2 he2 wu2 si1 ， zhi2 chi4 chai2 lang2 dang1 dao4 。 min2 ai4 deng4 hou2 zhi1 zheng4 ， wan3 zhi1 bu4 liu2 ； ren2 yan2 xie4 ling4 zhi1 tan1 ， tui1 zhi1 bu2 qu4 。 lian2 fan4 shou3 shu3 jun4 ， min2 ge1 wu3 ku4 ； zhang1 kan1 shou3 yu2 yang2 ， mai4 sui4 liang3 qi2 。
- lu3 gong1 wei4 zhong1 mu4 ling4 ， sang1 xia4 you3 xun4 zhi4 zhi1 yi4 ； guo1 ji2 wei4 bing4 zhou1 shou3 ， er2 tong2 you3 zhu2 ma3 zhi1 ying2 。 xian1 yu2 zi3 jun4 ， ning2 fei1 yi2 lu4 fu2 xing1 ； si1 ma3 wen1 gong1 ， zhen1 shi4 wan4 jia1 sheng1 fo2 。 luan2 feng4 bu4 qi1 zhi3 ji2 ， xian4 chou2 xiang1 zhi1 wei2 zhu3 bo2 ； he2 yang2 bian4 zhong3 tao2 hua1 ， nai3 pan1 yue4 zhi1 wei4 xian4 guan1 。 liu2 kun1 zai3 jiang1 ling2 ， xi1 ri4 fan3 feng1 mie4 huo3 ； gong1 sui4 shou3 bo2 hai3 ， ling4 min2 mai4 dao1 mai3 niu2 。 ci3 jie1 de2 zheng4 ke3 ge1 ， shi4 yi3 ling4 ming2 you1 zhu4 。

## 注释

## 译文

## 赏析
