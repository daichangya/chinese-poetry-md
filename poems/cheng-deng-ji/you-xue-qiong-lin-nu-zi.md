---
id: cheng-deng-ji-you-xue-qiong-lin-nu-zi
title: 幼学琼林·女子
titlePinyin: you4 xue2 qiong2 lin2 · nü3 zi3
titleSlug: you-xue-qiong-lin-nu-zi
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 男子禀干之刚，女子配坤之顺。贤后称女中尧舜，烈女称女中丈夫。曰闺秀，曰淑媛，皆称贤女；曰阃范，曰懿德，并美佳人。妇主中馈，烹治饮食之名；女子归宁，回家省亲之谓。何谓三从，从父从夫从子；何谓四德，妇德妇言妇工妇容。
- 周家母仪，太王有周姜，王季有太妊，文王有太姒；三代亡国，夏桀以妹喜，商纣以妲已，周幽以褒姒。兰蕙质，柳絮才，皆女人之美誉；冰雪心，柏舟操，悉孀妇之清声。女貌娇娆，谓之尤物；妇容妖媚，实可倾城。
- 潘妃步朵朵莲花，小蛮腰纤纤杨柳。张丽华发光可鉴，吴绛仙秀色可餐。丽娟气馥如兰，呵气结成香雾；太真泪红于血，滴时更结红冰。孟光力大，石臼可擎；飞燕身轻，掌上可舞。
- 至若缇萦上书而救父，卢氏冒刃而卫姑，此女之孝者；侃母截发以延宾，村媪杀鸡而谢客，此女之贤者；韩玖英恐贼秽而自投于秽，陈仲妻恐陨德而宁陨于崖，此女之烈者；王凝妻被牵，断臂投地；曹令女誓志，引刀割鼻，此女之节者；曹大家续完《汉》帙，徐惠妃援笔成文，此女之才者；戴女之练裳竹笥，孟光之荆钗裙布，此女之贫者；柳氏秃妃之发，郭氏绝夫之嗣，此女之妒者；贾女偷韩寿之香，齐女致袄庙之毁，此女之淫者。东施效颦而可厌，无盐刻画以难堪，此女之丑者。
- 自古贞淫各异，人生妍丑不齐。是故生菩萨、九子母、鸠盘荼，谓妇态之更变可畏；钱树子、一点红、无廉耻，谓青楼之妓女殊名。此固不列于人群，亦可附之以博笑。

## 拼音
- nan2 zi3 bing3 gan1 zhi1 gang1 ， nü3 zi3 pei4 kun1 zhi1 shun4 。 xian2 hou4 cheng1 nü3 zhong1 yao2 shun4 ， lie4 nü3 cheng1 nü3 zhong1 zhang4 fu0 。 yue1 gui1 xiu4 ， yue1 shu1 yuan4 ， jie1 cheng1 xian2 nü3 ； yue1 kun3 fan4 ， yue1 yi4 de2 ， bing4 mei3 jia1 ren2 。 fu4 zhu3 zhong1 kui4 ， peng1 zhi4 yin3 shi2 zhi1 ming2 ； nü3 zi3 gui1 ning2 ， hui2 jia1 xing3 qin1 zhi1 wei4 。 he2 wei4 san1 cong2 ， cong2 fu4 cong2 fu1 cong2 zi3 ； he2 wei4 si4 de2 ， fu4 de2 fu4 yan2 fu4 gong1 fu4 rong2 。
- zhou1 jia1 mu3 yi2 ， tai4 wang2 you3 zhou1 jiang1 ， wang2 ji4 you3 tai4 ren4 ， wen2 wang2 you3 tai4 si4 ； san1 dai4 wang2 guo2 ， xia4 jie2 yi3 mei4 xi3 ， shang1 zhou4 yi3 da2 yi3 ， zhou1 you1 yi3 bao1 si4 。 lan2 hui4 zhi4 ， liu3 xu4 cai2 ， jie1 nü3 ren2 zhi1 mei3 yu4 ； bing1 xue3 xin1 ， bai3 zhou1 cao1 ， xi1 shuang1 fu4 zhi1 qing1 sheng1 。 nü3 mao4 jiao1 rao2 ， wei4 zhi1 you2 wu4 ； fu4 rong2 yao1 mei4 ， shi2 ke3 qing1 cheng2 。
- pan1 fei1 bu4 duo3 duo3 lian2 hua1 ， xiao3 man2 yao1 xian1 xian1 yang2 liu3 。 zhang1 li4 hua2 fa4 guang1 ke3 jian4 ， wu2 jiang4 xian1 xiu4 se4 ke3 can1 。 li4 juan1 qi4 fu4 ru2 lan2 ， he1 qi4 jie2 cheng2 xiang1 wu4 ； tai4 zhen1 lei4 hong2 yu2 xue4 ， di1 shi2 geng4 jie2 hong2 bing1 。 meng4 guang1 li4 da4 ， shi2 jiu4 ke3 qing2 ； fei1 yan4 shen1 qing1 ， zhang3 shang4 ke3 wu3 。
- zhi4 ruo4 ti2 ying2 shang4 shu1 er2 jiu4 fu4 ， lu2 shi4 mao4 ren4 er2 wei4 gu1 ， ci3 nü3 zhi1 xiao4 zhe3 ； kan3 mu3 jie2 fa1 yi3 yan2 bin1 ， cun1 ao3 sha1 ji1 er2 xie4 ke4 ， ci3 nü3 zhi1 xian2 zhe3 ； han2 jiu3 ying1 kong3 zei2 hui4 er2 zi4 tou2 yu2 hui4 ， chen2 zhong4 qi1 kong3 yun3 de2 er2 ning2 yun3 yu2 ya2 ， ci3 nü3 zhi1 lie4 zhe3 ； wang2 ning2 qi1 bei4 qian1 ， duan4 bi4 tou2 di4 ； cao2 ling4 nü3 shi4 zhi4 ， yin3 dao1 ge1 bi2 ， ci3 nü3 zhi1 jie2 zhe3 ； cao2 da4 jia1 xu4 wan2 《 han4 》 zhi4 ， xu2 hui4 fei1 yuan2 bi3 cheng2 wen2 ， ci3 nü3 zhi1 cai2 zhe3 ； dai4 nü3 zhi1 lian4 shang0 zhu2 si4 ， meng4 guang1 zhi1 jing1 chai1 qun2 bu4 ， ci3 nü3 zhi1 pin2 zhe3 ； liu3 shi4 tu1 fei1 zhi1 fa1 ， guo1 shi4 jue2 fu1 zhi1 si4 ， ci3 nü3 zhi1 du4 zhe3 ； jia3 nü3 tou1 han2 shou4 zhi1 xiang1 ， qi2 nü3 zhi4 ao3 miao4 zhi1 hui3 ， ci3 nü3 zhi1 yin2 zhe3 。 dong1 shi1 xiao4 pin2 er2 ke3 yan4 ， wu2 yan2 ke4 hua4 yi3 nan2 kan1 ， ci3 nü3 zhi1 chou3 zhe3 。
- zi4 gu3 zhen1 yin2 ge4 yi4 ， ren2 sheng1 yan2 chou3 bu4 qi2 。 shi4 gu4 sheng1 pu2 sa4 、 jiu3 zi3 mu3 、 jiu1 pan2 tu2 ， wei4 fu4 tai4 zhi1 geng4 bian4 ke3 wei4 ； qian2 shu4 zi3 、 yi4 dian3 hong2 、 wu2 lian2 chi3 ， wei4 qing1 lou2 zhi1 ji4 nü3 shu1 ming2 。 ci3 gu4 bu2 lie4 yu2 ren2 qun2 ， yi4 ke3 fu4 zhi1 yi3 bo2 xiao4 。

## 注释

## 译文

## 赏析
