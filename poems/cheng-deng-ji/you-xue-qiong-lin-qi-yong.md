---
id: cheng-deng-ji-you-xue-qiong-lin-qi-yong
title: 幼学琼林·器用
titlePinyin: you4 xue2 qiong2 lin2 · qi4 yong4
titleSlug: you-xue-qiong-lin-qi-yong
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 一人之所需，百工斯为备。但用则各适其用，而名则每异其名。管城子、中书君，悉为笔号；石虚中、即墨侯，皆为砚称。墨为松使者，纸号楮先生。纸曰剡藤，又曰玉版；墨曰陈玄，又曰龙脐。共笔砚，同富之谓；付衣钵，传道之称。
- 笃志业儒，曰磨穿铁砚；弃文就武，曰安用毛锥。剑有干将镆邪之名，扇有仁风便面之号。何谓箑，亦扇之名；何谓籁，有声之谓。小舟名蚱蜢，巨舰曰艨艟。金根是皇后之车，菱花乃妇人之镜。银凿落原是酒器，玉参差乃是箫名。刻舟求剑，固而不通；胶柱鼓瑟，拘而不化。
- 斗筲言其器小，梁栋谓是大材。铅刀无一割之利，强弓有六石之名。杖以鸠名，因鸠喉之不噎；钥同鱼样，取鱼目之常醒。兜鍪系是头盔，叵罗乃为酒器。短剑名匕首，毡毯曰氍毹。琴名绿绮焦桐，弓号乌号繁弱。香炉曰宝鸭，烛台曰烛奴。龙涎鸡舌，悉是香茗；鹢首鸭头，别为船号。
- 寿光客，是妆台无尘之镜；长明公，是梵堂不灭之灯。桔槔是田家之水车，袯襫是农夫之雨具。乌金，炭之美誉；忘归，矢之别名。夜可击，朝可炊，军中刁斗；《云汉》热，《北风》寒，刘褒画图。勉人发愤，曰猛着祖鞭；求人宥罪，曰幸开汤网。
- 拔帜立帜，韩信之计甚奇；楚弓楚得，楚王所见未大。董安于性援，常佩弦以自急；西门豹性急，常佩韦以自宽。汉孟敏尝堕甑不顾，知其无益；宋太祖谓犯法有剑，正欲立成。王衍清谈，常持麈尾；横渠讲《易》，每拥皋比。
- 尾生抱桥而死，固执不通；楚妃守符而亡，贞信可录。温桥昔燃犀，照见水族之鬼怪；秦政有方镜，照见世人之邪心。车载斗量之人，不可胜数；南金东箭之品，实是堪奇。传檄可定，极言敌之易破；迎刃而解，甚言事之易为。以铜为鉴，可整衣冠；以古为鉴，可知兴替。

## 拼音
- yi4 ren2 zhi1 suo3 xu1 ， bai3 gong1 si1 wei4 bei4 。 dan4 yong4 ze2 ge4 shi4 qi2 yong4 ， er2 ming2 ze2 mei3 yi4 qi2 ming2 。 guan3 cheng2 zi3 、 zhong1 shu1 jun1 ， xi1 wei4 bi3 hao4 ； shi2 xu1 zhong1 、 ji2 mo4 hou2 ， jie1 wei4 yan4 cheng1 。 mo4 wei4 song1 shi3 zhe3 ， zhi3 hao4 chu3 xian1 sheng1 。 zhi3 yue1 yan3 teng2 ， you4 yue1 yu4 ban3 ； mo4 yue1 chen2 xuan2 ， you4 yue1 long2 qi2 。 gong4 bi3 yan4 ， tong2 fu4 zhi1 wei4 ； fu4 yi1 bo1 ， chuan2 dao4 zhi1 cheng1 。
- du3 zhi4 ye4 ru2 ， yue1 mo2 chuan1 tie3 yan4 ； qi4 wen2 jiu4 wu3 ， yue1 an1 yong4 mao2 zhui1 。 jian4 you3 gan1 jiang1 mo4 xie2 zhi1 ming2 ， shan4 you3 ren2 feng1 bian4 mian4 zhi1 hao4 。 he2 wei4 sha4 ， yi4 shan4 zhi1 ming2 ； he2 wei4 lai4 ， you3 sheng1 zhi1 wei4 。 xiao3 zhou1 ming2 zha4 meng3 ， ju4 jian4 yue1 meng2 chong1 。 jin1 gen1 shi4 huang2 hou4 zhi1 che1 ， ling2 hua1 nai3 fu4 ren2 zhi1 jing4 。 yin2 zao2 luo4 yuan2 shi4 jiu3 qi4 ， yu4 cen1 ci1 nai3 shi4 xiao1 ming2 。 ke4 zhou1 qiu2 jian4 ， gu4 er2 bu4 tong1 ； jiao1 zhu4 gu3 se4 ， ju1 er2 bu2 hua4 。
- dou4 shao1 yan2 qi2 qi4 xiao3 ， liang2 dong4 wei4 shi4 da4 cai2 。 qian1 dao1 wu2 yi4 ge1 zhi1 li4 ， qiang2 gong1 you3 liu4 shi2 zhi1 ming2 。 zhang4 yi3 jiu1 ming2 ， yin1 jiu1 hou2 zhi1 bu4 ye1 ； yao4 tong2 yu2 yang4 ， qu3 yu2 mu4 zhi1 chang2 xing3 。 dou1 mou2 xi4 shi4 tou2 kui1 ， po3 luo2 nai3 wei4 jiu3 qi4 。 duan3 jian4 ming2 bi3 shou3 ， zhan1 tan3 yue1 qu2 shu1 。 qin2 ming2 lü4 qi3 jiao1 tong2 ， gong1 hao4 wu1 hao4 fan2 ruo4 。 xiang1 lu2 yue1 bao3 ya1 ， zhu2 tai2 yue1 zhu2 nu2 。 long2 xian2 ji1 she2 ， xi1 shi4 xiang1 ming2 ； yi4 shou3 ya1 tou2 ， bie2 wei4 chuan2 hao4 。
- shou4 guang1 ke4 ， shi4 zhuang1 tai2 wu2 chen2 zhi1 jing4 ； chang2 ming2 gong1 ， shi4 fan4 tang2 bu2 mie4 zhi1 deng1 。 ju2 gao1 shi4 tian2 jia1 zhi1 shui3 che1 ， bo2 shi4 shi4 nong2 fu1 zhi1 yu3 ju4 。 wu1 jin1 ， tan4 zhi1 mei3 yu4 ； wang4 gui1 ， shi3 zhi1 bie2 ming2 。 ye4 ke3 ji1 ， chao2 ke3 chui1 ， jun1 zhong1 diao1 dou4 ； 《 yun2 han4 》 re4 ， 《 bei3 feng1 》 han2 ， liu2 bao1 hua4 tu2 。 mian3 ren2 fa1 fen4 ， yue1 meng3 zhe0 zu3 bian1 ； qiu2 ren2 you4 zui4 ， yue1 xing4 kai1 tang1 wang3 。
- ba2 zhi4 li4 zhi4 ， han2 xin4 zhi1 ji4 shen4 qi2 ； chu3 gong1 chu3 de2 ， chu3 wang2 suo3 jian4 wei4 da4 。 dong3 an1 yu2 xing4 yuan2 ， chang2 pei4 xian2 yi3 zi4 ji2 ； xi1 men2 bao4 xing4 ji2 ， chang2 pei4 wei2 yi3 zi4 kuan1 。 han4 meng4 min3 chang2 duo4 zeng4 bu2 gu4 ， zhi1 qi2 wu2 yi4 ； song4 tai4 zu3 wei4 fan4 fa3 you3 jian4 ， zheng4 yu4 li4 cheng2 。 wang2 yan3 qing1 tan2 ， chang2 chi2 zhu3 wei3 ； heng2 qu2 jiang3 《 yi4 》 ， mei3 yong1 gao1 bi3 。
- wei3 sheng1 bao4 qiao2 er2 si3 ， gu4 zhi2 bu4 tong1 ； chu3 fei1 shou3 fu2 er2 wang2 ， zhen1 xin4 ke3 lu4 。 wen1 qiao2 xi1 ran2 xi1 ， zhao4 jian4 shui3 zu2 zhi1 gui3 guai4 ； qin2 zheng4 you3 fang1 jing4 ， zhao4 jian4 shi4 ren2 zhi1 xie2 xin1 。 che1 zai4 dou4 liang2 zhi1 ren2 ， bu4 ke3 sheng4 shu3 ； nan2 jin1 dong1 jian4 zhi1 pin3 ， shi2 shi4 kan1 qi2 。 chuan2 xi2 ke3 ding4 ， ji2 yan2 di2 zhi1 yi4 po4 ； ying2 ren4 er2 jie3 ， shen4 yan2 shi4 zhi1 yi4 wei4 。 yi3 tong2 wei4 jian4 ， ke3 zheng3 yi1 guan1 ； yi3 gu3 wei2 jian4 ， ke3 zhi1 xing1 ti4 。

## 注释

## 译文

## 赏析
