---
id: cheng-deng-ji-you-xue-qiong-lin-chao-ting
title: 幼学琼林·朝廷
titlePinyin: you4 xue2 qiong2 lin2 · chao2 ting2
titleSlug: you-xue-qiong-lin-chao-ting
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 三皇为皇，五帝为帝。以德行仁者王，以力假仁者霸。天子天下之主，诸侯一国之君。官天下，乃以位让贤；家天下，是以位传子。陛下尊称天子，殿下尊重宗藩。皇帝即位曰龙飞，人臣觐君曰虎拜。
- 皇帝之言，谓之纶音；皇后之命，乃称懿旨。椒房是皇后所居，枫宸乃人君所莅。天子尊崇，故称元首；臣邻辅翼，故日股肱。龙之种，麟之角，俱誉宗藩；君之储，国之贰，首称太子。帝子爰立青宫，帝印乃是玉玺。
- 宗室之派，演于天潢；帝胄之谱，名为玉牒。前星耀彩，共祝太子以千秋；嵩岳效灵，三呼天子以万岁。神器大宝，皆言帝位；妃嫔媵嫱，总是宫娥。姜后脱簪而待罪，世称哲后；马后练服以鸣俭，共仰贤妃。唐放勋德配昊天，遂动华封之三祝；汉太子恩覃少海，乃兴乐府之四歌。

## 拼音
- san1 huang2 wei4 huang2 ， wu3 di4 wei4 di4 。 yi3 de2 xing2 ren2 zhe3 wang2 ， yi3 li4 jia3 ren2 zhe3 ba4 。 tian1 zi3 tian1 xia4 zhi1 zhu3 ， zhu1 hou2 yi4 guo2 zhi1 jun1 。 guan1 tian1 xia4 ， nai3 yi3 wei4 rang4 xian2 ； jia1 tian1 xia4 ， shi4 yi3 wei4 chuan2 zi3 。 bi4 xia4 zun1 cheng1 tian1 zi3 ， dian4 xia4 zun1 zhong4 zong1 fan1 。 huang2 di4 ji2 wei4 yue1 long2 fei1 ， ren2 chen2 jin4 jun1 yue1 hu3 bai4 。
- huang2 di4 zhi1 yan2 ， wei4 zhi1 lun2 yin1 ； huang2 hou4 zhi1 ming4 ， nai3 cheng1 yi4 zhi3 。 jiao1 fang2 shi4 huang2 hou4 suo3 ju1 ， feng1 chen2 nai3 ren2 jun1 suo3 li4 。 tian1 zi3 zun1 chong2 ， gu4 cheng1 yuan2 shou3 ； chen2 lin2 fu3 yi4 ， gu4 ri4 gu3 gong1 。 long2 zhi1 zhong3 ， lin2 zhi1 jiao3 ， ju4 yu4 zong1 fan1 ； jun1 zhi1 chu3 ， guo2 zhi1 er4 ， shou3 cheng1 tai4 zi3 。 di4 zi3 yuan2 li4 qing1 gong1 ， di4 yin4 nai3 shi4 yu4 xi3 。
- zong1 shi4 zhi1 pai4 ， yan3 yu2 tian1 huang2 ； di4 zhou4 zhi1 pu3 ， ming2 wei4 yu4 die2 。 qian2 xing1 yao4 cai3 ， gong4 zhu4 tai4 zi3 yi3 qian1 qiu1 ； song1 yue4 xiao4 ling2 ， san1 hu1 tian1 zi3 yi3 wan4 sui4 。 shen2 qi4 da4 bao3 ， jie1 yan2 di4 wei4 ； fei1 pin2 ying4 qiang2 ， zong3 shi4 gong1 e2 。 jiang1 hou4 tuo1 zan1 er2 dai4 zui4 ， shi4 cheng1 zhe2 hou4 ； ma3 hou4 lian4 fu2 yi3 ming2 jian3 ， gong4 yang3 xian2 fei1 。 tang2 fang4 xun1 de2 pei4 hao4 tian1 ， sui4 dong4 hua2 feng1 zhi1 san1 zhu4 ； han4 tai4 zi3 en1 qin2 shao3 hai3 ， nai3 xing1 yue4 fu3 zhi1 si4 ge1 。

## 注释

## 译文

## 赏析
