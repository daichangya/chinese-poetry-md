---
id: cheng-deng-ji-you-xue-qiong-lin-peng-you-bin-zhu
title: 幼学琼林·朋友宾主
titlePinyin: you4 xue2 qiong2 lin2 · peng2 you3 bin1 zhu3
titleSlug: you-xue-qiong-lin-peng-you-bin-zhu
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 取善辅仁，皆资朋友；往来交际，迭为主宾。尔我同心，曰金兰；朋友相资，日丽泽。东家曰东主，师傅曰西宾。父所交游，尊为父执；己所共事，谓之同袍。心志相孚为莫逆，老幼相交曰忘年。刎颈交，相如与廉颇；总角好，孙策与周瑜。
- 胶漆相投，陈重之与雷义；鸡黍之约，元伯之与巨卿。与善人交，如入芝兰之室，久而不闻其香；与恶人交，如入鲍鱼之肆，久而不闻其臭。肝胆相照，斯为腹心之友；意气不孚，谓之口头之交。彼此不合，谓之参商；尔我相仇，如同冰炭。民之失德，干糇以愆；他山之石，可以攻玉。落月屋梁，相思颜色；暮云春树，想望丰仪。
- 王阳在位，贡禹弹冠以待荐；杜伯非罪，左儒宁死不徇君。分首判袂，叙别之辞；拥彗扫门，迎迓之敬。陆凯折梅逢驿使，聊寄江南一枝春；王维折柳赠行人，遂唱《阳关三叠》曲。频来无忌，乃云入慕之宾；不请自来，谓之不速之客。醴酒不设，楚王戊待土之意怠；投辖于井，汉陈遵留客之心诚。
- 蔡邕倒屣以迎宾，周公握发而待士。陈蕃器重徐稚，下榻相延；孔子道遇程生，倾盖而语。伯牙绝弦失子期，更无知音之辈；管宁割席拒华歆，调非同志之人。分金多与，鲍叔独知管仲之贫；绨袍垂爱，须贾深怜范叔之窘。要知主宾联以情，须尽东南之美；朋友合以义，当展切偲之诚。

## 拼音
- qu3 shan4 fu3 ren2 ， jie1 zi1 peng2 you3 ； wang3 lai2 jiao1 ji4 ， die2 wei2 zhu3 bin1 。 er3 wo3 tong2 xin1 ， yue1 jin1 lan2 ； peng2 you3 xiang1 zi1 ， ri4 li4 ze2 。 dong1 jia1 yue1 dong1 zhu3 ， shi1 fu0 yue1 xi1 bin1 。 fu4 suo3 jiao1 you2 ， zun1 wei4 fu4 zhi2 ； ji3 suo3 gong4 shi4 ， wei4 zhi1 tong2 pao2 。 xin1 zhi4 xiang1 fu2 wei4 mo4 ni4 ， lao3 you4 xiang1 jiao1 yue1 wang4 nian2 。 wen3 jing3 jiao1 ， xiang1 ru2 yu3 lian2 po1 ； zong3 jiao3 hao3 ， sun1 ce4 yu3 zhou1 yu2 。
- jiao1 qi1 xiang1 tou2 ， chen2 zhong4 zhi1 yu3 lei2 yi4 ； ji1 shu3 zhi1 yue1 ， yuan2 bo2 zhi1 yu3 ju4 qing1 。 yu3 shan4 ren2 jiao1 ， ru2 ru4 zhi1 lan2 zhi1 shi4 ， jiu3 er2 bu4 wen2 qi2 xiang1 ； yu3 e4 ren2 jiao1 ， ru2 ru4 bao4 yu2 zhi1 si4 ， jiu3 er2 bu4 wen2 qi2 chou4 。 gan1 dan3 xiang1 zhao4 ， si1 wei4 fu4 xin1 zhi1 you3 ； yi4 qi4 bu4 fu2 ， wei4 zhi1 kou3 tou2 zhi1 jiao1 。 bi3 ci3 bu4 he2 ， wei4 zhi1 can1 shang1 ； er3 wo3 xiang1 chou2 ， ru2 tong2 bing1 tan4 。 min2 zhi1 shi1 de2 ， gan1 hou2 yi3 qian1 ； ta1 shan1 zhi1 shi2 ， ke3 yi3 gong1 yu4 。 luo4 yue4 wu1 liang2 ， xiang1 si1 yan2 se4 ； mu4 yun2 chun1 shu4 ， xiang3 wang4 feng1 yi2 。
- wang2 yang2 zai4 wei4 ， gong4 yu3 tan2 guan1 yi3 dai4 jian4 ； du4 bo2 fei1 zui4 ， zuo3 ru2 ning2 si3 bu2 xun4 jun1 。 fen1 shou3 pan4 mei4 ， xu4 bie2 zhi1 ci2 ； yong1 hui4 sao3 men2 ， ying2 ya4 zhi1 jing4 。 lu4 kai3 zhe2 mei2 feng2 yi4 shi3 ， liao2 ji4 jiang1 nan2 yi4 zhi1 chun1 ； wang2 wei2 zhe2 liu3 zeng4 xing2 ren2 ， sui4 chang4 《 yang2 guan1 san1 die2 》 qu3 。 pin2 lai2 wu2 ji4 ， nai3 yun2 ru4 mu4 zhi1 bin1 ； bu4 qing3 zi4 lai2 ， wei4 zhi1 bu2 su4 zhi1 ke4 。 li3 jiu3 bu2 she4 ， chu3 wang2 wu4 dai4 tu3 zhi1 yi4 dai4 ； tou2 xia2 yu2 jing3 ， han4 chen2 zun1 liu2 ke4 zhi1 xin1 cheng2 。
- cai4 yong1 dao3 xi3 yi3 ying2 bin1 ， zhou1 gong1 wo4 fa1 er2 dai4 shi4 。 chen2 fan1 qi4 zhong4 xu2 zhi4 ， xia4 ta4 xiang1 yan2 ； kong3 zi3 dao4 yu4 cheng2 sheng1 ， qing1 gai4 er2 yu3 。 bo2 ya2 jue2 xian2 shi1 zi3 qi1 ， geng4 wu2 zhi1 yin1 zhi1 bei4 ； guan3 ning2 ge1 xi2 ju4 hua2 xin1 ， tiao2 fei1 tong2 zhi4 zhi1 ren2 。 fen1 jin1 duo1 yu3 ， bao4 shu1 du2 zhi1 guan3 zhong4 zhi1 pin2 ； ti2 pao2 chui2 ai4 ， xu1 jia3 shen1 lian2 fan4 shu1 zhi1 jiong3 。 yao4 zhi1 zhu3 bin1 lian2 yi3 qing2 ， xu1 jin4 dong1 nan2 zhi1 mei3 ； peng2 you3 he2 yi3 yi4 ， dang1 zhan3 qie4 cai1 zhi1 cheng2 。

## 注释

## 译文

## 赏析
