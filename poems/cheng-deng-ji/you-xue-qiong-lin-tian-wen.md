---
id: cheng-deng-ji-you-xue-qiong-lin-tian-wen
title: 幼学琼林·天文
titlePinyin: you4 xue2 qiong2 lin2 · tian1 wen2
titleSlug: you-xue-qiong-lin-tian-wen
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 混沌初开，乾坤始奠。气之轻清上浮者为天，气之重浊下凝者为地。日月五星，谓之七政；天地与人，谓之三才。日为众阳之宗，月乃太阴之象。虹名䗖𬟽，乃天地之淫气；月里蟾蜍是月魄之精光。
- 风欲起而石燕飞，天将雨而商羊舞。旋风名为羊角，闪电号曰雷鞭。青女乃霜之神，素娥即月之号。雷部至捷之鬼曰律令，雷部推车之女曰阿香。云师系是丰隆，雪神乃是滕六。歘火、谢仙，俱掌雷火；飞廉、箕伯，悉是风神。
- 列缺乃电之神，望舒是月之御。甘霖、甘澍，仅指时雨；玄穹、彼苍，悉称上天。雪花飞六出，先兆丰年；日上已三竿，乃云时晏。蜀犬吠日，比人所见甚稀；吴牛喘月，笑人畏惧过甚。
- 望切者，若云霓之望；恩深者，如雨露之恩。参商二星，其出没不相见；牛女两宿，惟七夕一相逢。后羿妻，奔月宫而为嫦娥；傅说死，其精神托于箕尾。披星戴月，谓早夜之奔驰；沐雨栉风，谓风尘之劳苦。事非有意，譬如云出无心；恩可遍施，乃曰阳春有脚。
- 馈物致敬，曰敢效献曝之忱；托人转移，曰全赖回天之力。感救死之恩，曰再造；诵再生之德，曰二天。势易尽者若冰山，事相悬者如天壤。晨星谓贤人廖落，雷同谓言语相符。心多过虑，何异杞人忧天；事不量力，不殊夸父追日。
- 如夏日之可畏，是谓赵盾；如冬日之可爱，是谓赵衰。齐妇含冤，三年不雨；邹衍下狱，六月飞霜。父仇不共戴天，子道须当爱日。
- 盛世黎民，嬉游于光天化日之下；太平天子，上召夫景星庆云之祥。夏时大禹在位，上天雨金；春秋孝经既成，赤虹化玉。箕好风，毕好雨，比庶人愿欲不同；风从虎，云从龙，比君臣会合不偶。雨旸时若，系是休征；天地交泰，称斯盛世。

## 拼音
- hun4 dun4 chu1 kai1 ， qian2 kun1 shi3 dian4 。 qi4 zhi1 qing1 qing1 shang4 fu2 zhe3 wei4 tian1 ， qi4 zhi1 zhong4 zhuo2 xia4 ning2 zhe3 wei4 di4 。 ri4 yue4 wu3 xing1 ， wei4 zhi1 qi1 zheng4 ； tian1 di4 yu3 ren2 ， wei4 zhi1 san1 cai2 。 ri4 wei4 zhong4 yang2 zhi1 zong1 ， yue4 nai3 tai4 yin1 zhi1 xiang4 。 hong2 ming2 di4 dong1 ， nai3 tian1 di4 zhi1 yin2 qi4 ； yue4 li3 chan2 chu2 shi4 yue4 po4 zhi1 jing1 guang1 。
- feng1 yu4 qi3 er2 shi2 yan4 fei1 ， tian1 jiang1 yu3 er2 shang1 yang2 wu3 。 xuan2 feng1 ming2 wei4 yang2 jiao3 ， shan3 dian4 hao4 yue1 lei2 bian1 。 qing1 nü3 nai3 shuang1 zhi1 shen2 ， su4 e2 ji2 yue4 zhi1 hao4 。 lei2 bu4 zhi4 jie2 zhi1 gui3 yue1 lü4 ling4 ， lei2 bu4 tui1 che1 zhi1 nü3 yue1 a1 xiang1 。 yun2 shi1 xi4 shi4 feng1 long2 ， xue3 shen2 nai3 shi4 teng2 liu4 。 xu1 huo3 、 xie4 xian1 ， ju4 zhang3 lei2 huo3 ； fei1 lian2 、 ji1 bo2 ， xi1 shi4 feng1 shen2 。
- lie4 que1 nai3 dian4 zhi1 shen2 ， wang4 shu1 shi4 yue4 zhi1 yu4 。 gan1 lin2 、 gan1 shu4 ， jin3 zhi3 shi2 yu3 ； xuan2 qiong2 、 bi3 cang1 ， xi1 cheng1 shang4 tian1 。 xue3 hua1 fei1 liu4 chu1 ， xian1 zhao4 feng1 nian2 ； ri4 shang4 yi3 san1 gan1 ， nai3 yun2 shi2 yan4 。 shu3 quan3 fei4 ri4 ， bi3 ren2 suo3 jian4 shen4 xi1 ； wu2 niu2 chuan3 yue4 ， xiao4 ren2 wei4 ju4 guo4 shen4 。
- wang4 qie4 zhe3 ， ruo4 yun2 ni2 zhi1 wang4 ； en1 shen1 zhe3 ， ru2 yu3 lu4 zhi1 en1 。 can1 shang1 er4 xing1 ， qi2 chu1 mo4 bu4 xiang1 jian4 ； niu2 nü3 liang3 su4 ， wei2 qi1 xi1 yi4 xiang1 feng2 。 hou4 yi4 qi1 ， ben1 yue4 gong1 er2 wei4 chang2 e2 ； fu4 shuo1 si3 ， qi2 jing1 shen2 tuo1 yu2 ji1 wei3 。 pi1 xing1 dai4 yue4 ， wei4 zao3 ye4 zhi1 ben1 chi2 ； mu4 yu3 zhi4 feng1 ， wei4 feng1 chen2 zhi1 lao2 ku3 。 shi4 fei1 you3 yi4 ， pi4 ru2 yun2 chu1 wu2 xin1 ； en1 ke3 bian4 shi1 ， nai3 yue1 yang2 chun1 you3 jiao3 。
- kui4 wu4 zhi4 jing4 ， yue1 gan3 xiao4 xian4 pu4 zhi1 chen2 ； tuo1 ren2 zhuan3 yi2 ， yue1 quan2 lai4 hui2 tian1 zhi1 li4 。 gan3 jiu4 si3 zhi1 en1 ， yue1 zai4 zao4 ； song4 zai4 sheng1 zhi1 de2 ， yue1 er4 tian1 。 shi4 yi4 jin4 zhe3 ruo4 bing1 shan1 ， shi4 xiang1 xuan2 zhe3 ru2 tian1 rang3 。 chen2 xing1 wei4 xian2 ren2 liao4 luo4 ， lei2 tong2 wei4 yan2 yu3 xiang1 fu2 。 xin1 duo1 guo4 lü4 ， he2 yi4 qi3 ren2 you1 tian1 ； shi4 bu4 liang4 li4 ， bu4 shu1 kua1 fu4 zhui1 ri4 。
- ru2 xia4 ri4 zhi1 ke3 wei4 ， shi4 wei4 zhao4 dun4 ； ru2 dong1 ri4 zhi1 ke3 ai4 ， shi4 wei4 zhao4 shuai1 。 qi2 fu4 han2 yuan1 ， san1 nian2 bu4 yu3 ； zou1 yan3 xia4 yu4 ， liu4 yue4 fei1 shuang1 。 fu4 chou2 bu2 gong4 dai4 tian1 ， zi3 dao4 xu1 dang1 ai4 ri4 。
- sheng4 shi4 li2 min2 ， xi1 you2 yu2 guang1 tian1 hua4 ri4 zhi1 xia4 ； tai4 ping2 tian1 zi3 ， shang4 zhao4 fu1 jing3 xing1 qing4 yun2 zhi1 xiang2 。 xia4 shi2 da4 yu3 zai4 wei4 ， shang4 tian1 yu3 jin1 ； chun1 qiu1 xiao4 jing1 ji4 cheng2 ， chi4 hong2 hua4 yu4 。 ji1 hao3 feng1 ， bi4 hao3 yu3 ， bi3 shu4 ren2 yuan4 yu4 bu4 tong2 ； feng1 cong2 hu3 ， yun2 cong2 long2 ， bi3 jun1 chen2 hui4 he2 bu4 ou3 。 yu3 yang2 shi2 ruo4 ， xi4 shi4 xiu1 zheng1 ； tian1 di4 jiao1 tai4 ， cheng1 si1 sheng4 shi4 。

## 注释

## 译文

## 赏析
