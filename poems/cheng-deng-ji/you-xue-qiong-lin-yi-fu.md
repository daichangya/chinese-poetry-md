---
id: cheng-deng-ji-you-xue-qiong-lin-yi-fu
title: 幼学琼林·衣服
titlePinyin: you4 xue2 qiong2 lin2 · yi1 fu0
titleSlug: you-xue-qiong-lin-yi-fu
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 冠称元服，衣曰身章。曰弁曰冔曰冕，皆冠之号；日履日舄曰屣，悉鞋之名。上公命服有九锡，士人初冠有三加。簪缨缙绅，仕宦之称；章甫缝掖，儒者之服。布衣即白丁之谓，青衿乃生员之称。
- 葛屦履霜，诮俭啬之过甚；绿衣黄里，讥贵贱之失伦。上服曰衣，下服曰裳；衣前曰襟，衣后曰裾。敝衣曰褴褛，美服曰华裾。襁褓乃小儿之衣，弁髦亦小儿之饰。左衽是夷狄之服，短后是武夫之衣。尊卑失序，如冠履倒置；富贵不归，如锦衣夜行。狐裘三十年，俭称晏子；锦幛四十里，富羡石崇。
- 孟尝君珠履三千客，牛僧孺金钗十二行。千金之裘，非一狐之腋；绮罗之辈，非养蚕之人。贵着重裀叠褥，贫者裋褐不完。卜子夏甚贫，鹑衣百结；公孙弘甚俭，布被十年。南州冠冕，德操称庞统之迈众；三河领袖，崔浩羡裴骏之超群。
- 虞舜制衣裳，所以命有德；昭侯藏敝裤，所以待有功。唐文宗袖经三浣，晋文公衣不重裘。衣履不敝，不肯更为，世称尧帝；衣不经新，何由得故，妇劝桓冲。王氏之眉贴花钿，被韦固之剑所刺；贵妃之乳服诃子，为禄山之爪所伤。
- 姜氏翕和，兄弟每宵同大被；三章未遇，夫妻寒夜卧牛衣。绶带轻裘，羊叔子乃斯文主将；葛巾野服，陶渊明真陆地神仙。服之不衷，身之灾也；缊袍不耻，志独超欤。

## 拼音
- guan1 cheng1 yuan2 fu2 ， yi1 yue1 shen1 zhang1 。 yue1 bian4 yue1 xu3 yue1 mian3 ， jie1 guan1 zhi1 hao4 ； ri4 lü3 ri4 xi4 yue1 xi3 ， xi1 xie2 zhi1 ming2 。 shang4 gong1 ming4 fu2 you3 jiu3 xi1 ， shi4 ren2 chu1 guan1 you3 san1 jia1 。 zan1 ying1 jin4 shen1 ， shi4 huan4 zhi1 cheng1 ； zhang1 fu3 feng4 ye4 ， ru2 zhe3 zhi1 fu2 。 bu4 yi1 ji2 bai2 ding1 zhi1 wei4 ， qing1 jin1 nai3 sheng1 yuan2 zhi1 cheng1 。
- ge3 ju4 lü3 shuang1 ， qiao4 jian3 se4 zhi1 guo4 shen4 ； lü4 yi1 huang2 li3 ， ji1 gui4 jian4 zhi1 shi1 lun2 。 shang4 fu2 yue1 yi1 ， xia4 fu2 yue1 shang0 ； yi1 qian2 yue1 jin1 ， yi1 hou4 yue1 ju1 。 bi4 yi1 yue1 lan2 lü3 ， mei3 fu2 yue1 hua2 ju1 。 qiang3 bao3 nai3 xiao3 er2 zhi1 yi1 ， bian4 mao2 yi4 xiao3 er2 zhi1 shi4 。 zuo3 ren4 shi4 yi2 di2 zhi1 fu2 ， duan3 hou4 shi4 wu3 fu1 zhi1 yi1 。 zun1 bei1 shi1 xu4 ， ru2 guan1 lü3 dao3 zhi4 ； fu4 gui4 bu4 gui1 ， ru2 jin3 yi1 ye4 xing2 。 hu2 qiu2 san1 shi2 nian2 ， jian3 cheng1 yan4 zi3 ； jin3 zhang4 si4 shi2 li3 ， fu4 xian4 shi2 chong2 。
- meng4 chang2 jun1 zhu1 lü3 san1 qian1 ke4 ， niu2 seng1 ru2 jin1 chai1 shi2 er4 hang2 。 qian1 jin1 zhi1 qiu2 ， fei1 yi4 hu2 zhi1 ye4 ； qi3 luo2 zhi1 bei4 ， fei1 yang3 can2 zhi1 ren2 。 gui4 zhuo2 zhong4 yin1 die2 ru4 ， pin2 zhe3 shu4 he4 bu4 wan2 。 bu3 zi3 xia4 shen4 pin2 ， chun2 yi1 bai3 jie2 ； gong1 sun1 hong2 shen4 jian3 ， bu4 bei4 shi2 nian2 。 nan2 zhou1 guan1 mian3 ， de2 cao1 cheng1 pang2 tong3 zhi1 mai4 zhong4 ； san1 he2 ling3 xiu4 ， cui1 hao4 xian4 pei2 jun4 zhi1 chao1 qun2 。
- yu2 shun4 zhi4 yi1 shang0 ， suo3 yi3 ming4 you3 de2 ； zhao1 hou2 cang2 bi4 ku4 ， suo3 yi3 dai4 you3 gong1 。 tang2 wen2 zong1 xiu4 jing1 san1 huan4 ， jin4 wen2 gong1 yi1 bu2 zhong4 qiu2 。 yi1 lü3 bu2 bi4 ， bu4 ken3 geng4 wei2 ， shi4 cheng1 yao2 di4 ； yi1 bu4 jing1 xin1 ， he2 you2 de2 gu4 ， fu4 quan4 huan2 chong1 。 wang2 shi4 zhi1 mei2 tie1 hua1 dian4 ， bei4 wei2 gu4 zhi1 jian4 suo3 ci4 ； gui4 fei1 zhi1 ru3 fu2 he1 zi3 ， wei4 lu4 shan1 zhi1 zhua3 suo3 shang1 。
- jiang1 shi4 xi1 he2 ， xiong1 di4 mei3 xiao1 tong2 da4 bei4 ； san1 zhang1 wei4 yu4 ， fu1 qi1 han2 ye4 wo4 niu2 yi1 。 shou4 dai4 qing1 qiu2 ， yang2 shu1 zi3 nai3 si1 wen2 zhu3 jiang4 ； ge3 jin1 ye3 fu2 ， tao2 yuan1 ming2 zhen1 lu4 di4 shen2 xian1 。 fu2 zhi1 bu4 zhong1 ， shen1 zhi1 zai1 ye3 ； wen1 pao2 bu4 chi3 ， zhi4 du2 chao1 yu2 。

## 注释

## 译文

## 赏析
