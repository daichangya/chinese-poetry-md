---
id: cheng-deng-ji-you-xue-qiong-lin-ji-yi
title: 幼学琼林·技艺
titlePinyin: you4 xue2 qiong2 lin2 · ji4 yi4
titleSlug: you-xue-qiong-lin-ji-yi
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 医士业岐轩之术，称曰国手；地师习青乌之书，号曰堪舆。卢医扁鹊，古之名医；郑虔崔白，古之名画。晋郭璞得《青囊经》，故善卜筮地理；孙思邈得龙宫方，能医虎口龙鳞。
- 善卜者，是君平、詹尹之流；善相者，即唐举、子卿之亚。推命之士即星士，绘图之士曰丹青。大风鉴，相士之称；大工师，木匠之誉。若王良，若造父，皆善御之人；东方朔，淳于髡，系滑稽之辈。称善卜卦者，曰今之鬼谷；称善记怪者，曰古之董狐。称诹日之人曰太史，称书算之人曰掌文。
- 掷骰者，喝雉呼卢；善射者，穿杨贯虱。樗蒱之戏，乃云双陆；橘中之乐，是说围棋。陈平作傀儡，解汉高白登之围；孔明造木牛，辅刘备运粮之计。公输子削木鸢，飞天至三日而不下；张僧繇画壁龙，点睛则雷电而飞腾。然奇技似无益于人，而百艺则有济于用。

## 拼音
- yi1 shi4 ye4 qi2 xuan1 zhi1 shu4 ， cheng1 yue1 guo2 shou3 ； di4 shi1 xi2 qing1 wu1 zhi1 shu1 ， hao4 yue1 kan1 yu2 。 lu2 yi1 bian3 que4 ， gu3 zhi1 ming2 yi1 ； zheng4 qian2 cui1 bai2 ， gu3 zhi1 ming2 hua4 。 jin4 guo1 pu2 de2 《 qing1 nang2 jing1 》 ， gu4 shan4 bu3 shi4 di4 li3 ； sun1 si1 miao3 de2 long2 gong1 fang1 ， neng2 yi1 hu3 kou3 long2 lin2 。
- shan4 bu3 zhe3 ， shi4 jun1 ping2 、 zhan1 yin3 zhi1 liu2 ； shan4 xiang1 zhe3 ， ji2 tang2 ju3 、 zi3 qing1 zhi1 ya4 。 tui1 ming4 zhi1 shi4 ji2 xing1 shi4 ， hui4 tu2 zhi1 shi4 yue1 dan1 qing1 。 da4 feng1 jian4 ， xiang4 shi4 zhi1 cheng1 ； da4 gong1 shi1 ， mu4 jiang4 zhi1 yu4 。 ruo4 wang2 liang2 ， ruo4 zao4 fu4 ， jie1 shan4 yu4 zhi1 ren2 ； dong1 fang1 shuo4 ， chun2 yu2 kun1 ， xi4 hua2 ji1 zhi1 bei4 。 cheng1 shan4 bu3 gua4 zhe3 ， yue1 jin1 zhi1 gui3 gu3 ； cheng1 shan4 ji4 guai4 zhe3 ， yue1 gu3 zhi1 dong3 hu2 。 cheng1 zou1 ri4 zhi1 ren2 yue1 tai4 shi3 ， cheng1 shu1 suan4 zhi1 ren2 yue1 zhang3 wen2 。
- zhi4 tou2 zhe3 ， he1 zhi4 hu1 lu2 ； shan4 she4 zhe3 ， chuan1 yang2 guan4 shi1 。 chu1 pu2 zhi1 xi4 ， nai3 yun2 shuang1 lu4 ； ju2 zhong1 zhi1 le4 ， shi4 shuo1 wei2 qi2 。 chen2 ping2 zuo4 kui3 lei3 ， jie3 han4 gao1 bai2 deng1 zhi1 wei2 ； kong3 ming2 zao4 mu4 niu2 ， fu3 liu2 bei4 yun4 liang2 zhi1 ji4 。 gong1 shu1 zi3 xiao1 mu4 yuan1 ， fei1 tian1 zhi4 san1 ri4 er2 bu2 xia4 ； zhang1 seng1 yao2 hua4 bi4 long2 ， dian3 jing1 ze2 lei2 dian4 er2 fei1 teng2 。 ran2 qi2 ji4 si4 wu2 yi4 yu2 ren2 ， er2 bai3 yi4 ze2 you3 ji4 yu2 yong4 。

## 注释

## 译文

## 赏析
