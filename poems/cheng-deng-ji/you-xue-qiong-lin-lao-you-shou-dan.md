---
id: cheng-deng-ji-you-xue-qiong-lin-lao-you-shou-dan
title: 幼学琼林·老幼寿诞
titlePinyin: you4 xue2 qiong2 lin2 · lao3 you4 shou4 dan4
titleSlug: you-xue-qiong-lin-lao-you-shou-dan
author: 程登吉
authorPinyin: cheng2 deng1 ji2
authorSlug: cheng-deng-ji
dynasty: 明代
dynastyPinyin: ming2
dynastySlug: ming
tags:
  - 蒙学
---
## 正文
- 不凡之子，必异其生；大德之人，必得其寿。称人生日，曰初度之辰；贺人逢旬，曰生申令旦。三朝洗儿，曰汤饼之会；周岁试婴，曰晬盘之期。男生辰曰悬弧令旦，女生辰曰设帨佳辰。贺人生子，曰嵩岳降神；自谦生女，曰缓急非益。生子曰弄璋，生女曰弄瓦。
- 梦熊梦罴，男子之兆；梦虺梦蛇，女子之祥。梦兰叶吉兆，郑燕姞生穆公之奇；英物试啼声，晋温峤闻声知桓公之异。姜嫄生稷，履大人之迹而有娠；简狄生契，吞玄鸟之卵而叶孕。鳞吐玉书，天生孔子之瑞；王燕投怀，梦孕张说之奇。弗陵太子，怀胎十四月而始生；老子道君，在孕八十一年而始诞。
- 晚年得子，调之老蚌生珠；暮岁登科，正是龙头属老。贺男寿曰南极星辉，贺女寿曰中天婺焕。松柏节操，美其寿元之耐久；桑榆晚景，自谦老景之无多。矍铄称人康健，聩眊自谦衰颓。黄发儿齿，有寿之征；龙钟潦倒，年高之状。日月逾迈，徒自伤悲；春秋几何，问人寿算。
- 称少年曰春秋鼎盛，羡高年曰齿德俱尊。行年五十，当知四十九年之非；在世百年，那有三万六千日之乐。百岁曰上寿，八十曰中寿，六十曰下寿；八十日耋，九十曰耄，百岁曰期颐。童子十岁就外傅，十三舞勺，成童舞象；老者六十杖于乡，七十杖于国，八十杖于朝。后生固为可畏，而高年尤是当尊。

## 拼音
- bu4 fan2 zhi1 zi3 ， bi4 yi4 qi2 sheng1 ； da4 de2 zhi1 ren2 ， bi4 de2 qi2 shou4 。 cheng1 ren2 sheng1 ri4 ， yue1 chu1 du4 zhi1 chen2 ； he4 ren2 feng2 xun2 ， yue1 sheng1 shen1 ling4 dan4 。 san1 chao2 xi3 er2 ， yue1 tang1 bing3 zhi1 hui4 ； zhou1 sui4 shi4 ying1 ， yue1 zui4 pan2 zhi1 qi1 。 nan2 sheng1 chen2 yue1 xuan2 hu2 ling4 dan4 ， nü3 sheng1 chen2 yue1 she4 shui4 jia1 chen2 。 he4 ren2 sheng1 zi3 ， yue1 song1 yue4 jiang4 shen2 ； zi4 qian1 sheng1 nü3 ， yue1 huan3 ji2 fei1 yi4 。 sheng1 zi3 yue1 nong4 zhang1 ， sheng1 nü3 yue1 nong4 wa3 。
- meng4 xiong2 meng4 pi2 ， nan2 zi3 zhi1 zhao4 ； meng4 hui1 meng4 she2 ， nü3 zi3 zhi1 xiang2 。 meng4 lan2 ye4 ji2 zhao4 ， zheng4 yan4 ji2 sheng1 mu4 gong1 zhi1 qi2 ； ying1 wu4 shi4 ti2 sheng1 ， jin4 wen1 qiao2 wen2 sheng1 zhi1 huan2 gong1 zhi1 yi4 。 jiang1 yuan2 sheng1 ji4 ， lü3 da4 ren2 zhi1 ji4 er2 you3 shen1 ； jian3 di2 sheng1 qi4 ， tun1 xuan2 niao3 zhi1 luan3 er2 ye4 yun4 。 lin2 tu3 yu4 shu1 ， tian1 sheng1 kong3 zi3 zhi1 rui4 ； wang2 yan4 tou2 huai2 ， meng4 yun4 zhang1 shuo1 zhi1 qi2 。 fu2 ling2 tai4 zi3 ， huai2 tai1 shi2 si4 yue4 er2 shi3 sheng1 ； lao3 zi3 dao4 jun1 ， zai4 yun4 ba1 shi2 yi1 nian2 er2 shi3 dan4 。
- wan3 nian2 de2 zi3 ， tiao2 zhi1 lao3 bang4 sheng1 zhu1 ； mu4 sui4 deng1 ke1 ， zheng4 shi4 long2 tou2 shu3 lao3 。 he4 nan2 shou4 yue1 nan2 ji2 xing1 hui1 ， he4 nü3 shou4 yue1 zhong1 tian1 wu4 huan4 。 song1 bai3 jie2 cao1 ， mei3 qi2 shou4 yuan2 zhi1 nai4 jiu3 ； sang1 yu2 wan3 jing3 ， zi4 qian1 lao3 jing3 zhi1 wu2 duo1 。 jue2 shuo4 cheng1 ren2 kang1 jian4 ， kui4 mao4 zi4 qian1 shuai1 tui2 。 huang2 fa4 er2 chi3 ， you3 shou4 zhi1 zheng1 ； long2 zhong1 liao2 dao3 ， nian2 gao1 zhi1 zhuang4 。 ri4 yue4 yu2 mai4 ， tu2 zi4 shang1 bei1 ； chun1 qiu1 ji3 he2 ， wen4 ren2 shou4 suan4 。
- cheng1 shao4 nian2 yue1 chun1 qiu1 ding3 sheng4 ， xian4 gao1 nian2 yue1 chi3 de2 ju4 zun1 。 xing2 nian2 wu3 shi2 ， dang1 zhi1 si4 shi2 jiu3 nian2 zhi1 fei1 ； zai4 shi4 bai3 nian2 ， na4 you3 san1 wan4 liu4 qian1 ri4 zhi1 le4 。 bai3 sui4 yue1 shang4 shou4 ， ba1 shi2 yue1 zhong1 shou4 ， liu4 shi2 yue1 xia4 shou4 ； ba1 shi2 ri4 die2 ， jiu3 shi2 yue1 mao4 ， bai3 sui4 yue1 qi1 yi2 。 tong2 zi3 shi2 sui4 jiu4 wai4 fu4 ， shi2 san1 wu3 shao2 ， cheng2 tong2 wu3 xiang4 ； lao3 zhe3 liu4 shi2 zhang4 yu2 xiang1 ， qi1 shi2 zhang4 yu2 guo2 ， ba1 shi2 zhang4 yu2 chao2 。 hou4 sheng1 gu4 wei4 ke3 wei4 ， er2 gao1 nian2 you2 shi4 dang1 zun1 。

## 注释

## 译文

## 赏析
