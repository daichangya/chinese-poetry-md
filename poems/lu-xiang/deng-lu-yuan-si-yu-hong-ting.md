---
id: lu-xiang-deng-lu-yuan-si-yu-hong-ting
title: 登鹿苑寺玉虹亭
titlePinyin: deng1 lu4 yuan4 si4 yu4 hong2 ting2
titleSlug: deng-lu-yuan-si-yu-hong-ting
author: 卢襄
authorPinyin: lu2 xiang1
authorSlug: lu-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 饥鼯愁玃号穷冬，层峦秀壁撑晴空。
- 闲拖小藤借余力，来看霜岩飞怒虹。
- 小奚催呼老欵段，瀹鼎篝火烹团龙。
- 余甘入口齿颊爽，两腋便欲生清风。
- 悠然千里堕眼界，金篦刮膜开双瞳。
- 乃知足力不到处，别有天地生壶中。
- 国恩欲报已华髪，征车未去先晨钟。
- 玉川乘云紫皇家，谪仙骑鲸河伯宫。
- 聊追二子归禹穴，碧空转首山重重。

## 拼音
- ji1 wu2 chou2 jue2 hao4 qiong2 dong1 ， ceng2 luan2 xiu4 bi4 cheng1 qing2 kong1 。
- xian2 tuo1 xiao3 teng2 jie4 yu2 li4 ， lai2 kan4 shuang1 yan2 fei1 nu4 hong2 。
- xiao3 xi1 cui1 hu1 lao3 kuan3 duan4 ， yue4 ding3 gou1 huo3 peng1 tuan2 long2 。
- yu2 gan1 ru4 kou3 chi3 jia2 shuang3 ， liang3 ye4 bian4 yu4 sheng1 qing1 feng1 。
- you1 ran2 qian1 li3 duo4 yan3 jie4 ， jin1 bi4 gua1 mo2 kai1 shuang1 tong2 。
- nai3 zhi1 zu2 li4 bu2 dao4 chu4 ， bie2 you3 tian1 di4 sheng1 hu2 zhong1 。
- guo2 en1 yu4 bao4 yi3 hua2 fa4 ， zheng1 che1 wei4 qu4 xian1 chen2 zhong1 。
- yu4 chuan1 cheng2 yun2 zi3 huang2 jia1 ， zhe2 xian1 qi2 jing1 he2 bo2 gong1 。
- liao2 zhui1 er4 zi3 gui1 yu3 xue2 ， bi4 kong1 zhuan4 shou3 shan1 chong2 chong2 。

## 注释

## 译文

## 赏析
