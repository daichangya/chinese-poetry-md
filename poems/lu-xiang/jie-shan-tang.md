---
id: lu-xiang-jie-shan-tang
title: 接山堂
titlePinyin: jie1 shan1 tang2
titleSlug: jie-shan-tang
author: 卢襄
authorPinyin: lu2 xiang1
authorSlug: lu-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 故腊老欲尽，新春悭未来。
- 无令陇梅觉，且遣山禽催。
- 云间古招提，铁凤翔斗魁。
- 单车夜剥啄，境净无纤埃。
- 修篁舞瘦蛟，怒瀑生晴雷。
- 坐久欲颊风，吹我心雾开。
- 迺知白莲社，未下黄金台。
- 缅思王骑曹，逸韵挽不回。
- 且同谢康乐，屐齿破苍苔。
- 重游定不恶，林壑富诗材。

## 拼音
- gu4 la4 lao3 yu4 jin4 ， xin1 chun1 qian1 wei4 lai2 。
- wu2 ling4 long3 mei2 jue2 ， qie3 qian3 shan1 qin2 cui1 。
- yun2 jian1 gu3 zhao1 ti2 ， tie3 feng4 xiang2 dou4 kui2 。
- dan1 che1 ye4 bao1 zhuo2 ， jing4 jing4 wu2 xian1 ai1 。
- xiu1 huang2 wu3 shou4 jiao1 ， nu4 pu4 sheng1 qing2 lei2 。
- zuo4 jiu3 yu4 jia2 feng1 ， chui1 wo3 xin1 wu4 kai1 。
- nai3 zhi1 bai2 lian2 she4 ， wei4 xia4 huang2 jin1 tai2 。
- mian3 si1 wang2 qi2 cao2 ， yi4 yun4 wan3 bu4 hui2 。
- qie3 tong2 xie4 kang1 le4 ， ji1 chi3 po4 cang1 tai2 。
- chong2 you2 ding4 bu2 e4 ， lin2 he4 fu4 shi1 cai2 。

## 注释

## 译文

## 赏析
