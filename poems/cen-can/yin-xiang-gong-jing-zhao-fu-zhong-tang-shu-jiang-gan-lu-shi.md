---
id: cen-can-yin-xiang-gong-jing-zhao-fu-zhong-tang-shu-jiang-gan-lu-shi
title: 尹相公京兆府中棠树降甘露诗
titlePinyin: yin3 xiang4 gong0 jing1 zhao4 fu3 zhong1 tang2 shu4 jiang4 gan1 lu4 shi1
titleSlug: yin-xiang-gong-jing-zhao-fu-zhong-tang-shu-jiang-gan-lu-shi
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 相国尹京兆，政成人不欺。甘露降府庭，上天表无私。
- 非无他人家，岂少群木枝。被兹甘棠树，美掩召伯诗。
- 团团甜如蜜，皛皛凝若脂。千柯玉光碎，万叶珠颗垂。
- 昆仑何时来，庆云相逐飞。魏宫铜盘贮，汉帝金掌持。
- 王泽布人和，精心动灵祇。君臣日同德，祯瑞方潜施。
- 何术令大臣，感通能及兹。忽惊政化理，暗与神物期。
- 却笑赵张辈，徒称今古稀。为君下天酒，麹糵将用时。

## 拼音
- xiang4 guo2 yin3 jing1 zhao4 ， zheng4 cheng2 ren2 bu4 qi1 。 gan1 lu4 jiang4 fu3 ting2 ， shang4 tian1 biao3 wu2 si1 。
- fei1 wu2 ta1 ren2 jia1 ， qi3 shao3 qun2 mu4 zhi1 。 bei4 zi1 gan1 tang2 shu4 ， mei3 yan3 zhao4 bo2 shi1 。
- tuan2 tuan2 tian2 ru2 mi4 ， xiao3 xiao3 ning2 ruo4 zhi1 。 qian1 ke1 yu4 guang1 sui4 ， wan4 ye4 zhu1 ke1 chui2 。
- kun1 lun2 he2 shi2 lai2 ， qing4 yun2 xiang1 zhu2 fei1 。 wei4 gong1 tong2 pan2 zhu4 ， han4 di4 jin1 zhang3 chi2 。
- wang2 ze2 bu4 ren2 he2 ， jing1 xin1 dong4 ling2 qi2 。 jun1 chen2 ri4 tong2 de2 ， zhen1 rui4 fang1 qian2 shi1 。
- he2 shu4 ling4 da4 chen2 ， gan3 tong1 neng2 ji2 zi1 。 hu1 jing1 zheng4 hua4 li3 ， an4 yu3 shen2 wu4 qi1 。
- que4 xiao4 zhao4 zhang1 bei4 ， tu2 cheng1 jin1 gu3 xi1 。 wei4 jun1 xia4 tian1 jiu3 ， qu1 nie4 jiang1 yong4 shi2 。

## 注释

## 译文

## 赏析
