---
id: cen-can-zou-ma-chuan-xing-feng-song-feng-dai-fu-chu-shi-zou-ma-chuan-xing-feng-s-8ab49298
title: 走马川行奉送封大夫出师·走马川行奉送出师西征 / 走马川行奉送封大夫出师西征
titlePinyin: zou3 ma3 chuan1 xing2 feng4 song4 feng1 dai4 fu0 chu1 shi1 · zou3 ma3 chuan1 xing2 feng4 song4 chu1 shi1 xi1 zheng1   /   zou3 ma3 chuan1 xing2 feng4 song4 feng1 dai4 fu0 chu1 shi1 xi1 zheng1
titleSlug: zou-ma-chuan-xing-feng-song-feng-dai-fu-chu-shi-zou-ma-chuan-xing-feng-s-8ab49298
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 七言古诗
---
## 正文
- 君不见走马川行雪海边，平沙莽莽黄入天。
- 轮台九月风夜吼，一川碎石大如斗，随风满地石乱走。
- 匈奴草黄马正肥，金山西见烟尘飞，汉家大将西出师。
- 将军金甲夜不脱，半夜军行戈相拨，风头如刀面如割。
- 马毛带雪汗气蒸，五花连钱旋作冰，幕中草檄砚水凝。
- 虏骑闻之应胆慑，料知短兵不敢接，车师西门伫献捷。

## 拼音
- jun1 bu2 jian4 zou3 ma3 chuan1 xing2 xue3 hai3 bian1 ， ping2 sha1 mang3 mang3 huang2 ru4 tian1 。
- lun2 tai2 jiu3 yue4 feng1 ye4 hou3 ， yi4 chuan1 sui4 shi2 da4 ru2 dou4 ， sui2 feng1 man3 di4 shi2 luan4 zou3 。
- xiong1 nu2 cao3 huang2 ma3 zheng4 fei2 ， jin1 shan1 xi1 jian4 yan1 chen2 fei1 ， han4 jia1 da4 jiang4 xi1 chu1 shi1 。
- jiang1 jun1 jin1 jia3 ye4 bu4 tuo1 ， ban4 ye4 jun1 xing2 ge1 xiang1 bo1 ， feng1 tou0 ru2 dao1 mian4 ru2 ge1 。
- ma3 mao2 dai4 xue3 han4 qi4 zheng1 ， wu3 hua1 lian2 qian2 xuan2 zuo4 bing1 ， mu4 zhong1 cao3 xi2 yan4 shui3 ning2 。
- lu3 qi2 wen2 zhi1 ying4 dan3 she4 ， liao4 zhi1 duan3 bing1 bu4 gan3 jie1 ， che1 shi1 xi1 men2 zhu4 xian4 jie2 。

## 注释

## 译文

## 赏析
