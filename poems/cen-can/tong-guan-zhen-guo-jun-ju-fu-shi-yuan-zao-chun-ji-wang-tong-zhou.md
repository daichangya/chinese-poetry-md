---
id: cen-can-tong-guan-zhen-guo-jun-ju-fu-shi-yuan-zao-chun-ji-wang-tong-zhou
title: 潼关镇国军句覆使院早春寄王同州
titlePinyin: tong2 guan1 zhen4 guo2 jun1 ju4 fu4 shi3 yuan4 zao3 chun1 ji4 wang2 tong2 zhou1
titleSlug: tong-guan-zhen-guo-jun-ju-fu-shi-yuan-zao-chun-ji-wang-tong-zhou
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 胡寇尚未尽，大军镇关门。
- 旌旗遍草木，兵马如云屯。
- 圣朝正用武，诸将皆承恩。
- 不见征战功，但闻歌吹喧。
- 儒生有长策，闭口不敢言。
- 昨从关东来，思与故人论。
- 何为廊庙器，至今居外藩。
- 黄霸宁淹留，苍生望腾𬸣。
- 卷帘见西岳，仙掌明朝暾。
- 昨夜闻春风，戴胜过后园。
- 各自限官守，何由叙凉温。
- 离忧不可忘，襟背思树萱。

## 拼音
- hu2 kou4 shang4 wei4 jin4 ， da4 jun1 zhen4 guan1 men2 。
- jing1 qi2 bian4 cao3 mu4 ， bing1 ma3 ru2 yun2 tun2 。
- sheng4 chao2 zheng4 yong4 wu3 ， zhu1 jiang1 jie1 cheng2 en1 。
- bu2 jian4 zheng1 zhan4 gong1 ， dan4 wen2 ge1 chui1 xuan1 。
- ru2 sheng1 you3 chang2 ce4 ， bi4 kou3 bu4 gan3 yan2 。
- zuo2 cong2 guan1 dong1 lai2 ， si1 yu3 gu4 ren2 lun4 。
- he2 wei4 lang2 miao4 qi4 ， zhi4 jin1 ju1 wai4 fan1 。
- huang2 ba4 ning2 yan1 liu2 ， cang1 sheng1 wang4 teng2 xian1 。
- juan4 lian2 jian4 xi1 yue4 ， xian1 zhang3 ming2 chao2 tun1 。
- zuo2 ye4 wen2 chun1 feng1 ， dai4 sheng4 guo4 hou4 yuan2 。
- ge4 zi4 xian4 guan1 shou3 ， he2 you2 xu4 liang2 wen1 。
- li2 you1 bu4 ke3 wang4 ， jin1 bei4 si1 shu4 xuan1 。

## 注释

## 译文

## 赏析
