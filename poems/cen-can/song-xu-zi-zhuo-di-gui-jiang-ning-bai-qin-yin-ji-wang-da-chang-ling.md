---
id: cen-can-song-xu-zi-zhuo-di-gui-jiang-ning-bai-qin-yin-ji-wang-da-chang-ling
title: 送许子擢第归江宁拜亲因寄王大昌龄
titlePinyin: song4 xu3 zi3 zhuo2 di4 gui1 jiang1 ning2 bai4 qin1 yin1 ji4 wang2 da4 chang1 ling2
titleSlug: song-xu-zi-zhuo-di-gui-jiang-ning-bai-qin-yin-ji-wang-da-chang-ling
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 建业控京口，金陵款沧溟。
- 君家临秦淮，傍对石头城。
- 十年自勤学，一鼓游上京。
- 青春登甲科，动地闻香名。
- 解榻皆五侯，结交尽群英。
- 六月槐花飞，忽思莼菜羹。
- 跨马出国门，丹阳返柴荆。
- 楚云引归帆，淮水浮客程。
- 到家拜亲时，入门有光荣。
- 乡人尽来贺，置酒相邀迎。
- 闲眺北顾楼，醉眠湖上亭。
- 月从海门出，照见茅山青。
- 昔为帝王州，今幸天地平。
- 五朝变人世，千载空江声。
- 玄元告灵符，丹洞获其铭。
- 皇帝受玉册，群臣罗天庭。
- 喜气薄太阳，祥光彻窅冥。
- 奔走朝万国，崩腾集百灵。
- 王兄尚谪宦，屡见秋云生。
- 孤城带后湖，心与湖水清。
- 一县无诤辞，有时开道经。
- 黄鹤垂两翅，徘徊但悲鸣。
- 相思不可见，空望牛女星。

## 拼音
- jian4 ye4 kong4 jing1 kou3 ， jin1 ling2 kuan3 cang1 ming2 。
- jun1 jia1 lin2 qin2 huai2 ， bang4 dui4 shi2 tou0 cheng2 。
- shi2 nian2 zi4 qin2 xue2 ， yi4 gu3 you2 shang4 jing1 。
- qing1 chun1 deng1 jia3 ke1 ， dong4 di4 wen2 xiang1 ming2 。
- jie3 ta4 jie1 wu3 hou2 ， jie2 jiao1 jin4 qun2 ying1 。
- liu4 yue4 huai2 hua1 fei1 ， hu1 si1 chun2 cai4 geng1 。
- kua4 ma3 chu1 guo2 men2 ， dan1 yang2 fan3 chai2 jing1 。
- chu3 yun2 yin3 gui1 fan1 ， huai2 shui3 fu2 ke4 cheng2 。
- dao4 jia1 bai4 qin1 shi2 ， ru4 men2 you3 guang1 rong2 。
- xiang1 ren2 jin4 lai2 he4 ， zhi4 jiu3 xiang1 yao1 ying2 。
- xian2 tiao4 bei3 gu4 lou2 ， zui4 mian2 hu2 shang4 ting2 。
- yue4 cong2 hai3 men2 chu1 ， zhao4 jian4 mao2 shan1 qing1 。
- xi1 wei4 di4 wang2 zhou1 ， jin1 xing4 tian1 di4 ping2 。
- wu3 chao2 bian4 ren2 shi4 ， qian1 zai3 kong1 jiang1 sheng1 。
- xuan2 yuan2 gao4 ling2 fu2 ， dan1 dong4 huo4 qi2 ming2 。
- huang2 di4 shou4 yu4 ce4 ， qun2 chen2 luo2 tian1 ting2 。
- xi3 qi4 bao2 tai4 yang2 ， xiang2 guang1 che4 yao3 ming2 。
- ben1 zou3 chao2 wan4 guo2 ， beng1 teng2 ji2 bai3 ling2 。
- wang2 xiong1 shang4 zhe2 huan4 ， lü3 jian4 qiu1 yun2 sheng1 。
- gu1 cheng2 dai4 hou4 hu2 ， xin1 yu3 hu2 shui3 qing1 。
- yi2 xian4 wu2 zheng4 ci2 ， you3 shi2 kai1 dao4 jing1 。
- huang2 he4 chui2 liang3 chi4 ， pai2 huai2 dan4 bei1 ming2 。
- xiang1 si1 bu4 ke3 jian4 ， kong1 wang4 niu2 nü3 xing1 。

## 注释

## 译文

## 赏析
