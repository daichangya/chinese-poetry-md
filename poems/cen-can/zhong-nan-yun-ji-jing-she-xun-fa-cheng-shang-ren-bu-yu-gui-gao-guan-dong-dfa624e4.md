---
id: cen-can-zhong-nan-yun-ji-jing-she-xun-fa-cheng-shang-ren-bu-yu-gui-gao-guan-dong-dfa624e4
title: 终南云际精舍寻法澄上人不遇归高冠东潭石淙望秦岭微雨作贻友人
titlePinyin: zhong1 nan2 yun2 ji4 jing1 she4 xun2 fa3 cheng2 shang4 ren2 bu2 yu4 gui1 gao1 guan1 dong1 tan2 shi2 cong2 wang4 qin2 ling3 wei1 yu3 zuo4 yi2 you3 ren2
titleSlug: zhong-nan-yun-ji-jing-she-xun-fa-cheng-shang-ren-bu-yu-gui-gao-guan-dong-dfa624e4
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昨夜云际宿，旦从西峰回。不见林中僧，微雨潭上来。
- 诸峰皆青翠，秦岭独不开。石鼓有时鸣，秦王安在哉。
- 东南云开处，突兀猕猴台。崖口悬瀑流，半空白皑皑。
- 喷壁四时雨，傍村终日雷。北瞻长安道，日夕生尘埃。
- 若访张仲蔚，衡门满蒿莱。

## 拼音
- zuo2 ye4 yun2 ji4 su4 ， dan4 cong2 xi1 feng1 hui2 。 bu2 jian4 lin2 zhong1 seng1 ， wei1 yu3 tan2 shang4 lai2 。
- zhu1 feng1 jie1 qing1 cui4 ， qin2 ling3 du2 bu4 kai1 。 shi2 gu3 you3 shi2 ming2 ， qin2 wang2 an1 zai4 zai1 。
- dong1 nan2 yun2 kai1 chu4 ， tu1 wu4 mi2 hou2 tai2 。 ya2 kou3 xuan2 pu4 liu2 ， ban4 kong4 bai2 ai2 ai2 。
- pen1 bi4 si4 shi2 yu3 ， bang4 cun1 zhong1 ri4 lei2 。 bei3 zhan1 chang2 an1 dao4 ， ri4 xi1 sheng1 chen2 ai1 。
- ruo4 fang3 zhang1 zhong4 wei4 ， heng2 men2 man3 hao1 lai2 。

## 注释

## 译文

## 赏析
