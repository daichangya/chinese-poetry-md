---
id: cen-can-song-qi-le-gui-he-dong
title: 送祈乐归河东
titlePinyin: song4 qi2 le4 gui1 he2 dong1
titleSlug: song-qi-le-gui-he-dong
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 祁乐后来秀，挺身出河东。
- 往年诣骊山，献赋温泉宫。
- 天子不召见，挥鞭遂从戎。
- 前月还长安，囊中金已空。
- 有时忽乘兴，画出江上峰。
- 床头苍梧云，帘下天台松。
- 忽如高堂上，飒飒生清风。
- 五月火云屯，气烧天地红。
- 鸟且不敢飞，子行如转蓬。
- 少华与首阳，隔河势争雄。
- 新月河上出，清光满关中。
- 置酒灞亭别，高歌披心胸。
- 君到故山时，为谢五老翁。

## 拼音
- qi2 le4 hou4 lai2 xiu4 ， ting3 shen1 chu1 he2 dong1 。
- wang3 nian2 yi4 li2 shan1 ， xian4 fu4 wen1 quan2 gong1 。
- tian1 zi3 bu2 zhao4 jian4 ， hui1 bian1 sui4 cong2 rong2 。
- qian2 yue4 hai2 chang2 an1 ， nang2 zhong1 jin1 yi3 kong1 。
- you3 shi2 hu1 cheng2 xing4 ， hua4 chu1 jiang1 shang4 feng1 。
- chuang2 tou2 cang1 wu2 yun2 ， lian2 xia4 tian1 tai2 song1 。
- hu1 ru2 gao1 tang2 shang4 ， sa4 sa4 sheng1 qing1 feng1 。
- wu3 yue4 huo3 yun2 tun2 ， qi4 shao1 tian1 di4 hong2 。
- niao3 qie3 bu4 gan3 fei1 ， zi3 xing2 ru2 zhuan3 peng2 。
- shao3 hua2 yu3 shou3 yang2 ， ge2 he2 shi4 zheng1 xiong2 。
- xin1 yue4 he2 shang4 chu1 ， qing1 guang1 man3 guan1 zhong1 。
- zhi4 jiu3 ba4 ting2 bie2 ， gao1 ge1 pi1 xin1 xiong1 。
- jun1 dao4 gu4 shan1 shi2 ， wei4 xie4 wu3 lao3 weng1 。

## 注释

## 译文

## 赏析
