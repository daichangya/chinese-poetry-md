---
id: cen-can-xing-jun-shi-er-shou-yi
title: 行军诗二首 一
titlePinyin: xing2 jun1 shi1 er4 shou3   yi1
titleSlug: xing-jun-shi-er-shou-yi
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吾窃悲此生，四十幸未老。
- 一朝逢世乱，终日不自保。
- 胡兵夺长安，宫殿生野草。
- 伤心五陵树，不见二京道。
- 我皇在行军，兵马日浩浩。
- 胡雏尚未灭，诸将恳征讨。
- 昨闻咸阳败，杀戮净如扫。
- 积尸若丘山，流血涨丰镐。
- 干戈碍乡国，豺虎满城堡。
- 村落皆无人，萧条空桑枣。
- 儒生有长策，无处豁怀抱。
- 块然伤时人，举首哭苍昊。

## 拼音
- wu2 qie4 bei1 ci3 sheng1 ， si4 shi2 xing4 wei4 lao3 。
- yi4 chao2 feng2 shi4 luan4 ， zhong1 ri4 bu2 zi4 bao3 。
- hu2 bing1 duo2 chang2 an1 ， gong1 dian4 sheng1 ye3 cao3 。
- shang1 xin1 wu3 ling2 shu4 ， bu2 jian4 er4 jing1 dao4 。
- wo3 huang2 zai4 hang2 jun1 ， bing1 ma3 ri4 hao4 hao4 。
- hu2 chu2 shang4 wei4 mie4 ， zhu1 jiang1 ken3 zheng1 tao3 。
- zuo2 wen2 xian2 yang2 bai4 ， sha1 lu4 jing4 ru2 sao3 。
- ji1 shi1 ruo4 qiu1 shan1 ， liu2 xue4 zhang3 feng1 hao4 。
- gan1 ge1 ai4 xiang1 guo2 ， chai2 hu3 man3 cheng2 bao3 。
- cun1 luo4 jie1 wu2 ren2 ， xiao1 tiao2 kong1 sang1 zao3 。
- ru2 sheng1 you3 chang2 ce4 ， wu2 chu4 huo1 huai2 bao4 。
- kuai4 ran2 shang1 shi2 ren2 ， ju3 shou3 ku1 cang1 hao4 。

## 注释

## 译文

## 赏析
