---
id: cen-can-jing-chou-du-hua-qi-shang-jian-zeng-jian-cheng-xiong-yao
title: 敬酬杜华淇上见赠，兼呈熊曜
titlePinyin: jing4 chou2 du4 hua2 qi2 shang4 jian4 zeng4 ， jian1 cheng2 xiong2 yao4
titleSlug: jing-chou-du-hua-qi-shang-jian-zeng-jian-cheng-xiong-yao
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 杜侯实才子，盛名不可及。只曾效一官，今已年四十。
- 是君同时者，已有尚书郎。怜君独未遇，淹泊在他乡。
- 我从京师来，到此喜相见。共论穷途事，不觉泪满面。
- 忆昨癸未岁，吾兄自江东。得君江湖诗，骨气凌谢公。
- 熊生尉淇上，开馆常待客。喜我二人来，欢笑朝复夕。
- 县楼压春岸，戴胜鸣花枝。吾徒在舟中，纵酒兼弹棋。
- 三月犹未还，寒愁满春草。赖蒙瑶华赠，讽咏慰怀抱。

## 拼音
- du4 hou2 shi2 cai2 zi3 ， sheng4 ming2 bu4 ke3 ji2 。 zhi1 ceng2 xiao4 yi4 guan1 ， jin1 yi3 nian2 si4 shi2 。
- shi4 jun1 tong2 shi2 zhe3 ， yi3 you3 shang4 shu1 lang2 。 lian2 jun1 du2 wei4 yu4 ， yan1 bo2 zai4 ta1 xiang1 。
- wo3 cong2 jing1 shi1 lai2 ， dao4 ci3 xi3 xiang1 jian4 。 gong4 lun4 qiong2 tu2 shi4 ， bu4 jue2 lei4 man3 mian4 。
- yi4 zuo2 gui3 wei4 sui4 ， wu2 xiong1 zi4 jiang1 dong1 。 de2 jun1 jiang1 hu2 shi1 ， gu3 qi4 ling2 xie4 gong1 。
- xiong2 sheng1 wei4 qi2 shang4 ， kai1 guan3 chang2 dai4 ke4 。 xi3 wo3 er4 ren2 lai2 ， huan1 xiao4 chao2 fu4 xi1 。
- xian4 lou2 ya1 chun1 an4 ， dai4 sheng4 ming2 hua1 zhi1 。 wu2 tu2 zai4 zhou1 zhong1 ， zong4 jiu3 jian1 tan2 qi2 。
- san1 yue4 you2 wei4 hai2 ， han2 chou2 man3 chun1 cao3 。 lai4 meng2 yao2 hua2 zeng4 ， feng3 yong3 wei4 huai2 bao4 。

## 注释

## 译文

## 赏析
