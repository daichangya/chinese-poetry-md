---
id: cen-can-dong-gui-fa-qian-wei-zhi-ni-xi-zhou-zhong-zuo
title: 东归发犍为至泥谿舟中作
titlePinyin: dong1 gui1 fa1 qian2 wei2 zhi4 ni2 xi1 zhou1 zhong1 zuo4
titleSlug: dong-gui-fa-qian-wei-zhi-ni-xi-zhou-zhong-zuo
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 前日解侯印，泛舟归山东。
- 平旦发犍为，逍遥信回风。
- 七月江水大，沧波涨秋空。
- 复有峨眉僧，诵经在舟中。
- 夜泊防虎豹，朝行逼鱼龙。
- 一道鸣迅湍，两边走连峰。
- 猿拂岸花落，鸟啼簷树重。
- 烟霭吴楚连，溯沿湖海通。
- 忆昨在西掖，复曾入南宫。
- 日出朝圣人，端笏陪群公。
- 不意今弃置，何由豁心胸。
- 吾当海上去，且学乘桴翁。

## 拼音
- qian2 ri4 jie3 hou2 yin4 ， fan4 zhou1 gui1 shan1 dong1 。
- ping2 dan4 fa1 qian2 wei2 ， xiao1 yao2 xin4 hui2 feng1 。
- qi1 yue4 jiang1 shui3 da4 ， cang1 bo1 zhang3 qiu1 kong1 。
- fu4 you3 e2 mei2 seng1 ， song4 jing1 zai4 zhou1 zhong1 。
- ye4 bo2 fang2 hu3 bao4 ， chao2 xing2 bi1 yu2 long2 。
- yi2 dao4 ming2 xun4 tuan1 ， liang3 bian1 zou3 lian2 feng1 。
- yuan2 fu2 an4 hua1 luo4 ， niao3 ti2 yan2 shu4 zhong4 。
- yan1 ai3 wu2 chu3 lian2 ， su4 yan2 hu2 hai3 tong1 。
- yi4 zuo2 zai4 xi1 ye4 ， fu4 ceng2 ru4 nan2 gong1 。
- ri4 chu1 chao2 sheng4 ren2 ， duan1 hu4 pei2 qun2 gong1 。
- bu2 yi4 jin1 qi4 zhi4 ， he2 you2 huo1 xin1 xiong1 。
- wu2 dang1 hai3 shang4 qu4 ， qie3 xue2 cheng2 fu2 weng1 。

## 注释

## 译文

## 赏析
