---
id: cen-can-deng-jia-zhou-ling-yun-si-zuo
title: 登嘉州凌云寺作
titlePinyin: deng1 jia1 zhou1 ling2 yun2 si4 zuo4
titleSlug: deng-jia-zhou-ling-yun-si-zuo
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 寺出飞鸟外，青峰戴朱楼。搏壁跻半空，喜得登上头。
- 始知宇宙阔，下看三江流。天晴见峨眉，如向波上浮。
- 迥旷烟景豁，阴森棕楠稠。愿割区中缘，永从尘外游。
- 回风吹虎穴，片雨当龙湫。僧房云蒙蒙，夏月寒飕飕。
- 回合俯近郭，寥落见远舟。胜概无端倪，天宫可淹留。
- 一官讵足道，欲去令人愁。

## 拼音
- si4 chu1 fei1 niao3 wai4 ， qing1 feng1 dai4 zhu1 lou2 。 bo2 bi4 ji1 ban4 kong1 ， xi3 de2 deng1 shang4 tou2 。
- shi3 zhi1 yu3 zhou4 kuo4 ， xia4 kan4 san1 jiang1 liu2 。 tian1 qing2 jian4 e2 mei2 ， ru2 xiang4 bo1 shang4 fu2 。
- jiong3 kuang4 yan1 jing3 huo1 ， yin1 sen1 zong1 nan2 chou2 。 yuan4 ge1 qu1 zhong1 yuan2 ， yong3 cong2 chen2 wai4 you2 。
- hui2 feng1 chui1 hu3 xue2 ， pian4 yu3 dang1 long2 qiu1 。 seng1 fang2 yun2 meng2 meng2 ， xia4 yue4 han2 sou1 sou1 。
- hui2 he2 fu3 jin4 guo1 ， liao2 luo4 jian4 yuan3 zhou1 。 sheng4 gai4 wu2 duan1 ni2 ， tian1 gong1 ke3 yan1 liu2 。
- yi4 guan1 ju4 zu2 dao4 ， yu4 qu4 ling4 ren2 chou2 。

## 注释

## 译文

## 赏析
