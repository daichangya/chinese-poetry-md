---
id: cen-can-zu-rong-lu-jian-qun-dao
title: 阻戎泸间群盗
titlePinyin: zu3 rong2 lu2 jian1 qun2 dao4
titleSlug: zu-rong-lu-jian-qun-dao
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 南州林莽深，亡命聚其间。杀人无昏晓，尸积填江湾。
- 饿虎衔髑髅，饥乌啄心肝。腥裛滩草死，血流江水殷。
- 夜雨风萧萧，鬼哭连楚山。三江行人绝，万里无征船。
- 唯有白鸟飞，空见秋月圆。罢官自南蜀，假道来兹川。
- 瞻望阳台云，惆怅不敢前。帝乡北近日，泸口南连蛮。
- 何当遇长房，缩地到京关。愿得随琴高，骑鱼向云烟。
- 明主每忧人，节使恒在边。兵革方御寇，尔恶胡不悛。
- 吾窃悲尔徒，此生安得全。

## 拼音
- nan2 zhou1 lin2 mang3 shen1 ， wang2 ming4 ju4 qi2 jian1 。 sha1 ren2 wu2 hun1 xiao3 ， shi1 ji1 tian2 jiang1 wan1 。
- e4 hu3 xian2 du2 lou2 ， ji1 wu1 zhuo2 xin1 gan1 。 xing1 yi4 tan1 cao3 si3 ， xue4 liu2 jiang1 shui3 yin1 。
- ye4 yu3 feng1 xiao1 xiao1 ， gui3 ku1 lian2 chu3 shan1 。 san1 jiang1 xing2 ren2 jue2 ， wan4 li3 wu2 zheng1 chuan2 。
- wei2 you3 bai2 niao3 fei1 ， kong1 jian4 qiu1 yue4 yuan2 。 ba4 guan1 zi4 nan2 shu3 ， jia3 dao4 lai2 zi1 chuan1 。
- zhan1 wang4 yang2 tai2 yun2 ， chou2 chang4 bu4 gan3 qian2 。 di4 xiang1 bei3 jin4 ri4 ， lu2 kou3 nan2 lian2 man2 。
- he2 dang1 yu4 chang2 fang2 ， suo1 di4 dao4 jing1 guan1 。 yuan4 de2 sui2 qin2 gao1 ， qi2 yu2 xiang4 yun2 yan1 。
- ming2 zhu3 mei3 you1 ren2 ， jie2 shi3 heng2 zai4 bian1 。 bing1 ge2 fang1 yu4 kou4 ， er3 e4 hu2 bu4 quan1 。
- wu2 qie4 bei1 er3 tu2 ， ci3 sheng1 an1 de2 quan2 。

## 注释

## 译文

## 赏析
