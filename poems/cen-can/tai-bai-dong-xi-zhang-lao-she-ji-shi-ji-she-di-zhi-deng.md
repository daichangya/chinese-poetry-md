---
id: cen-can-tai-bai-dong-xi-zhang-lao-she-ji-shi-ji-she-di-zhi-deng
title: 太白东溪张老舍即事，寄舍弟侄等
titlePinyin: tai4 bai2 dong1 xi1 zhang1 lao3 she4 ji2 shi4 ， ji4 she4 di4 zhi2 deng3
titleSlug: tai-bai-dong-xi-zhang-lao-she-ji-shi-ji-she-di-zhi-deng
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 渭上秋雨过，北风何骚骚。天晴诸山出，太白峰最高。
- 主人东溪老，两耳生长毫。远近知百岁，子孙皆二毛。
- 中庭井阑上，一架猕猴桃。石泉饭香粳，酒瓮开新槽。
- 爱兹田中趣，始悟世上劳。我行有胜事，书此寄尔曹。

## 拼音
- wei4 shang4 qiu1 yu3 guo4 ， bei3 feng1 he2 sao1 sao1 。 tian1 qing2 zhu1 shan1 chu1 ， tai4 bai2 feng1 zui4 gao1 。
- zhu3 ren2 dong1 xi1 lao3 ， liang3 er3 sheng1 zhang3 hao2 。 yuan3 jin4 zhi1 bai3 sui4 ， zi3 sun1 jie1 er4 mao2 。
- zhong1 ting2 jing3 lan2 shang4 ， yi2 jia4 mi2 hou2 tao2 。 shi2 quan2 fan4 xiang1 jing1 ， jiu3 weng4 kai1 xin1 cao2 。
- ai4 zi1 tian2 zhong1 qu4 ， shi3 wu4 shi4 shang4 lao2 。 wo3 xing2 you3 sheng4 shi4 ， shu1 ci3 ji4 er3 cao2 。

## 注释

## 译文

## 赏析
