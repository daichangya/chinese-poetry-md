---
id: cen-can-liu-xiang-gong-zhong-shu-jiang-shan-hua-zhang
title: 刘相公中书江山画障
titlePinyin: liu2 xiang4 gong0 zhong1 shu1 jiang1 shan1 hua4 zhang4
titleSlug: liu-xiang-gong-zhong-shu-jiang-shan-hua-zhang
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 相府征墨妙，挥毫天地穷。始知丹青笔，能夺造化功。
- 潇湘在帘间，庐壑横座中。忽疑凤凰池，暗与江海通。
- 粉白湖上云，黛青天际峰。昼日恒见月，孤帆如有风。
- 岩花不飞落，涧草无春冬。担锡香炉缁，钓鱼沧浪翁。
- 如何平津意，尚想尘外踪。富贵心独轻，山林兴弥浓。
- 喧幽趣颇异，出处事不同。请君为苍生，未可追赤松。

## 拼音
- xiang1 fu3 zheng1 mo4 miao4 ， hui1 hao2 tian1 di4 qiong2 。 shi3 zhi1 dan1 qing1 bi3 ， neng2 duo2 zao4 hua4 gong1 。
- xiao1 xiang1 zai4 lian2 jian1 ， lu2 he4 heng2 zuo4 zhong1 。 hu1 yi2 feng4 huang2 chi2 ， an4 yu3 jiang1 hai3 tong1 。
- fen3 bai2 hu2 shang4 yun2 ， dai4 qing1 tian1 ji4 feng1 。 zhou4 ri4 heng2 jian4 yue4 ， gu1 fan1 ru2 you3 feng1 。
- yan2 hua1 bu4 fei1 luo4 ， jian4 cao3 wu2 chun1 dong1 。 dan1 xi1 xiang1 lu2 zi1 ， diao4 yu2 cang1 lang4 weng1 。
- ru2 he2 ping2 jin1 yi4 ， shang4 xiang3 chen2 wai4 zong1 。 fu4 gui4 xin1 du2 qing1 ， shan1 lin2 xing1 mi2 nong2 。
- xuan1 you1 qu4 po1 yi4 ， chu1 chu3 shi4 bu4 tong2 。 qing3 jun1 wei4 cang1 sheng1 ， wei4 ke3 zhui1 chi4 song1 。

## 注释

## 译文

## 赏析
