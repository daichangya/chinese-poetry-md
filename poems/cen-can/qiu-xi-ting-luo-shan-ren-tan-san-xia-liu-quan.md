---
id: cen-can-qiu-xi-ting-luo-shan-ren-tan-san-xia-liu-quan
title: 秋夕听罗山人弹三峡流泉
titlePinyin: qiu1 xi1 ting1 luo2 shan1 ren2 tan2 san1 xia2 liu2 quan2
titleSlug: qiu-xi-ting-luo-shan-ren-tan-san-xia-liu-quan
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 皤皤岷山老，抱琴鬓苍然。衫袖拂玉徽，为弹三峡泉。
- 此曲弹未半，高堂如空山。石林何飕飗，忽在窗户间。
- 绕指弄呜咽，青丝激潺湲。演漾怨楚云，虚徐韵秋烟。
- 疑兼阳台雨，似杂巫山猿。幽引鬼神听，净令耳目便。
- 楚客肠欲断，湘妃泪斑斑。谁裁青桐枝，縆以朱丝弦。
- 能含古人曲，递与今人传。知音难再逢，惜君方老年。
- 曲终月已落，惆怅东斋眠。

## 拼音
- po2 po2 min2 shan1 lao3 ， bao4 qin2 bin4 cang1 ran2 。 shan1 xiu4 fu2 yu4 hui1 ， wei4 tan2 san1 xia2 quan2 。
- ci3 qu3 tan2 wei4 ban4 ， gao1 tang2 ru2 kong1 shan1 。 shi2 lin2 he2 sou1 liu2 ， hu1 zai4 chuang1 hu4 jian1 。
- rao4 zhi3 nong4 wu1 yan4 ， qing1 si1 ji1 chan2 yuan2 。 yan3 yang4 yuan4 chu3 yun2 ， xu1 xu2 yun4 qiu1 yan1 。
- yi2 jian1 yang2 tai2 yu3 ， si4 za2 wu1 shan1 yuan2 。 you1 yin3 gui3 shen2 ting1 ， jing4 ling4 er3 mu4 bian4 。
- chu3 ke4 chang2 yu4 duan4 ， xiang1 fei1 lei4 ban1 ban1 。 shui2 cai2 qing1 tong2 zhi1 ， geng1 yi3 zhu1 si1 xian2 。
- neng2 han2 gu3 ren2 qu3 ， di4 yu3 jin1 ren2 chuan2 。 zhi1 yin1 nan2 zai4 feng2 ， xi1 jun1 fang1 lao3 nian2 。
- qu3 zhong1 yue4 yi3 luo4 ， chou2 chang4 dong1 zhai1 mian2 。

## 注释

## 译文

## 赏析
