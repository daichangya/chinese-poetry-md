---
id: cen-can-dong-ye-su-xian-you-si-nan-liang-tang-cheng-qian-dao-ren
title: 冬夜宿仙游寺南凉堂，呈谦道人
titlePinyin: dong1 ye4 su4 xian1 you2 si4 nan2 liang2 tang2 ， cheng2 qian1 dao4 ren2
titleSlug: dong-ye-su-xian-you-si-nan-liang-tang-cheng-qian-dao-ren
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 太乙连太白，两山知几重。路磐石门窄，匹马行才通。
- 日西倒山寺，林下逢支公。昨夜山北时，星星闻此钟。
- 秦女去已久，仙台在中峰。箫声不可闻，此地留遗踪。
- 石潭积黛色，每岁投金龙。乱流争迅湍，喷薄如雷风。
- 夜来闻清磬，月出苍山空。空山满清光，水树相玲珑。
- 回廊映密竹，秋殿隐深松。灯影落前溪，夜宿水声中。
- 爱兹林峦好，结宇向溪东。相识唯山僧，邻家一钓翁。
- 林晚栗初拆，枝寒梨已红。物幽兴易惬，事胜趣弥浓。
- 愿谢区中缘，永依金人宫。寄报乘辇客，簪裾尔何容。

## 拼音
- tai4 yi3 lian2 tai4 bai2 ， liang3 shan1 zhi1 ji3 chong2 。 lu4 pan2 shi2 men2 zhai3 ， pi3 ma3 xing2 cai2 tong1 。
- ri4 xi1 dao3 shan1 si4 ， lin2 xia4 feng2 zhi1 gong1 。 zuo2 ye4 shan1 bei3 shi2 ， xing1 xing1 wen2 ci3 zhong1 。
- qin2 nü3 qu4 yi3 jiu3 ， xian1 tai2 zai4 zhong1 feng1 。 xiao1 sheng1 bu4 ke3 wen2 ， ci3 di4 liu2 yi2 zong1 。
- shi2 tan2 ji1 dai4 se4 ， mei3 sui4 tou2 jin1 long2 。 luan4 liu2 zheng1 xun4 tuan1 ， pen1 bao2 ru2 lei2 feng1 。
- ye4 lai2 wen2 qing1 qing4 ， yue4 chu1 cang1 shan1 kong1 。 kong1 shan1 man3 qing1 guang1 ， shui3 shu4 xiang1 ling2 long2 。
- hui2 lang2 ying4 mi4 zhu2 ， qiu1 dian4 yin3 shen1 song1 。 deng1 ying3 luo4 qian2 xi1 ， ye4 su4 shui3 sheng1 zhong1 。
- ai4 zi1 lin2 luan2 hao3 ， jie2 yu3 xiang4 xi1 dong1 。 xiang1 shi2 wei2 shan1 seng1 ， lin2 jia1 yi2 diao4 weng1 。
- lin2 wan3 li4 chu1 chai1 ， zhi1 han2 li2 yi3 hong2 。 wu4 you1 xing1 yi4 qie4 ， shi4 sheng4 qu4 mi2 nong2 。
- yuan4 xie4 qu1 zhong1 yuan2 ， yong3 yi1 jin1 ren2 gong1 。 ji4 bao4 cheng2 nian3 ke4 ， zan1 ju1 er3 he2 rong2 。

## 注释

## 译文

## 赏析
