---
id: cen-can-ji-zhou-ke-she-jiu-han-yi-wang-qi-ji-ti-nan-lou
title: 冀州客舍酒酣贻王绮寄题南楼
titlePinyin: ji4 zhou1 ke4 she4 jiu3 han1 yi2 wang2 qi3 ji4 ti2 nan2 lou2
titleSlug: ji-zhou-ke-she-jiu-han-yi-wang-qi-ji-ti-nan-lou
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 夫子傲常调，诏书下征求。
- 知君欲谒帝，秣马趋西周。
- 逸足何骎骎，美声实风流。
- 学富赡清词，下笔不能休。
- 君家一何盛，赫奕难为俦。
- 伯父四五人，同时为诸侯。
- 忆昨始相值，值君客贝丘。
- 相看复乘兴，携手到冀州。
- 前日在南县，与君上北楼。
- 野旷不见山，白日落草头。
- 客舍梨花繁，深花隐鸣鸠。
- 南邻新酒熟，有女弹箜篌。
- 醉后或狂歌，酒醒满离忧。
- 主人不相识，此地难淹留。
- 吾庐终南下，堪与王孙游。
- 何当肯相寻，澧上一孤舟。

## 拼音
- fu1 zi3 ao4 chang2 tiao2 ， zhao4 shu1 xia4 zheng1 qiu2 。
- zhi1 jun1 yu4 ye4 di4 ， mo4 ma3 qu1 xi1 zhou1 。
- yi4 zu2 he2 qin1 qin1 ， mei3 sheng1 shi2 feng1 liu2 。
- xue2 fu4 shan4 qing1 ci2 ， xia4 bi3 bu4 neng2 xiu1 。
- jun1 jia1 yi4 he2 sheng4 ， he4 yi4 nan2 wei2 chou2 。
- bo2 fu4 si4 wu3 ren2 ， tong2 shi2 wei4 zhu1 hou2 。
- yi4 zuo2 shi3 xiang1 zhi2 ， zhi2 jun1 ke4 bei4 qiu1 。
- xiang1 kan4 fu4 cheng2 xing4 ， xie2 shou3 dao4 ji4 zhou1 。
- qian2 ri4 zai4 nan2 xian4 ， yu3 jun1 shang4 bei3 lou2 。
- ye3 kuang4 bu2 jian4 shan1 ， bai2 ri4 luo4 cao3 tou2 。
- ke4 she4 li2 hua1 fan2 ， shen1 hua1 yin3 ming2 jiu1 。
- nan2 lin2 xin1 jiu3 shu2 ， you3 nü3 tan2 kong1 hou2 。
- zui4 hou4 huo4 kuang2 ge1 ， jiu3 xing3 man3 li2 you1 。
- zhu3 ren2 bu4 xiang1 shi2 ， ci3 di4 nan2 yan1 liu2 。
- wu2 lu2 zhong1 nan2 xia4 ， kan1 yu3 wang2 sun1 you2 。
- he2 dang1 ken3 xiang1 xun2 ， li3 shang4 yi4 gu1 zhou1 。

## 注释

## 译文

## 赏析
