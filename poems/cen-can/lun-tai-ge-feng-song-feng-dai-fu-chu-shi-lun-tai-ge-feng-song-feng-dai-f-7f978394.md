---
id: cen-can-lun-tai-ge-feng-song-feng-dai-fu-chu-shi-lun-tai-ge-feng-song-feng-dai-f-7f978394
title: 轮台歌奉送封大夫出师·轮台歌奉送封大夫出师西征
titlePinyin: lun2 tai2 ge1 feng4 song4 feng1 dai4 fu0 chu1 shi1 · lun2 tai2 ge1 feng4 song4 feng1 dai4 fu0 chu1 shi1 xi1 zheng1
titleSlug: lun-tai-ge-feng-song-feng-dai-fu-chu-shi-lun-tai-ge-feng-song-feng-dai-f-7f978394
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 七言古诗
---
## 正文
- 轮台城头夜吹角，轮台城北旄头落。
- 羽书昨夜过渠黎，单于已在金山西。
- 戍楼西望烟尘黑，汉军屯在轮台北。
- 上将拥旄西出征，平明吹笛大军行。
- 四边伐鼓雪海涌，三军大呼阴山动。
- 虏塞兵气连云屯，战场白骨缠草根。
- 剑河风急雪片阔，沙口石冻马蹄脱。(雪片阔 一作：云片阔)
- 亚相勤王甘苦辛，誓将报主静边尘。
- 古来青史谁不见，今见功名胜古人。

## 拼音
- lun2 tai2 cheng2 tou2 ye4 chui1 jiao3 ， lun2 tai2 cheng2 bei3 mao2 tou2 luo4 。
- yu3 shu1 zuo2 ye4 guo4 qu2 li2 ， chan2 yu2 yi3 zai4 jin1 shan1 xi1 。
- shu4 lou2 xi1 wang4 yan1 chen2 hei1 ， han4 jun1 tun2 zai4 lun2 tai2 bei3 。
- shang4 jiang4 yong1 mao2 xi1 chu1 zheng1 ， ping2 ming2 chui1 di2 da4 jun1 xing2 。
- si4 bian1 fa2 gu3 xue3 hai3 yong3 ， san1 jun1 da4 hu1 yin1 shan1 dong4 。
- lu3 sai1 bing1 qi4 lian2 yun2 tun2 ， zhan4 chang3 bai2 gu3 chan2 cao3 gen1 。
- jian4 he2 feng1 ji2 xue3 pian4 kuo4 ， sha1 kou3 shi2 dong4 ma3 ti2 tuo1 。 ( xue3 pian4 kuo4   yi2 zuo4 ： yun2 pian4 kuo4 )
- ya4 xiang1 qin2 wang2 gan1 ku3 xin1 ， shi4 jiang1 bao4 zhu3 jing4 bian1 chen2 。
- gu3 lai2 qing1 shi3 shui2 bu2 jian4 ， jin1 jian4 gong1 ming2 sheng4 gu3 ren2 。

## 注释

## 译文

## 赏析
