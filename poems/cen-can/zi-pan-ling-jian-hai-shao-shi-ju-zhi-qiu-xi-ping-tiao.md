---
id: cen-can-zi-pan-ling-jian-hai-shao-shi-ju-zhi-qiu-xi-ping-tiao
title: 自潘陵尖还少室居止，秋夕凭眺
titlePinyin: zi4 pan1 ling2 jian1 hai2 shao3 shi4 ju1 zhi3 ， qiu1 xi1 ping2 tiao4
titleSlug: zi-pan-ling-jian-hai-shao-shi-ju-zhi-qiu-xi-ping-tiao
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 草堂近少室，夜静闻风松。月出潘陵尖，照见十六峰。
- 九月山叶赤，溪云淡秋容。火点伊阳村，烟深嵩角钟。
- 尚子不可见，蒋生难再逢。胜惬只自知，佳趣为谁浓。
- 昨诣山僧期，上到天坛东。向下望雷雨，云间见回龙。
- 夕与人群疏，转爱丘壑中。心澹水木会，兴幽鱼鸟通。
- 稀微了自释，出处乃不同。况本无宦情，誓将依道风。

## 拼音
- cao3 tang2 jin4 shao3 shi4 ， ye4 jing4 wen2 feng1 song1 。 yue4 chu1 pan1 ling2 jian1 ， zhao4 jian4 shi2 liu4 feng1 。
- jiu3 yue4 shan1 ye4 chi4 ， xi1 yun2 dan4 qiu1 rong2 。 huo3 dian3 yi1 yang2 cun1 ， yan1 shen1 song1 jiao3 zhong1 。
- shang4 zi3 bu4 ke3 jian4 ， jiang3 sheng1 nan2 zai4 feng2 。 sheng4 qie4 zhi1 zi4 zhi1 ， jia1 qu4 wei4 shui2 nong2 。
- zuo2 yi4 shan1 seng1 qi1 ， shang4 dao4 tian1 tan2 dong1 。 xiang4 xia4 wang4 lei2 yu3 ， yun2 jian1 jian4 hui2 long2 。
- xi1 yu3 ren2 qun2 shu1 ， zhuan3 ai4 qiu1 he4 zhong1 。 xin1 dan4 shui3 mu4 hui4 ， xing1 you1 yu2 niao3 tong1 。
- xi1 wei1 le0 zi4 shi4 ， chu1 chu4 nai3 bu4 tong2 。 kuang4 ben3 wu2 huan4 qing2 ， shi4 jiang1 yi1 dao4 feng1 。

## 注释

## 译文

## 赏析
