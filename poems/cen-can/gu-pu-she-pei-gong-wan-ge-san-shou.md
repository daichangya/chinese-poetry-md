---
id: cen-can-gu-pu-she-pei-gong-wan-ge-san-shou
title: 故仆射裴公挽歌三首
titlePinyin: gu4 pu2 she4 pei2 gong1 wan3 ge1 san1 shou3
titleSlug: gu-pu-she-pei-gong-wan-ge-san-shou
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 盛德资邦杰，嘉谟作世程。门瞻驷马贵，时仰八龙名。
- 罢市秦人送，还乡绛老迎。莫埋丞相印，留著付玄成。
- 五府瞻高位，三台丧大贤。礼容还故绛，宠赠冠新田。
- 气歇汾阴鼎，魂飞京兆阡。先时剑已没，陇树久苍然。
- 富贵徒言久，乡闾殁后归。锦衣都未著，丹旐忽先飞。
- 哀挽辞秦塞，悲笳出帝畿。遥知九原上，渐觉吊人稀。

## 拼音
- sheng4 de2 zi1 bang1 jie2 ， jia1 mo2 zuo4 shi4 cheng2 。 men2 zhan1 si4 ma3 gui4 ， shi2 yang3 ba1 long2 ming2 。
- ba4 shi4 qin2 ren2 song4 ， huan2 xiang1 jiang4 lao3 ying2 。 mo4 mai2 cheng2 xiang4 yin4 ， liu2 zhu4 fu4 xuan2 cheng2 。
- wu3 fu3 zhan1 gao1 wei4 ， san1 tai2 sang4 da4 xian2 。 li3 rong2 hai2 gu4 jiang4 ， chong3 zeng4 guan1 xin1 tian2 。
- qi4 xie1 fen2 yin1 ding3 ， hun2 fei1 jing1 zhao4 qian1 。 xian1 shi2 jian4 yi3 mei2 ， long3 shu4 jiu3 cang1 ran2 。
- fu4 gui4 tu2 yan2 jiu3 ， xiang1 lü2 mo4 hou4 gui1 。 jin3 yi1 dou1 wei4 zhu4 ， dan1 zhao4 hu1 xian1 fei1 。
- ai1 wan3 ci2 qin2 sai1 ， bei1 jia1 chu1 di4 ji1 。 yao2 zhi1 jiu3 yuan2 shang4 ， jian4 jue2 diao4 ren2 xi1 。

## 注释

## 译文

## 赏析
