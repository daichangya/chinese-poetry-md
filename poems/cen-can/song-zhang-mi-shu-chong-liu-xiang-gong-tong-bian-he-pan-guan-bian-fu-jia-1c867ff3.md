---
id: cen-can-song-zhang-mi-shu-chong-liu-xiang-gong-tong-bian-he-pan-guan-bian-fu-jia-1c867ff3
title: 送张秘书充刘相公通汴河判官，便赴江外觐省
titlePinyin: song4 zhang1 mi4 shu1 chong1 liu2 xiang4 gong0 tong1 bian4 he2 pan4 guan1 ， bian4 fu4 jiang1 wai4 jin4 sheng3
titleSlug: song-zhang-mi-shu-chong-liu-xiang-gong-tong-bian-he-pan-guan-bian-fu-jia-1c867ff3
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 前年见君时，见君正泥蟠。去年见君处，见君已风抟。
- 朝趋赤墀前，高视青云端。新登麒麟阁，适脱獬豸冠。
- 刘公领舟楫，汴水扬波澜。万里江海通，九州天地宽。
- 昨夜动使星，今旦送征鞍。老亲在吴郡，令弟双同官。
- 鲈鲙剩堪忆，莼羹殊可餐。既参幕中画，复展膝下欢。
- 因送故人行，试歌行路难。何处路最难，最难在长安。
- 长安多权贵，珂佩声珊珊。儒生直如弦，权贵不须干。
- 斗酒取一醉，孤琴为君弹。临岐欲有赠，持以握中兰。

## 拼音
- qian2 nian2 jian4 jun1 shi2 ， jian4 jun1 zheng4 ni2 pan2 。 qu4 nian2 jian4 jun1 chu4 ， jian4 jun1 yi3 feng1 tuan2 。
- chao2 qu1 chi4 chi2 qian2 ， gao1 shi4 qing1 yun2 duan1 。 xin1 deng1 qi2 lin2 ge2 ， shi4 tuo1 xie4 zhi4 guan1 。
- liu2 gong1 ling3 zhou1 ji2 ， bian4 shui3 yang2 bo1 lan2 。 wan4 li3 jiang1 hai3 tong1 ， jiu3 zhou1 tian1 di4 kuan1 。
- zuo2 ye4 dong4 shi3 xing1 ， jin1 dan4 song4 zheng1 an1 。 lao3 qin1 zai4 wu2 jun4 ， ling4 di4 shuang1 tong2 guan1 。
- lu2 kuai4 sheng4 kan1 yi4 ， chun2 geng1 shu1 ke3 can1 。 ji4 can1 mu4 zhong1 hua4 ， fu4 zhan3 xi1 xia4 huan1 。
- yin1 song4 gu4 ren2 xing2 ， shi4 ge1 xing2 lu4 nan2 。 he2 chu4 lu4 zui4 nan2 ， zui4 nan2 zai4 chang2 an1 。
- chang2 an1 duo1 quan2 gui4 ， ke1 pei4 sheng1 shan1 shan1 。 ru2 sheng1 zhi2 ru2 xian2 ， quan2 gui4 bu4 xu1 gan1 。
- dou4 jiu3 qu3 yi2 zui4 ， gu1 qin2 wei4 jun1 tan2 。 lin2 qi2 yu4 you3 zeng4 ， chi2 yi3 wo4 zhong1 lan2 。

## 注释

## 译文

## 赏析
