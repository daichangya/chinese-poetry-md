---
id: cen-can-chu-guo-long-shan-tu-zhong-cheng-yu-wen-pan-guan
title: 初过陇山途中，呈宇文判官
titlePinyin: chu1 guo4 long3 shan1 tu2 zhong1 ， cheng2 yu3 wen2 pan4 guan1
titleSlug: chu-guo-long-shan-tu-zhong-cheng-yu-wen-pan-guan
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 一驿过一驿，驿骑如星流。平明发咸阳，暮及陇山头。
- 陇水不可听，呜咽令人愁。沙尘扑马汗，雾露凝貂裘。
- 西来谁家子，自道新封侯。前月发安西，路上无停留。
- 都护犹未到，来时在西州。十日过沙碛，终朝风不休。
- 马走碎石中，四蹄皆血流。万里奉王事，一身无所求。
- 也知塞垣苦，岂为妻子谋。山口月欲出，先照关城楼。
- 溪流与松风，静夜相飕飗。别家赖归梦，山塞多离忧。
- 与子且携手，不愁前路修。

## 拼音
- yi2 yi4 guo4 yi2 yi4 ， yi4 qi2 ru2 xing1 liu2 。 ping2 ming2 fa1 xian2 yang2 ， mu4 ji2 long3 shan1 tou2 。
- long3 shui3 bu4 ke3 ting1 ， wu1 yan4 ling4 ren2 chou2 。 sha1 chen2 pu1 ma3 han4 ， wu4 lu4 ning2 diao1 qiu2 。
- xi1 lai2 shui2 jia1 zi3 ， zi4 dao4 xin1 feng1 hou2 。 qian2 yue4 fa1 an1 xi1 ， lu4 shang0 wu2 ting2 liu2 。
- du1 hu4 you2 wei4 dao4 ， lai2 shi2 zai4 xi1 zhou1 。 shi2 ri4 guo4 sha1 qi4 ， zhong1 chao2 feng1 bu4 xiu1 。
- ma3 zou3 sui4 shi2 zhong1 ， si4 ti2 jie1 xue4 liu2 。 wan4 li3 feng4 wang2 shi4 ， yi4 shen1 wu2 suo3 qiu2 。
- ye3 zhi1 sai1 yuan2 ku3 ， qi3 wei4 qi1 zi3 mou2 。 shan1 kou3 yue4 yu4 chu1 ， xian1 zhao4 guan1 cheng2 lou2 。
- xi1 liu2 yu3 song1 feng1 ， jing4 ye4 xiang1 sou1 liu2 。 bie2 jia1 lai4 gui1 meng4 ， shan1 sai1 duo1 li2 you1 。
- yu3 zi3 qie3 xie2 shou3 ， bu4 chou2 qian2 lu4 xiu1 。

## 注释

## 译文

## 赏析
