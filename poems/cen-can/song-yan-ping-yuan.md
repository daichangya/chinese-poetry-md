---
id: cen-can-song-yan-ping-yuan
title: 送颜平原
titlePinyin: song4 yan2 ping2 yuan2
titleSlug: song-yan-ping-yuan
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 天子念黎庶，诏书换诸侯。仙郎授剖符，华省辍分忧。
- 置酒会前殿，赐钱若山丘。天章降三光，圣泽该九州。
- 吾兄镇河朔，拜命宣皇猷。驷马辞国门，一星东北流。
- 夏云照银印，暑雨随行辀。赤笔仍在箧，炉香惹衣裘。
- 此地邻东溟，孤城吊沧洲。海风掣金戟，导吏呼鸣驺。
- 郊原北连燕，剽劫风未休。鱼盐隘里巷，桑柘盈田畴。
- 为郡岂淹旬，政成应未秋。易俗去猛虎，化人似驯鸥。
- 苍生已望君，黄霸宁久留。

## 拼音
- tian1 zi3 nian4 li2 shu4 ， zhao4 shu1 huan4 zhu1 hou2 。 xian1 lang2 shou4 pou1 fu2 ， hua2 sheng3 chuo4 fen1 you1 。
- zhi4 jiu3 hui4 qian2 dian4 ， ci4 qian2 ruo4 shan1 qiu1 。 tian1 zhang1 jiang4 san1 guang1 ， sheng4 ze2 gai1 jiu3 zhou1 。
- wu2 xiong1 zhen4 he2 shuo4 ， bai4 ming4 xuan1 huang2 you2 。 si4 ma3 ci2 guo2 men2 ， yi4 xing1 dong1 bei3 liu2 。
- xia4 yun2 zhao4 yin2 yin4 ， shu3 yu3 sui2 xing2 zhou1 。 chi4 bi3 reng2 zai4 qie4 ， lu2 xiang1 re3 yi1 qiu2 。
- ci3 di4 lin2 dong1 ming2 ， gu1 cheng2 diao4 cang1 zhou1 。 hai3 feng1 che4 jin1 ji3 ， dao3 li4 hu1 ming2 zou1 。
- jiao1 yuan2 bei3 lian2 yan4 ， piao1 jie2 feng1 wei4 xiu1 。 yu2 yan2 ai4 li3 xiang4 ， sang1 zhe4 ying2 tian2 chou2 。
- wei4 jun4 qi3 yan1 xun2 ， zheng4 cheng2 ying4 wei4 qiu1 。 yi4 su2 qu4 meng3 hu3 ， hua4 ren2 si4 xun4 ou1 。
- cang1 sheng1 yi3 wang4 jun1 ， huang2 ba4 ning2 jiu3 liu2 。

## 注释

## 译文

## 赏析
