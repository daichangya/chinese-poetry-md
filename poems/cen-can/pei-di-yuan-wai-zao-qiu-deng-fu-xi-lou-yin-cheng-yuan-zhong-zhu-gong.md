---
id: cen-can-pei-di-yuan-wai-zao-qiu-deng-fu-xi-lou-yin-cheng-yuan-zhong-zhu-gong
title: 陪狄员外早秋登府西楼，因呈院中诸公
titlePinyin: pei2 di2 yuan2 wai4 zao3 qiu1 deng1 fu3 xi1 lou2 ， yin1 cheng2 yuan4 zhong1 zhu1 gong1
titleSlug: pei-di-yuan-wai-zao-qiu-deng-fu-xi-lou-yin-cheng-yuan-zhong-zhu-gong
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 常爱张仪楼，西山正相当。千峰带积雪，百里临城墙。
- 烟氛扫晴空，草树映朝光。车马隘百井，里闬盘二江。
- 亚相自登坛，时危安此方。威声振蛮貊，惠化钟华阳。
- 旌节罗广庭，戈鋋凛秋霜。阶下貔虎士，幕中鹓鹭行。
- 今我忽登临，顾恩不望乡。知己犹未报，鬓毛飒已苍。
- 时命难自知，功业岂暂忘。蝉鸣秋城夕，鸟去江天长。
- 兵马休战争，风尘尚苍茫。谁当共携手，赖有冬官郎。

## 拼音
- chang2 ai4 zhang1 yi2 lou2 ， xi1 shan1 zheng4 xiang1 dang1 。 qian1 feng1 dai4 ji1 xue3 ， bai3 li3 lin2 cheng2 qiang2 。
- yan1 fen1 sao3 qing2 kong1 ， cao3 shu4 ying4 chao2 guang1 。 che1 ma3 ai4 bai3 jing3 ， li3 han4 pan2 er4 jiang1 。
- ya4 xiang1 zi4 deng1 tan2 ， shi2 wei1 an1 ci3 fang1 。 wei1 sheng1 zhen4 man2 mo4 ， hui4 hua4 zhong1 hua2 yang2 。
- jing1 jie2 luo2 guang3 ting2 ， ge1 chan2 lin3 qiu1 shuang1 。 jie1 xia4 pi2 hu3 shi4 ， mu4 zhong1 yuan1 lu4 xing2 。
- jin1 wo3 hu1 deng1 lin2 ， gu4 en1 bu2 wang4 xiang1 。 zhi1 ji3 you2 wei4 bao4 ， bin4 mao2 sa4 yi3 cang1 。
- shi2 ming4 nan2 zi4 zhi1 ， gong1 ye4 qi3 zan4 wang4 。 chan2 ming2 qiu1 cheng2 xi1 ， niao3 qu4 jiang1 tian1 chang2 。
- bing1 ma3 xiu1 zhan4 zheng1 ， feng1 chen2 shang4 cang1 mang2 。 shui2 dang1 gong4 xie2 shou3 ， lai4 you3 dong1 guan1 lang2 。

## 注释

## 译文

## 赏析
