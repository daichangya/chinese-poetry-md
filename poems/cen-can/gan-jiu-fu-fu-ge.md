---
id: cen-can-gan-jiu-fu-fu-ge
title: 感旧赋附歌
titlePinyin: gan3 jiu4 fu4 fu4 ge1
titleSlug: gan-jiu-fu-fu-ge
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 东海之水化为田，北溟之鱼飞上天。
- 城有时而复，陵有时而迁，理固常矣，人亦其然。
- 观夫陌上豪贵，当年高位，歌钟拂天，鞍马照地，积黄金以自满，矜青云之坐致，高馆招其宾朋，重门叠其车骑。
- 及其高堂倾，曲池平，雀罗空悲其处所，门客肯念其生平？已矣夫！世路崎岖，孰为后图？岂无畴日之光荣，何今人之弃予。
- 彼乘轩而不恤尔后，曾不爱我之覉孤。
- 叹君门兮何深，顾盛时而向隅。
- 揽蕙草以惆怅，步衡门而踟蹰。
- 强学以待，知音不无。
- 思达人之惠顾，庶有望于亨衢。
- （见《文苑英华》卷九一）。

## 拼音
- dong1 hai3 zhi1 shui3 hua4 wei2 tian2 ， bei3 ming2 zhi1 yu2 fei1 shang4 tian1 。
- cheng2 you3 shi2 er2 fu4 ， ling2 you3 shi2 er2 qian1 ， li3 gu4 chang2 yi3 ， ren2 yi4 qi2 ran2 。
- guan1 fu1 mo4 shang4 hao2 gui4 ， dang1 nian2 gao1 wei4 ， ge1 zhong1 fu2 tian1 ， an1 ma3 zhao4 di4 ， ji1 huang2 jin1 yi3 zi4 man3 ， jin1 qing1 yun2 zhi1 zuo4 zhi4 ， gao1 guan3 zhao1 qi2 bin1 peng2 ， zhong4 men2 die2 qi2 che1 qi2 。
- ji2 qi2 gao1 tang2 qing1 ， qu3 chi2 ping2 ， que4 luo2 kong1 bei1 qi2 chu4 suo3 ， men2 ke4 ken3 nian4 qi2 sheng1 ping2 ？ yi3 yi3 fu1 ！ shi4 lu4 qi2 qu1 ， shu2 wei4 hou4 tu2 ？ qi3 wu2 chou2 ri4 zhi1 guang1 rong2 ， he2 jin1 ren2 zhi1 qi4 yu3 。
- bi3 cheng2 xuan1 er2 bu2 xu4 er3 hou4 ， ceng2 bu2 ai4 wo3 zhi1 ji1 gu1 。
- tan4 jun1 men2 xi1 he2 shen1 ， gu4 sheng4 shi2 er2 xiang4 yu2 。
- lan3 hui4 cao3 yi3 chou2 chang4 ， bu4 heng2 men2 er2 chi2 chu2 。
- qiang2 xue2 yi3 dai4 ， zhi1 yin1 bu4 wu2 。
- si1 da2 ren2 zhi1 hui4 gu4 ， shu4 you3 wang4 yu2 heng1 qu2 。
- （ jian4 《 wen2 yuan4 ying1 hua2 》 juan4 jiu3 yi1 ） 。

## 注释

## 译文

## 赏析
