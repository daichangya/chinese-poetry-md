---
id: cen-can-ru-jian-men-zuo-ji-du-yang-er-lang-zhong-shi-er-gong-bing-wei-du-yuan-sh-488ad768
title: 入劒门作寄杜杨二郎中时二公并为杜元帅判官
titlePinyin: ru4 jian4 men2 zuo4 ji4 du4 yang2 er4 lang2 zhong1 shi2 er4 gong1 bing4 wei4 du4 yuan2 shuai4 pan4 guan1
titleSlug: ru-jian-men-zuo-ji-du-yang-er-lang-zhong-shi-er-gong-bing-wei-du-yuan-sh-488ad768
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 不知造化初，此山谁开坼。
- 双崖倚天立，万仞从地劈。
- 云飞不到顶，鸟去难过壁。
- 速驾畏岩倾，单行愁路窄。
- 平明地仍黑，停午日暂赤。
- 凛凛三伏寒，巉巉五丁迹。
- 与时忽开闭，作固或顺逆。
- 磅礴跨岷峨，巍蟠限蛮貊。
- 星当觜参分，地处西南僻。
- 陡觉烟景殊，杳将华夏隔。
- 刘氏昔颠覆，公孙曾败绩。
- 始知德不修，恃此险何益。
- 相公总师旅，远近罢金革。
- 杜母来何迟，蜀人应更惜。
- 暂回丹青虑，少用开济策。
- 二友华省郎，俱为幕中客。
- 良筹佐戎律，精理皆硕画。
- 高文出诗骚，奥学穷讨赜。
- 圣朝无外户，寰宇被德泽。
- 四海今一家，徒然劒门石。

## 拼音
- bu4 zhi1 zao4 hua4 chu1 ， ci3 shan1 shui2 kai1 che4 。
- shuang1 ya2 yi3 tian1 li4 ， wan4 ren4 cong2 di4 pi1 。
- yun2 fei1 bu2 dao4 ding3 ， niao3 qu4 nan2 guo4 bi4 。
- su4 jia4 wei4 yan2 qing1 ， dan1 hang2 chou2 lu4 zhai3 。
- ping2 ming2 di4 reng2 hei1 ， ting2 wu3 ri4 zan4 chi4 。
- lin3 lin3 san1 fu2 han2 ， chan2 chan2 wu3 ding1 ji4 。
- yu3 shi2 hu1 kai1 bi4 ， zuo4 gu4 huo4 shun4 ni4 。
- bang4 bo2 kua4 min2 e2 ， wei1 pan2 xian4 man2 mo4 。
- xing1 dang1 zi1 can1 fen1 ， di4 chu3 xi1 nan2 pi4 。
- dou3 jue2 yan1 jing3 shu1 ， yao3 jiang1 hua2 xia4 ge2 。
- liu2 shi4 xi1 dian1 fu4 ， gong1 sun1 ceng2 bai4 ji4 。
- shi3 zhi1 de2 bu4 xiu1 ， shi4 ci3 xian3 he2 yi4 。
- xiang4 gong0 zong3 shi1 lü3 ， yuan3 jin4 ba4 jin1 ge2 。
- du4 mu3 lai2 he2 chi2 ， shu3 ren2 ying4 geng4 xi1 。
- zan4 hui2 dan1 qing1 lü4 ， shao3 yong4 kai1 ji4 ce4 。
- er4 you3 hua2 sheng3 lang2 ， ju4 wei4 mu4 zhong1 ke4 。
- liang2 chou2 zuo3 rong2 lü4 ， jing1 li3 jie1 shuo4 hua4 。
- gao1 wen2 chu1 shi1 sao1 ， ao4 xue2 qiong2 tao3 ze2 。
- sheng4 chao2 wu2 wai4 hu4 ， huan2 yu3 bei4 de2 ze2 。
- si4 hai3 jin1 yi4 jia1 ， tu2 ran2 jian4 men2 shi2 。

## 注释

## 译文

## 赏析
