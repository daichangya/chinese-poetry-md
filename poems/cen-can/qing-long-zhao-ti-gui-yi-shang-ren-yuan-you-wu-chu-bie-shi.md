---
id: cen-can-qing-long-zhao-ti-gui-yi-shang-ren-yuan-you-wu-chu-bie-shi
title: 青龙招提归一上人远游吴楚别诗
titlePinyin: qing1 long2 zhao1 ti2 gui1 yi1 shang4 ren2 yuan3 you2 wu2 chu3 bie2 shi1
titleSlug: qing-long-zhao-ti-gui-yi-shang-ren-yuan-you-wu-chu-bie-shi
author: 岑参
authorPinyin: cen2 can1
authorSlug: cen-can
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 久交应真侣，最叹青龙僧。弃官向二年，削发归一乘。
- 了然莹心身，洁念乐空寂。名香泛窗户，幽磬清晓夕。
- 往年仗一剑，由是佐二庭。于焉久从戎，兼复解论兵。
- 世人犹未知，天子愿相见。朝从青莲宇，暮入白虎殿。
- 宫女擎锡杖，御筵出香炉。说法开藏经，论边穷阵图。
- 忘机厌尘喧，浪迹向江海。思师石可访，惠远峰犹在。
- 今旦飞锡去，何时持钵还。湖烟冷吴门，淮月衔楚山。
- 一身如浮云，万里过江水。相思眇天末，南望无穷已。

## 拼音
- jiu3 jiao1 ying4 zhen1 lü3 ， zui4 tan4 qing1 long2 seng1 。 qi4 guan1 xiang4 er4 nian2 ， xue1 fa4 gui1 yi1 cheng2 。
- liao3 ran2 ying2 xin1 shen1 ， jie2 nian4 le4 kong1 ji4 。 ming2 xiang1 fan4 chuang1 hu4 ， you1 qing4 qing1 xiao3 xi1 。
- wang3 nian2 zhang4 yi2 jian4 ， you2 shi4 zuo3 er4 ting2 。 yu2 yan1 jiu3 cong2 rong2 ， jian1 fu4 jie3 lun4 bing1 。
- shi4 ren2 you2 wei4 zhi1 ， tian1 zi3 yuan4 xiang1 jian4 。 chao2 cong2 qing1 lian2 yu3 ， mu4 ru4 bai2 hu3 dian4 。
- gong1 nü3 qing2 xi1 zhang4 ， yu4 yan2 chu1 xiang1 lu2 。 shuo1 fa3 kai1 cang2 jing1 ， lun4 bian1 qiong2 zhen4 tu2 。
- wang4 ji1 yan4 chen2 xuan1 ， lang4 ji4 xiang4 jiang1 hai3 。 si1 shi1 shi2 ke3 fang3 ， hui4 yuan3 feng1 you2 zai4 。
- jin1 dan4 fei1 xi1 qu4 ， he2 shi2 chi2 bo1 hai2 。 hu2 yan1 leng3 wu2 men2 ， huai2 yue4 xian2 chu3 shan1 。
- yi4 shen1 ru2 fu2 yun2 ， wan4 li3 guo4 jiang1 shui3 。 xiang1 si1 miao3 tian1 mo4 ， nan2 wang4 wu2 qiong2 yi3 。

## 注释

## 译文

## 赏析
