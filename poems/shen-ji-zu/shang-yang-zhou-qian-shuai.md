---
id: shen-ji-zu-shang-yang-zhou-qian-shuai
title: 上扬州钱帅
titlePinyin: shang4 yang2 zhou1 qian2 shuai4
titleSlug: shang-yang-zhou-qian-shuai
author: 沈继祖
authorPinyin: shen3 ji4 zu3
authorSlug: shen-ji-zu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 名世半千推硕德，淮南第一是扬州。
- 一尘不动边民乐，知有威声慑虏酋。
- 人谓儒生将略疏，世人元未识真儒。
- 天下武夫俱夺气，钱公赤手缚於菟。
- 丰水有芑岂不仕，论者以为数世仁。
- 寿皇所以遗嗣圣，如此真材有几人。
- 夷虏久知唐李揆，近闻松漠抗毡车。
- 虏在目中余事耳，不烦遥度扫穹庐。
- 天津桥上骑馿客，儒者知兵似晋公。
- 五大在边非所称，谋谟合在庙堂中。
- 春风十里杨花路，天下花中独有琼。
- 樽俎折冲多胜赏，一时纸贵有诗声。
- 淮南好客词人盛，风雅而来大小山。
- 旧客尚余枚叟在，秋风零落鬓毛班。
- 联名鴈塔终呈再，讨贼螺川又几年。
- 范叔一寒今若此，绨袍或有故人怜。
- 少陵去阆依严郑，彭泽还家太守贤。
- 北道主人天下士，何须羞涩问囊钱。
- 万事消磨独有诗，人言此派在江西。
- 所期诵句百僚上，佳士由来经品题。

## 拼音
- ming2 shi4 ban4 qian1 tui1 shuo4 de2 ， huai2 nan2 di4 yi1 shi4 yang2 zhou1 。
- yi4 chen2 bu2 dong4 bian1 min2 yue4 ， zhi1 you3 wei1 sheng1 she4 lu3 qiu2 。
- ren2 wei4 ru2 sheng1 jiang1 lüe4 shu1 ， shi4 ren2 yuan2 wei4 shi2 zhen1 ru2 。
- tian1 xia4 wu3 fu1 ju4 duo2 qi4 ， qian2 gong1 chi4 shou3 fu4 wu1 tu2 。
- feng1 shui3 you3 qi3 qi3 bu2 shi4 ， lun4 zhe3 yi3 wei2 shu4 shi4 ren2 。
- shou4 huang2 suo3 yi3 yi2 si4 sheng4 ， ru2 ci3 zhen1 cai2 you3 ji3 ren2 。
- yi2 lu3 jiu3 zhi1 tang2 li3 kui2 ， jin4 wen2 song1 mo4 kang4 zhan1 che1 。
- lu3 zai4 mu4 zhong1 yu2 shi4 er3 ， bu4 fan2 yao2 du4 sao3 qiong2 lu2 。
- tian1 jin1 qiao2 shang4 qi2 lu2 ke4 ， ru2 zhe3 zhi1 bing1 si4 jin4 gong1 。
- wu3 da4 zai4 bian1 fei1 suo3 cheng1 ， mou2 mo2 he2 zai4 miao4 tang2 zhong1 。
- chun1 feng1 shi2 li3 yang2 hua1 lu4 ， tian1 xia4 hua1 zhong1 du2 you3 qiong2 。
- zun1 zu3 zhe2 chong1 duo1 sheng4 shang3 ， yi4 shi2 zhi3 gui4 you3 shi1 sheng1 。
- huai2 nan2 hao4 ke4 ci2 ren2 sheng4 ， feng1 ya3 er2 lai2 da4 xiao3 shan1 。
- jiu4 ke4 shang4 yu2 mei2 sou3 zai4 ， qiu1 feng1 ling2 luo4 bin4 mao2 ban1 。
- lian2 ming2 yan4 ta3 zhong1 cheng2 zai4 ， tao3 zei2 luo2 chuan1 you4 ji3 nian2 。
- fan4 shu1 yi4 han2 jin1 ruo4 ci3 ， ti2 pao2 huo4 you3 gu4 ren2 lian2 。
- shao3 ling2 qu4 lang2 yi1 yan2 zheng4 ， peng2 ze2 hai2 jia1 tai4 shou3 xian2 。
- bei3 dao4 zhu3 ren2 tian1 xia4 shi4 ， he2 xu1 xiu1 se4 wen4 nang2 qian2 。
- wan4 shi4 xiao1 mo2 du2 you3 shi1 ， ren2 yan2 ci3 pai4 zai4 jiang1 xi1 。
- suo3 qi1 song4 ju4 bai3 liao2 shang4 ， jia1 shi4 you2 lai2 jing1 pin3 ti2 。

## 注释

## 译文

## 赏析
