---
id: shen-ji-zu-he-yan-shuai-shi-lang-jian-ji
title: 和阎帅侍郎见寄
titlePinyin: he2 yan2 shuai4 shi4 lang2 jian4 ji4
titleSlug: he-yan-shuai-shi-lang-jian-ji
author: 沈继祖
authorPinyin: shen3 ji4 zu3
authorSlug: shen-ji-zu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 全荆百万兵屯云，甲光耀日争晶荧。
- 中有诗书礼乐帅，声色不动今孔明。
- 幕府昼闲多啸咏，风流文采被诸生。
- 嗟予入蜀四载久，恨未得承謦欬声。
- 今为属县方托迹，似闻号召将朝京。
- 荆州一纸贤十部，字画飞动诗语清。
- 居然二妙到蔀屋，再拜庄诵心已倾。
- 忆昔锦城秋月里，张侯更迭赋歌行。
- 人生聚散不可料，如月圆缺与阴晴。
- 岂期斐章辱赐和，骊珠宝璐箧笥盈。
- 傥因徐辟见孟子，有志未就公其成。

## 拼音
- quan2 jing1 bai3 wan4 bing1 tun2 yun2 ， jia3 guang1 yao4 ri4 zheng1 jing1 ying2 。
- zhong1 you3 shi1 shu1 li3 yue4 shuai4 ， sheng1 se4 bu2 dong4 jin1 kong3 ming2 。
- mu4 fu3 zhou4 xian2 duo1 xiao4 yong3 ， feng1 liu2 wen2 cai3 bei4 zhu1 sheng1 。
- jie1 yu3 ru4 shu3 si4 zai3 jiu3 ， hen4 wei4 de2 cheng2 qing3 kai4 sheng1 。
- jin1 wei4 shu3 xian4 fang1 tuo1 ji4 ， si4 wen2 hao4 zhao4 jiang1 chao2 jing1 。
- jing1 zhou1 yi4 zhi3 xian2 shi2 bu4 ， zi4 hua4 fei1 dong4 shi1 yu3 qing1 。
- ju1 ran2 er4 miao4 dao4 bu4 wu1 ， zai4 bai4 zhuang1 song4 xin1 yi3 qing1 。
- yi4 xi1 jin3 cheng2 qiu1 yue4 li3 ， zhang1 hou2 geng1 die2 fu4 ge1 xing2 。
- ren2 sheng1 ju4 san4 bu4 ke3 liao4 ， ru2 yue4 yuan2 que1 yu3 yin1 qing2 。
- qi3 qi1 fei3 zhang1 ru3 ci4 he2 ， li2 zhu1 bao3 lu4 qie4 si4 ying2 。
- tang3 yin1 xu2 pi4 jian4 meng4 zi3 ， you3 zhi4 wei4 jiu4 gong1 qi2 cheng2 。

## 注释

## 译文

## 赏析
