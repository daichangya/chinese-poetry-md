---
id: shen-ji-zu-ai-min-tang-wei-fu-ling-lu-shi-jun-ti
title: 爱民堂为涪陵卢使君题
titlePinyin: ai4 min2 tang2 wei4 fu2 ling2 lu2 shi3 jun1 ti2
titleSlug: ai-min-tang-wei-fu-ling-lu-shi-jun-ti
author: 沈继祖
authorPinyin: shen3 ji4 zu3
authorSlug: shen-ji-zu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我来盛山郡，从公岁及朞。
- 公之字鳏寡，乳保于婴儿。
- 公去再改岁，所去尤见思。
- 至今盛山民，敬奉卢公祠。
- 借留既不遂，涪江移州麾。
- 两地虽少异，所爱则均施。
- 去秋少城役，与公同试闱。
- 把臂道畴昔，耿耿青灯期。
- 对床风雨夜，夜语惊闻鸡。
- 日有文字乐，唱酬多新诗。
- 讫事遍游览，扁舟更同归。
- 涪陵五日留，民物何熙熙。
- 道中行歌者，拍手童稚嬉。
- 终岁闾里间，不闻吏卒追。
- 皆曰贤太守，父母其忍欺。
- 政成多休暇，百废举无遗。
- 美哉轮奂新，有堂崇故基。
- 名堂形至意，爱民真天资。
- 同时王别驾，誉处出一辞。
- 醉余书牓字，银钩照江湄。
- 有客涪陵来，称颂世所稀。
- 坐想觞咏乐，形留而神驰。
- 愿同邹湛辈，记名千载垂。
- 惟公甚盛德，岂待于发挥。
- 当闻卜式语，治民适其宜。
- 辟如牧羊者，败群当去之。
- 雪霜与雨露，天以成四时。
- 威克与刚克，要不伤于慈。
- 公蕴经纶妙，未易坐井窥。
- 因诗赞一二，以诏来者知。

## 拼音
- wo3 lai2 sheng4 shan1 jun4 ， cong2 gong1 sui4 ji2 ji1 。
- gong1 zhi1 zi4 guan1 gua3 ， ru3 bao3 yu2 ying1 er2 。
- gong1 qu4 zai4 gai3 sui4 ， suo3 qu4 you2 jian4 si1 。
- zhi4 jin1 sheng4 shan1 min2 ， jing4 feng4 lu2 gong1 ci2 。
- jie4 liu2 ji4 bu2 sui4 ， fu2 jiang1 yi2 zhou1 hui1 。
- liang3 di4 sui1 shao3 yi4 ， suo3 ai4 ze2 jun1 shi1 。
- qu4 qiu1 shao3 cheng2 yi4 ， yu3 gong1 tong2 shi4 wei2 。
- ba3 bi4 dao4 chou2 xi1 ， geng3 geng3 qing1 deng1 qi1 。
- dui4 chuang2 feng1 yu3 ye4 ， ye4 yu3 jing1 wen2 ji1 。
- ri4 you3 wen2 zi4 le4 ， chang4 chou2 duo1 xin1 shi1 。
- qi4 shi4 bian4 you2 lan3 ， pian1 zhou1 geng4 tong2 gui1 。
- fu2 ling2 wu3 ri4 liu2 ， min2 wu4 he2 xi1 xi1 。
- dao4 zhong1 hang2 ge1 zhe3 ， pai1 shou3 tong2 zhi4 xi1 。
- zhong1 sui4 lü2 li3 jian1 ， bu4 wen2 li4 zu2 zhui1 。
- jie1 yue1 xian2 tai4 shou3 ， fu4 mu3 qi2 ren3 qi1 。
- zheng4 cheng2 duo1 xiu1 xia2 ， bai3 fei4 ju3 wu2 yi2 。
- mei3 zai1 lun2 huan4 xin1 ， you3 tang2 chong2 gu4 ji1 。
- ming2 tang2 xing2 zhi4 yi4 ， ai4 min2 zhen1 tian1 zi1 。
- tong2 shi2 wang2 bie2 jia4 ， yu4 chu4 chu1 yi4 ci2 。
- zui4 yu2 shu1 bang3 zi4 ， yin2 gou1 zhao4 jiang1 mei2 。
- you3 ke4 fu2 ling2 lai2 ， cheng1 song4 shi4 suo3 xi1 。
- zuo4 xiang3 shang1 yong3 le4 ， xing2 liu2 er2 shen2 chi2 。
- yuan4 tong2 zou1 zhan4 bei4 ， ji4 ming2 qian1 zai3 chui2 。
- wei2 gong1 shen4 sheng4 de2 ， qi3 dai4 yu2 fa1 hui1 。
- dang1 wen2 bu3 shi4 yu3 ， zhi4 min2 shi4 qi2 yi2 。
- pi4 ru2 mu4 yang2 zhe3 ， bai4 qun2 dang1 qu4 zhi1 。
- xue3 shuang1 yu3 yu3 lu4 ， tian1 yi3 cheng2 si4 shi2 。
- wei1 ke4 yu3 gang1 ke4 ， yao4 bu4 shang1 yu2 ci2 。
- gong1 yun4 jing1 lun2 miao4 ， wei4 yi4 zuo4 jing3 kui1 。
- yin1 shi1 zan4 yi1 er4 ， yi3 zhao4 lai2 zhe3 zhi1 。

## 注释

## 译文

## 赏析
