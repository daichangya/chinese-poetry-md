---
id: shen-ji-zu-he-huang-shu-wan-you-xi-hu-yun
title: 和黄叔万游西湖韵
titlePinyin: he2 huang2 shu1 wan4 you2 xi1 hu2 yun4
titleSlug: he-huang-shu-wan-you-xi-hu-yun
author: 沈继祖
authorPinyin: shen3 ji4 zu3
authorSlug: shen-ji-zu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城西去天才尺五，溯游从之不修阻。
- 西湖春水涨旧痕，葡萄盎盎浮春醑。
- 鱼成队阵影虚游，禽呼友朋声乐与。
- 船行是处有佳趣，芳草和烟迷断浦。
- 小桥曲径通深幽，疑在阆风与玄圃。
- 花飞犹有半粧在，柳长尚作画眉妩。
- 酒中之仙仅八人，把杯谁是湖山主。
- 楼台倒影俯清漪，密树摇风翠交舞。
- 妙处政自落笔难，安得君房妙言语。
- 只将剧饮饯残春，一醉忘形到尔汝。
- 黄香可人招不来，云烟落纸英词吐。
- 三年与君巴峡游，至今诗名播西土。
- 金华不生有嫡孙，一时纸贵人争覩。
- 维莫之春作兹游，绝忆苏仙赋东武。
- 从今风月三千篇，要扫冰溪九万楮。
- 芰荷立水更重游，当戒行厨治尊俎。

## 拼音
- cheng2 xi1 qu4 tian1 cai2 chi3 wu3 ， su4 you2 cong2 zhi1 bu4 xiu1 zu3 。
- xi1 hu2 chun1 shui3 zhang3 jiu4 hen2 ， pu2 tao2 ang4 ang4 fu2 chun1 xu3 。
- yu2 cheng2 dui4 zhen4 ying3 xu1 you2 ， qin2 hu1 you3 peng2 sheng1 yue4 yu3 。
- chuan2 xing2 shi4 chu4 you3 jia1 qu4 ， fang1 cao3 he2 yan1 mi2 duan4 pu3 。
- xiao3 qiao2 qu1 jing4 tong1 shen1 you1 ， yi2 zai4 lang2 feng1 yu3 xuan2 pu3 。
- hua1 fei1 you2 you3 ban4 zhuang1 zai4 ， liu3 chang2 shang4 zuo4 hua4 mei2 wu3 。
- jiu3 zhong1 zhi1 xian1 jin3 ba1 ren2 ， ba3 bei1 shui2 shi4 hu2 shan1 zhu3 。
- lou2 tai2 dao3 ying3 fu3 qing1 yi1 ， mi4 shu4 yao2 feng1 cui4 jiao1 wu3 。
- miao4 chu4 zheng4 zi4 luo4 bi3 nan2 ， an1 de2 jun1 fang2 miao4 yan2 yu3 。
- zhi1 jiang1 ju4 yin3 jian4 can2 chun1 ， yi2 zui4 wang4 xing2 dao4 er3 ru3 。
- huang2 xiang1 ke3 ren2 zhao1 bu4 lai2 ， yun2 yan1 luo4 zhi3 ying1 ci2 tu3 。
- san1 nian2 yu3 jun1 ba1 xia2 you2 ， zhi4 jin1 shi1 ming2 bo1 xi1 tu3 。
- jin1 hua2 bu4 sheng1 you3 di2 sun1 ， yi4 shi2 zhi3 gui4 ren2 zheng1 du3 。
- wei2 mo4 zhi1 chun1 zuo4 zi1 you2 ， jue2 yi4 su1 xian1 fu4 dong1 wu3 。
- cong2 jin1 feng1 yue4 san1 qian1 pian1 ， yao4 sao3 bing1 xi1 jiu3 wan4 chu3 。
- ji4 he2 li4 shui3 geng4 chong2 you2 ， dang1 jie4 xing2 chu2 zhi4 zun1 zu3 。

## 注释

## 译文

## 赏析
