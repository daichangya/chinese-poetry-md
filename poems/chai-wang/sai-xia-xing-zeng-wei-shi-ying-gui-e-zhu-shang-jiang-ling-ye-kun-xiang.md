---
id: chai-wang-sai-xia-xing-zeng-wei-shi-ying-gui-e-zhu-shang-jiang-ling-ye-kun-xiang
title: 塞下行赠韦士颖归鄂渚上江陵谒阃相
titlePinyin: sai1 xia4 xing2 zeng4 wei2 shi4 ying3 gui1 e4 zhu3 shang4 jiang1 ling2 ye4 kun3 xiang1
titleSlug: sai-xia-xing-zeng-wei-shi-ying-gui-e-zhu-shang-jiang-ling-ye-kun-xiang
author: 柴望
authorPinyin: chai2 wang4
authorSlug: chai-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长安二月春正浓，长江二月风正急。
- 城头杨柳雪絮飞，道傍黏雨沱潦湿。
- 邯郸谁家侠少年，上马意气挥金鞭，下马扫笔大如椽。
- 兴来一石未能醉，剧饮数斗口流涎。
- 玉山跌倒扶未起，金鞭留当酒家里。
- 隔楼仿佛画眉人，相邀夜宿鸳鸯被。
- 睡魔不醒五更钟，笛声吹断相思泪。
- 嘐嘐鸣鸡将度关，欲去未去踟蹰间。
- 道逢项庄把剑舞，楼上美人歌玉环。
- 划然掣电蛟龙怒，便指南楼问归路。
- 二千三百里更长，尔备衣粮我屝屦。
- 青衫著破不堪典，典到青衫共谁语。
- 世上岂无虬髯汉，散财结客千千万。
- 岂无燕昭万黄金，筑作高台礼瓌彦。
- 秦坑汉骂不肯收，自是一番遭薄贱。
- 唐人科举更糊名，天下英雄消沮尽。
- 生儿不学去封侯，锥毛弄秃成霜鬓。
- 世无荆轲樊於期，只今谁复是男儿。
- 我闻兵凶战危事，愁杀天上蚩尤旗。
- 人心承平易思乱，中原块土急驱汉。
- 蔡城未下辟未诛，机来一发不容间。
- 三边未即妖祲清，天河何时能洗兵。
- 送君不作断肠客，三尺一骑君西征。
- 临岐酌酒再三语，今日君王自神武。
- 此行投笔事班超，不必区区问儿女。
- 上流夜夜雨如箭，下流砲火惊淮甸。
- 襄师重屯郢州北，淮师未解长江面。
- 劝君莫赋横槊诗，楼头正要筹边算。
- 军前一著天下奇，夜斩楼兰无人知。
- 露布直到天子墀，六宫懽动龙颜怡。
- 维清象武献太庙，未央前殿称玉巵。
- 搴旗斩将不足道，运筹帷幄果谓谁，曰何功第一参次之。
- 噫吁嘻，帝命我公归衮衣。

## 拼音
- chang2 an1 er4 yue4 chun1 zheng4 nong2 ， chang2 jiang1 er4 yue4 feng1 zheng4 ji2 。
- cheng2 tou2 yang2 liu3 xue3 xu4 fei1 ， dao4 bang4 nian2 yu3 tuo2 liao2 shi1 。
- han2 dan1 shui2 jia1 xia2 shao4 nian2 ， shang4 ma3 yi4 qi4 hui1 jin1 bian1 ， xia4 ma3 sao3 bi3 da4 ru2 chuan2 。
- xing1 lai2 yi4 shi2 wei4 neng2 zui4 ， ju4 yin3 shu4 dou4 kou3 liu2 xian2 。
- yu4 shan1 die1 dao3 fu2 wei4 qi3 ， jin1 bian1 liu2 dang1 jiu3 jia1 li3 。
- ge2 lou2 fang3 fu2 hua4 mei2 ren2 ， xiang1 yao1 ye4 su4 yuan1 yang1 bei4 。
- shui4 mo2 bu4 xing3 wu3 geng1 zhong1 ， di2 sheng1 chui1 duan4 xiang1 si1 lei4 。
- jiao1 jiao1 ming2 ji1 jiang1 du4 guan1 ， yu4 qu4 wei4 qu4 chi2 chu2 jian1 。
- dao4 feng2 xiang4 zhuang1 ba3 jian4 wu3 ， lou2 shang4 mei3 ren2 ge1 yu4 huan2 。
- hua4 ran2 che4 dian4 jiao1 long2 nu4 ， bian4 zhi3 nan2 lou2 wen4 gui1 lu4 。
- er4 qian1 san1 bai3 li3 geng4 chang2 ， er3 bei4 yi1 liang2 wo3 fei4 ju4 。
- qing1 shan1 zhu4 po4 bu4 kan1 dian3 ， dian3 dao4 qing1 shan1 gong4 shui2 yu3 。
- shi4 shang4 qi3 wu2 qiu2 ran2 han4 ， san4 cai2 jie2 ke4 qian1 qian1 wan4 。
- qi3 wu2 yan4 zhao1 wan4 huang2 jin1 ， zhu4 zuo4 gao1 tai2 li3 gui1 yan4 。
- qin2 keng1 han4 ma4 bu4 ken3 shou1 ， zi4 shi4 yi4 fan1 zao1 bao2 jian4 。
- tang2 ren2 ke1 ju3 geng4 hu2 ming2 ， tian1 xia4 ying1 xiong2 xiao1 ju3 jin4 。
- sheng1 er2 bu4 xue2 qu4 feng1 hou2 ， zhui1 mao2 nong4 tu1 cheng2 shuang1 bin4 。
- shi4 wu2 jing1 ke1 fan2 wu1 qi1 ， zhi1 jin1 shui2 fu4 shi4 nan2 er2 。
- wo3 wen2 bing1 xiong1 zhan4 wei1 shi4 ， chou2 sha1 tian1 shang4 chi1 you2 qi2 。
- ren2 xin1 cheng2 ping2 yi4 si1 luan4 ， zhong1 yuan2 kuai4 tu3 ji2 qu1 han4 。
- cai4 cheng2 wei4 xia4 pi4 wei4 zhu1 ， ji1 lai2 yi4 fa1 bu4 rong2 jian1 。
- san1 bian1 wei4 ji2 yao1 jin4 qing1 ， tian1 he2 he2 shi2 neng2 xi3 bing1 。
- song4 jun1 bu2 zuo4 duan4 chang2 ke4 ， san1 chi3 yi4 qi2 jun1 xi1 zheng1 。
- lin2 qi2 zhuo2 jiu3 zai4 san1 yu3 ， jin1 ri4 jun1 wang2 zi4 shen2 wu3 。
- ci3 xing2 tou2 bi3 shi4 ban1 chao1 ， bu2 bi4 qu1 qu1 wen4 er2 nü3 。
- shang4 liu2 ye4 ye4 yu3 ru2 jian4 ， xia4 liu2 pao4 huo3 jing1 huai2 dian4 。
- xiang1 shi1 zhong4 tun2 ying3 zhou1 bei3 ， huai2 shi1 wei4 jie3 chang2 jiang1 mian4 。
- quan4 jun1 mo4 fu4 heng2 shuo4 shi1 ， lou2 tou2 zheng4 yao4 chou2 bian1 suan4 。
- jun1 qian2 yi2 zhu4 tian1 xia4 qi2 ， ye4 zhan3 lou2 lan2 wu2 ren2 zhi1 。
- lu4 bu4 zhi2 dao4 tian1 zi3 chi2 ， liu4 gong1 huan1 dong4 long2 yan2 yi2 。
- wei2 qing1 xiang4 wu3 xian4 tai4 miao4 ， wei4 yang1 qian2 dian4 cheng1 yu4 zhi1 。
- qian1 qi2 zhan3 jiang1 bu4 zu2 dao4 ， yun4 chou2 wei2 wo4 guo3 wei4 shui2 ， yue1 he2 gong1 di4 yi1 can1 ci4 zhi1 。
- yi1 xu1 xi1 ， di4 ming4 wo3 gong1 gui1 gun3 yi1 。

## 注释

## 译文

## 赏析
