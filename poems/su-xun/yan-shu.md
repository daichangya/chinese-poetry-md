---
id: su-xun-yan-shu
title: 颜书
titlePinyin: yan2 shu1
titleSlug: yan-shu
author: 苏洵
authorPinyin: su1 xun2
authorSlug: su-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 任君北方来，手出邠州碑。
- 为是鲁公写，遗我我不辞。
- 鲁公实豪杰，慷慨忠义姿。
- 忆在天宝末，变起渔阳师。
- 猛士不敢当，儒生横义旗。
- 感激数十郡，连衡鬭羌夷。
- 新造势尚弱，胡为力未衰。
- 用兵竟不胜，叹息真数奇。
- 杲兄死常山，烈士泪满颐。
- 鲁公不死敌，天下皆熙熙。
- 奈何不爱死，再使踏鲸鳍。
- 公固不畏死，吾实悲当时。
- 缅邈念高谊，惜哉我生迟。
- 近日见异说，不知作者谁。
- 云公本不死，此事亦已奇。
- 大抵天下心，人人属公思。
- 加以不死状，慰此苦叹悲。
- 我欲哭公墓，莽莽不可知。
- 爱其平生迹，往往或孑遗。
- 此字出公手，一见减叹咨。
- 使公不善书，笔墨纷讹痴。
- 思其平生事，岂忍弃路歧。
- 况此字颇怪，堂堂伟形仪。
- 骏极有深稳，骨老成支离。
- 点画迺应和，关连不相违。
- 有如一人身，鼻口耳目眉。
- 彼此异状貌，各自相结维。
- 离离天上星，分如不相持。
- 左右自缀会，或作斗与箕。
- 骨严体端重，安置无欹危。
- 篆鼎兀大腹，高屋无弱楣。
- 古器合尺度，法相应矩规。
- 想其始下笔，庄重不自卑。
- 虞柳岂不好，结束烦馽羁。
- 笔法未离俗，庸手尚敢窥。
- 自我见此字，得纸无所施。
- 一车会百木，后斤斧易为。
- 团团彼明月，欲画形终非。
- 谁知忠义心，余力尚及斯。
- 因此数幅纸，使我重叹嘻。

## 拼音
- ren4 jun1 bei3 fang1 lai2 ， shou3 chu1 bin1 zhou1 bei1 。
- wei4 shi4 lu3 gong1 xie3 ， yi2 wo3 wo3 bu4 ci2 。
- lu3 gong1 shi2 hao2 jie2 ， kang1 kai3 zhong1 yi4 zi1 。
- yi4 zai4 tian1 bao3 mo4 ， bian4 qi3 yu2 yang2 shi1 。
- meng3 shi4 bu4 gan3 dang1 ， ru2 sheng1 heng2 yi4 qi2 。
- gan3 ji1 shu4 shi2 jun4 ， lian2 heng2 dou4 qiang1 yi2 。
- xin1 zao4 shi4 shang4 ruo4 ， hu2 wei4 li4 wei4 shuai1 。
- yong4 bing1 jing4 bu2 sheng4 ， tan4 xi1 zhen1 shu4 qi2 。
- gao3 xiong1 si3 chang2 shan1 ， lie4 shi4 lei4 man3 yi2 。
- lu3 gong1 bu4 si3 di2 ， tian1 xia4 jie1 xi1 xi1 。
- nai4 he2 bu2 ai4 si3 ， zai4 shi3 ta4 jing1 qi2 。
- gong1 gu4 bu2 wei4 si3 ， wu2 shi2 bei1 dang1 shi2 。
- mian3 miao3 nian4 gao1 yi4 ， xi1 zai1 wo3 sheng1 chi2 。
- jin4 ri4 jian4 yi4 shuo1 ， bu4 zhi1 zuo4 zhe3 shui2 。
- yun2 gong1 ben3 bu4 si3 ， ci3 shi4 yi4 yi3 qi2 。
- da4 di3 tian1 xia4 xin1 ， ren2 ren2 shu3 gong1 si1 。
- jia1 yi3 bu4 si3 zhuang4 ， wei4 ci3 ku3 tan4 bei1 。
- wo3 yu4 ku1 gong1 mu4 ， mang3 mang3 bu4 ke3 zhi1 。
- ai4 qi2 ping2 sheng1 ji4 ， wang3 wang3 huo4 jie2 yi2 。
- ci3 zi4 chu1 gong1 shou3 ， yi2 jian4 jian3 tan4 zi1 。
- shi3 gong1 bu2 shan4 shu1 ， bi3 mo4 fen1 e2 chi1 。
- si1 qi2 ping2 sheng1 shi4 ， qi3 ren3 qi4 lu4 qi2 。
- kuang4 ci3 zi4 po1 guai4 ， tang2 tang2 wei3 xing2 yi2 。
- jun4 ji2 you3 shen1 wen3 ， gu3 lao3 cheng2 zhi1 li2 。
- dian3 hua4 nai3 ying4 he2 ， guan1 lian2 bu4 xiang1 wei2 。
- you3 ru2 yi1 ren2 shen1 ， bi2 kou3 er3 mu4 mei2 。
- bi3 ci3 yi4 zhuang4 mao4 ， ge4 zi4 xiang1 jie2 wei2 。
- li2 li2 tian1 shang4 xing1 ， fen1 ru2 bu4 xiang1 chi2 。
- zuo3 you4 zi4 zhui4 hui4 ， huo4 zuo4 dou4 yu3 ji1 。
- gu3 yan2 ti3 duan1 zhong4 ， an1 zhi4 wu2 qi1 wei1 。
- zhuan4 ding3 wu4 da4 fu4 ， gao1 wu1 wu2 ruo4 mei2 。
- gu3 qi4 he2 chi3 du4 ， fa3 xiang4 ying4 ju3 gui1 。
- xiang3 qi2 shi3 xia4 bi3 ， zhuang1 zhong4 bu2 zi4 bei1 。
- yu2 liu3 qi3 bu4 hao3 ， jie2 shu4 fan2 zhi2 ji1 。
- bi3 fa3 wei4 li2 su2 ， yong1 shou3 shang4 gan3 kui1 。
- zi4 wo3 jian4 ci3 zi4 ， de2 zhi3 wu2 suo3 shi1 。
- yi4 che1 hui4 bai3 mu4 ， hou4 jin1 fu3 yi4 wei4 。
- tuan2 tuan2 bi3 ming2 yue4 ， yu4 hua4 xing2 zhong1 fei1 。
- shui2 zhi1 zhong1 yi4 xin1 ， yu2 li4 shang4 ji2 si1 。
- yin1 ci3 shu4 fu2 zhi3 ， shi3 wo3 zhong4 tan4 xi1 。

## 注释

## 译文

## 赏析
