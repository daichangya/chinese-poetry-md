---
id: su-xun-he-yang-jie-tui-jian-zeng
title: 和杨节推见赠
titlePinyin: he2 yang2 jie2 tui1 jian4 zeng4
titleSlug: he-yang-jie-tui-jian-zeng
author: 苏洵
authorPinyin: su1 xun2
authorSlug: su-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 与君多乖睽，邂逅同泛峡。
- 宋子虽世旧，谈笑顷不接。
- 二君比宦游，畴昔共科甲。
- 唯我老且闲，独得离圈柙。
- 少年实强锐，议论今我怯。
- 有如乘风箭，勇发岂顾帖。
- 置酒来相邀，慇懃为留楫。
- 杨君旧痛饮，浅水安足涉。
- 嗟我素不任，一酌己頳颊。
- 去生别怀怆，有子旅意惬。
- 舍棹治陆行，岁晚筋力乏。
- 予懒本不出，实为人事劫。
- 相将犯苦寒，大雪满马鬣。

## 拼音
- yu3 jun1 duo1 guai1 kui2 ， xie4 hou4 tong2 fan4 xia2 。
- song4 zi3 sui1 shi4 jiu4 ， tan2 xiao4 qing3 bu4 jie1 。
- er4 jun1 bi3 huan4 you2 ， chou2 xi1 gong4 ke1 jia3 。
- wei2 wo3 lao3 qie3 xian2 ， du2 de2 li2 quan1 xia2 。
- shao4 nian2 shi2 qiang2 rui4 ， yi4 lun4 jin1 wo3 qie4 。
- you3 ru2 cheng2 feng1 jian4 ， yong3 fa1 qi3 gu4 tie1 。
- zhi4 jiu3 lai2 xiang1 yao1 ， yin1 qin2 wei4 liu2 ji2 。
- yang2 jun1 jiu4 tong4 yin3 ， qian3 shui3 an1 zu2 she4 。
- jie1 wo3 su4 bu2 ren4 ， yi4 zhuo2 ji3 cheng1 jia2 。
- qu4 sheng1 bie2 huai2 chuang4 ， you3 zi3 lü3 yi4 qie4 。
- she4 zhao4 zhi4 lu4 xing2 ， sui4 wan3 jin1 li4 fa2 。
- yu3 lan3 ben3 bu4 chu1 ， shi2 wei4 ren2 shi4 jie2 。
- xiang1 jiang1 fan4 ku3 han2 ， da4 xue3 man3 ma3 lie4 。

## 注释

## 译文

## 赏析
