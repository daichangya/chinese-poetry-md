---
id: su-xun-yu-ke-xu-hui-suo-hua-shu-jing-yi-shi-du-zhi
title: 与可许惠所画舒景以诗督之
titlePinyin: yu3 ke3 xu3 hui4 suo3 hua4 shu1 jing3 yi3 shi1 du1 zhi1
titleSlug: yu-ke-xu-hui-suo-hua-shu-jing-yi-shi-du-zhi
author: 苏洵
authorPinyin: su1 xun2
authorSlug: su-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 枯松怪石霜竹枝，中有可爱知者谁。
- 我能知之不能说，欲说常恐天真非。
- 羡君笔端有新意，倏忽万状成一挥。
- 使我忘言惟独笑，意所欲说辄见之。
- 问胡为然笑不答，无乃君亦难为辞。
- 昼行书空夜画被，方其得意尤若痴。
- 纷纷落纸不自惜，坐客争夺相谩欺。
- 贵豪满前谢不与，独许见赠怜我衰。
- 我当枕簟卧其下，暮续膏火朝忘炊。
- 门前剥喙不须应，老病人谁称我为。

## 拼音
- ku1 song1 guai4 shi2 shuang1 zhu2 zhi1 ， zhong1 you3 ke3 ai4 zhi1 zhe3 shui2 。
- wo3 neng2 zhi1 zhi1 bu4 neng2 shuo1 ， yu4 shuo1 chang2 kong3 tian1 zhen1 fei1 。
- xian4 jun1 bi3 duan1 you3 xin1 yi4 ， shu1 hu1 wan4 zhuang4 cheng2 yi4 hui1 。
- shi3 wo3 wang4 yan2 wei2 du2 xiao4 ， yi4 suo3 yu4 shuo1 zhe2 jian4 zhi1 。
- wen4 hu2 wei4 ran2 xiao4 bu4 da2 ， wu2 nai3 jun1 yi4 nan2 wei2 ci2 。
- zhou4 xing2 shu1 kong1 ye4 hua4 bei4 ， fang1 qi2 de2 yi4 you2 ruo4 chi1 。
- fen1 fen1 luo4 zhi3 bu2 zi4 xi1 ， zuo4 ke4 zheng1 duo2 xiang1 man4 qi1 。
- gui4 hao2 man3 qian2 xie4 bu4 yu3 ， du2 xu3 jian4 zeng4 lian2 wo3 shuai1 。
- wo3 dang1 zhen3 dian4 wo4 qi2 xia4 ， mu4 xu4 gao1 huo3 chao2 wang4 chui1 。
- men2 qian2 bao1 hui4 bu4 xu1 ying4 ， lao3 bing4 ren2 shui2 cheng1 wo3 wei4 。

## 注释

## 译文

## 赏析
