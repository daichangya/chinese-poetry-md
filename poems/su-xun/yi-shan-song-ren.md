---
id: su-xun-yi-shan-song-ren
title: 忆山送人
titlePinyin: yi4 shan1 song4 ren2
titleSlug: yi-shan-song-ren
author: 苏洵
authorPinyin: su1 xun2
authorSlug: su-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年喜奇迹，落拓鞍马间。
- 纵目视天下，爱此宇宙宽。
- 山川看不厌，浩然遂忘还。
- 岷峨最先见，睛光厌西川。
- 远望未及上，但爱青若鬟。
- 大雪冬没胫，夏秋多虵蚖。
- 乘春乃敢去，匍匐攀孱颜。
- 有路不容足，左右号鹿猿。
- 阴崖雪如石，迫暖成高澜。
- 经日到绝顶，目眩手足颠。
- 自恐不得下，抚膺忽长叹。
- 坐定聊四顾，风色非人寰。
- 仰面嗫云霞，垂手抚百山。
- 临风弄襟袖，飘若风中仙。
- 朅来游荆渚，谈笑登峡船。
- 峡山无平冈，峡水多悍湍。
- 长风送轻帆，瞥过难详观。
- 其间最可爱，巫庙十数巅。
- 耸耸青玉干，折首不见端。
- 其余亦诡怪，土老崖石顽。
- 长江浑浑流，触啮不可拦。
- 苟非峡山壮，浩浩无隅边。
- 恐是造物意，特使险且坚。
- 江山两相值，后世无水患。
- 水行月余日，泊舟事征鞍。
- 烂熳走尘土，耳嚣目眵昏。
- 中路逢汉水，乱流爱清渊。
- 道逢尘土客，洗濯无瑕痕。
- 振鞭入京师，累岁不得官。
- 悠悠故乡念，中夜成惨然。
- 五噫不复留，驰车走轘辕。
- 自是识嵩岳，荡荡容貌尊。
- 不入众山列，体如镇中原。
- 几日至华下，秀色碧照天。
- 上下数十里，映睫青巑巑。
- 迤逦见终南，魁岸蟠长安。
- 一月看山岳，怀抱斗以骞。
- 渐渐大道尽，倚山栈夤缘。
- 下瞰不测溪，石齿交戈鋋。
- 虚阁怖马足，险崖磨吾肩。
- 左山右绝涧，中加一绳悭。
- 傲睨驻鞍辔，不妨驱以鞭。
- 累累斩绝峰，兀不相属联。
- 背出或逾峻，远骛如争先。
- 或时度冈领，下马步险艰。
- 怪事看愈好，勤劬变清欢。
- 行行上劒阁，勉强踵不前。
- 矫首望故国，漫漫但青烟。
- 及下鹿头坂，始见平沙田。
- 归来顾妻子，壮抱难留运。
- 遂使下余载，此路常周旋。
- 又闻吴越山，中明水澄鲜。
- 百金买骏马，往意不自存。
- 投身入庐岳，首挹瀑布源。
- 飞下二千丈，强烈不可干。
- 余润散为雨，遍作山中寒。
- 次入二林寺，遂获高僧言。
- 问以绝胜境，导我同跻攀。
- 逾月不倦厌，岩谷行欲殚。
- 下山复南迈，不知已南虔。
- 五岭望可见，欲往苦不难。
- 便拟去登玩，因得窥群蛮。
- 此意竟不偿，归抱愁煎煎。
- 到家不再出，一顿俄十年。
- 昨闻庐山郡，太守雷君贤。
- 往求与识面，复见山鬰蟠。
- 绝壁横三方，有类大破镮。
- 包裹五六州，倚之为长垣。
- 大抵蜀山峭，巉刻气不温。
- 不类嵩华背，气象多浓繁。
- 吴君颍川秀，六载为蜀官。
- 簿书苦为累，天鹤囚笼樊。
- 岷山青城县，峨眉亦南犍。
- 黎雅又可到，不见宜悒然。
- 有如烹脂牛，过眼不得飡。
- 始谓泛峡去，此约今又愆。
- 只有东北山，依然送归轩。
- 他山已不见，此可著意看。

## 拼音
- shao4 nian2 xi3 qi2 ji4 ， luo4 tuo4 an1 ma3 jian1 。
- zong4 mu4 shi4 tian1 xia4 ， ai4 ci3 yu3 zhou4 kuan1 。
- shan1 chuan1 kan4 bu2 yan4 ， hao4 ran2 sui4 wang4 hai2 。
- min2 e2 zui4 xian1 jian4 ， jing1 guang1 yan4 xi1 chuan1 。
- yuan3 wang4 wei4 ji2 shang4 ， dan4 ai4 qing1 ruo4 huan2 。
- da4 xue3 dong1 mei2 jing4 ， xia4 qiu1 duo1 she2 yuan2 。
- cheng2 chun1 nai3 gan3 qu4 ， pu2 fu2 pan1 chan2 yan2 。
- you3 lu4 bu4 rong2 zu2 ， zuo3 you4 hao4 lu4 yuan2 。
- yin1 ya2 xue3 ru2 shi2 ， po4 nuan3 cheng2 gao1 lan2 。
- jing1 ri4 dao4 jue2 ding3 ， mu4 xuan4 shou3 zu2 dian1 。
- zi4 kong3 bu4 de2 xia4 ， fu3 ying1 hu1 chang2 tan4 。
- zuo4 ding4 liao2 si4 gu4 ， feng1 se4 fei1 ren2 huan2 。
- yang3 mian4 nie4 yun2 xia2 ， chui2 shou3 fu3 bai3 shan1 。
- lin2 feng1 nong4 jin1 xiu4 ， piao1 ruo4 feng1 zhong1 xian1 。
- qie4 lai2 you2 jing1 zhu3 ， tan2 xiao4 deng1 xia2 chuan2 。
- xia2 shan1 wu2 ping2 gang1 ， xia2 shui3 duo1 han4 tuan1 。
- chang2 feng1 song4 qing1 fan1 ， pie1 guo4 nan2 xiang2 guan1 。
- qi2 jian1 zui4 ke3 ai4 ， wu1 miao4 shi2 shu4 dian1 。
- song3 song3 qing1 yu4 gan1 ， zhe2 shou3 bu2 jian4 duan1 。
- qi2 yu2 yi4 gui3 guai4 ， tu3 lao3 ya2 shi2 wan2 。
- chang2 jiang1 hun2 hun2 liu2 ， chu4 nie4 bu4 ke3 lan2 。
- gou3 fei1 xia2 shan1 zhuang4 ， hao4 hao4 wu2 yu2 bian1 。
- kong3 shi4 zao4 wu4 yi4 ， te4 shi3 xian3 qie3 jian1 。
- jiang1 shan1 liang3 xiang1 zhi2 ， hou4 shi4 wu2 shui3 huan4 。
- shui3 xing2 yue4 yu2 ri4 ， bo2 zhou1 shi4 zheng1 an1 。
- lan4 man4 zou3 chen2 tu3 ， er3 ao2 mu4 chi1 hun1 。
- zhong1 lu4 feng2 han4 shui3 ， luan4 liu2 ai4 qing1 yuan1 。
- dao4 feng2 chen2 tu3 ke4 ， xi3 zhuo2 wu2 xia2 hen2 。
- zhen4 bian1 ru4 jing1 shi1 ， lei4 sui4 bu4 de2 guan1 。
- you1 you1 gu4 xiang1 nian4 ， zhong1 ye4 cheng2 can3 ran2 。
- wu3 yi1 bu2 fu4 liu2 ， chi2 che1 zou3 huan4 yuan2 。
- zi4 shi4 shi2 song1 yue4 ， dang4 dang4 rong2 mao4 zun1 。
- bu2 ru4 zhong4 shan1 lie4 ， ti3 ru2 zhen4 zhong1 yuan2 。
- ji3 ri4 zhi4 hua2 xia4 ， xiu4 se4 bi4 zhao4 tian1 。
- shang4 xia4 shu4 shi2 li3 ， ying4 jie2 qing1 cuan2 cuan2 。
- yi3 li3 jian4 zhong1 nan2 ， kui2 an4 pan2 chang2 an1 。
- yi1 yue4 kan4 shan1 yue4 ， huai2 bao4 dou4 yi3 qian1 。
- jian4 jian4 da4 dao4 jin4 ， yi3 shan1 zhan4 yin2 yuan2 。
- xia4 kan4 bu2 ce4 xi1 ， shi2 chi3 jiao1 ge1 chan2 。
- xu1 ge2 bu4 ma3 zu2 ， xian3 ya2 mo2 wu2 jian1 。
- zuo3 shan1 you4 jue2 jian4 ， zhong1 jia1 yi4 sheng2 qian1 。
- ao4 ni4 zhu4 an1 pei4 ， bu4 fang2 qu1 yi3 bian1 。
- lei4 lei4 zhan3 jue2 feng1 ， wu4 bu4 xiang1 shu3 lian2 。
- bei4 chu1 huo4 yu2 jun4 ， yuan3 wu4 ru2 zheng1 xian1 。
- huo4 shi2 du4 gang1 ling3 ， xia4 ma3 bu4 xian3 jian1 。
- guai4 shi4 kan4 yu4 hao3 ， qin2 qu2 bian4 qing1 huan1 。
- xing2 xing2 shang4 jian4 ge2 ， mian3 qiang3 zhong3 bu4 qian2 。
- jiao3 shou3 wang4 gu4 guo2 ， man4 man4 dan4 qing1 yan1 。
- ji2 xia4 lu4 tou2 ban3 ， shi3 jian4 ping2 sha1 tian2 。
- gui1 lai2 gu4 qi1 zi3 ， zhuang4 bao4 nan2 liu2 yun4 。
- sui4 shi3 xia4 yu2 zai3 ， ci3 lu4 chang2 zhou1 xuan2 。
- you4 wen2 wu2 yue4 shan1 ， zhong1 ming2 shui3 cheng2 xian1 。
- bai3 jin1 mai3 jun4 ma3 ， wang3 yi4 bu2 zi4 cun2 。
- tou2 shen1 ru4 lu2 yue4 ， shou3 yi4 pu4 bu4 yuan2 。
- fei1 xia4 er4 qian1 zhang4 ， qiang2 lie4 bu4 ke3 gan1 。
- yu2 run4 san4 wei4 yu3 ， bian4 zuo4 shan1 zhong1 han2 。
- ci4 ru4 er4 lin2 si4 ， sui4 huo4 gao1 seng1 yan2 。
- wen4 yi3 jue2 sheng4 jing4 ， dao3 wo3 tong2 ji1 pan1 。
- yu2 yue4 bu2 juan4 yan4 ， yan2 gu3 xing2 yu4 dan1 。
- xia4 shan1 fu4 nan2 mai4 ， bu4 zhi1 yi3 nan2 qian2 。
- wu3 ling3 wang4 ke3 jian4 ， yu4 wang3 ku3 bu4 nan2 。
- bian4 ni3 qu4 deng1 wan2 ， yin1 de2 kui1 qun2 man2 。
- ci3 yi4 jing4 bu4 chang2 ， gui1 bao4 chou2 jian1 jian1 。
- dao4 jia1 bu2 zai4 chu1 ， yi2 dun4 e2 shi2 nian2 。
- zuo2 wen2 lu2 shan1 jun4 ， tai4 shou3 lei2 jun1 xian2 。
- wang3 qiu2 yu3 shi2 mian4 ， fu4 jian4 shan1 yu4 pan2 。
- jue2 bi4 heng2 san1 fang1 ， you3 lei4 da4 po4 huan2 。
- bao1 guo3 wu3 liu4 zhou1 ， yi3 zhi1 wei4 chang2 yuan2 。
- da4 di3 shu3 shan1 qiao4 ， chan2 ke4 qi4 bu4 wen1 。
- bu2 lei4 song1 hua2 bei4 ， qi4 xiang4 duo1 nong2 fan2 。
- wu2 jun1 ying3 chuan1 xiu4 ， liu4 zai3 wei4 shu3 guan1 。
- bo2 shu1 ku3 wei4 lei4 ， tian1 he4 qiu2 long2 fan2 。
- min2 shan1 qing1 cheng2 xian4 ， e2 mei2 yi4 nan2 jian1 。
- li2 ya3 you4 ke3 dao4 ， bu2 jian4 yi2 yi4 ran2 。
- you3 ru2 peng1 zhi1 niu2 ， guo4 yan3 bu4 de2 can1 。
- shi3 wei4 fan4 xia2 qu4 ， ci3 yue1 jin1 you4 qian1 。
- zhi3 you3 dong1 bei3 shan1 ， yi1 ran2 song4 gui1 xuan1 。
- ta1 shan1 yi3 bu2 jian4 ， ci3 ke3 zhu4 yi4 kan4 。

## 注释

## 译文

## 赏析
