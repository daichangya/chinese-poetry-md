---
id: su-xun-ti-yan-li-ben-hua-shui-guan
title: 题阎立本画水官
titlePinyin: ti2 yan2 li4 ben3 hua4 shui3 guan1
titleSlug: ti-yan-li-ben-hua-shui-guan
author: 苏洵
authorPinyin: su1 xun2
authorSlug: su-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 水官骑苍龙，龙行欲上天。
- 手攀时且住，浩若乘风船。
- 不知几何长，足尾犹在渊。
- 下有二从臣，左右乘鱼鼋。
- 矍铄相顾视，风举衣袂翻。
- 女子侍君侧，白颊垂双鬟。
- 手执雉尾扇，容如未开莲。
- 从者八九人，非鬼非戎蛮。
- 出水未成列，先登扬旗旜。
- 长刀拥旁牌，白羽注强拳。
- 虽服甲与裳，状貌犹鲸鳣。
- 水兽不得从，仰面以手扳。
- 空虚走雷霆，雨电晦九川。
- 风师黑虎囊，面目昏尘烟。
- 翼从三神人，万里朝天关。
- 我从大觉师，得此诡怪编。
- 画者古阎子，于今三百年。
- 见者谁不爱，予者诚已难。
- 在我犹在子，此理宁非禅。
- 报之以好词，何必画在前。

## 拼音
- shui3 guan1 qi2 cang1 long2 ， long2 xing2 yu4 shang4 tian1 。
- shou3 pan1 shi2 qie3 zhu4 ， hao4 ruo4 cheng2 feng1 chuan2 。
- bu4 zhi1 ji3 he2 chang2 ， zu2 wei3 you2 zai4 yuan1 。
- xia4 you3 er4 cong2 chen2 ， zuo3 you4 cheng2 yu2 yuan2 。
- jue2 shuo4 xiang1 gu4 shi4 ， feng1 ju3 yi1 mei4 fan1 。
- nü3 zi3 shi4 jun1 ce4 ， bai2 jia2 chui2 shuang1 huan2 。
- shou3 zhi2 zhi4 wei3 shan4 ， rong2 ru2 wei4 kai1 lian2 。
- cong2 zhe3 ba1 jiu3 ren2 ， fei1 gui3 fei1 rong2 man2 。
- chu1 shui3 wei4 cheng2 lie4 ， xian1 deng1 yang2 qi2 zhan1 。
- chang2 dao1 yong1 pang2 pai2 ， bai2 yu3 zhu4 qiang2 quan2 。
- sui1 fu2 jia3 yu3 shang0 ， zhuang4 mao4 you2 jing1 zhan1 。
- shui3 shou4 bu4 de2 cong2 ， yang3 mian4 yi3 shou3 ban1 。
- kong1 xu1 zou3 lei2 ting2 ， yu3 dian4 hui4 jiu3 chuan1 。
- feng1 shi1 hei1 hu3 nang2 ， mian4 mu4 hun1 chen2 yan1 。
- yi4 cong2 san1 shen2 ren2 ， wan4 li3 chao2 tian1 guan1 。
- wo3 cong2 da4 jue2 shi1 ， de2 ci3 gui3 guai4 bian1 。
- hua4 zhe3 gu3 yan2 zi3 ， yu2 jin1 san1 bai3 nian2 。
- jian4 zhe3 shui2 bu2 ai4 ， yu3 zhe3 cheng2 yi3 nan2 。
- zai4 wo3 you2 zai4 zi3 ， ci3 li3 ning2 fei1 chan2 。
- bao4 zhi1 yi3 hao3 ci2 ， he2 bi4 hua4 zai4 qian2 。

## 注释

## 译文

## 赏析
