---
id: su-xun-bing-shen-sui-yu-zai-jing-shi-xiang-ren-chen-jing-hui-zi-nan-lai-qi-qi-g-9d7c038b
title: 丙申岁余在京师乡人陈景回自南来弃其官得太子中允景回旧有地在蔡今将治园囿于其间以自老余尝有意于嵩山之下洛水之上买地筑室以为休息之馆而未果今景回欲余诗遂道此意景回志余言异日可以知余之非戏云尔
titlePinyin: bing3 shen1 sui4 yu2 zai4 jing1 shi1 xiang1 ren2 chen2 jing3 hui2 zi4 nan2 lai2 qi4 qi2 guan1 de2 tai4 zi3 zhong1 yun3 jing3 hui2 jiu4 you3 di4 zai4 cai4 jin1 jiang1 zhi4 yuan2 you4 yu2 qi2 jian1 yi3 zi4 lao3 yu2 chang2 you3 yi4 yu2 song1 shan1 zhi1 xia4 luo4 shui3 zhi1 shang4 mai3 di4 zhu4 shi4 yi3 wei2 xiu1 xi0 zhi1 guan3 er2 wei4 guo3 jin1 jing3 hui2 yu4 yu2 shi1 sui4 dao4 ci3 yi4 jing3 hui2 zhi4 yu2 yan2 yi4 ri4 ke3 yi3 zhi1 yu2 zhi1 fei1 xi4 yun2 er3
titleSlug: bing-shen-sui-yu-zai-jing-shi-xiang-ren-chen-jing-hui-zi-nan-lai-qi-qi-g-9d7c038b
author: 苏洵
authorPinyin: su1 xun2
authorSlug: su-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岷山之阳土如腴，江水清滑多鲤鱼。
- 古人居之富者众，我独厌倦思移居。
- 平川如手山水蹙，恐我后世鄙且愚。
- 经行天下爱嵩岳，遂欲买地居妻孥。
- 晴原漫漫望不尽，山色照野光如濡。
- 民生舒缓无夭扎，衣冠堂堂伟丈夫。
- 吾今隠居未有所，更后十载不可无。
- 闻君厌蜀乐上蔡，占地百顷无边隅。
- 草深野阔足狐兔，水种陆取身不劬。
- 谁知李期顾秦宠，不获牵犬追黄狐。
- 今君南去已足老，行看嵩少当吾庐。

## 拼音
- min2 shan1 zhi1 yang2 tu3 ru2 yu2 ， jiang1 shui3 qing1 hua2 duo1 li3 yu2 。
- gu3 ren2 ju1 zhi1 fu4 zhe3 zhong4 ， wo3 du2 yan4 juan4 si1 yi2 ju1 。
- ping2 chuan1 ru2 shou3 shan1 shui3 cu4 ， kong3 wo3 hou4 shi4 bi3 qie3 yu2 。
- jing1 xing2 tian1 xia4 ai4 song1 yue4 ， sui4 yu4 mai3 di4 ju1 qi1 nu2 。
- qing2 yuan2 man4 man4 wang4 bu2 jin4 ， shan1 se4 zhao4 ye3 guang1 ru2 ru2 。
- min2 sheng1 shu1 huan3 wu2 yao1 zha1 ， yi1 guan1 tang2 tang2 wei3 zhang4 fu0 。
- wu2 jin1 yin3 ju1 wei4 you3 suo3 ， geng4 hou4 shi2 zai3 bu4 ke3 wu2 。
- wen2 jun1 yan4 shu3 le4 shang4 cai4 ， zhan4 di4 bai3 qing3 wu2 bian1 yu2 。
- cao3 shen1 ye3 kuo4 zu2 hu2 tu4 ， shui3 zhong3 lu4 qu3 shen1 bu4 qu2 。
- shui2 zhi1 li3 qi1 gu4 qin2 chong3 ， bu2 huo4 qian1 quan3 zhui1 huang2 hu2 。
- jin1 jun1 nan2 qu4 yi3 zu2 lao3 ， xing2 kan4 song1 shao3 dang1 wu2 lu2 。

## 注释

## 译文

## 赏析
