---
id: su-xun-da-zhang-zi-li-jian-ji
title: 答张子立见寄
titlePinyin: da2 zhang1 zi3 li4 jian4 ji4
titleSlug: da-zhang-zi-li-jian-ji
author: 苏洵
authorPinyin: su1 xun2
authorSlug: su-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舟行道里日夜殊，佳士恨不久与俱。
- 峡山行尽见平楚，舍舡登岸身无虞。
- 念君治所自有处，不复放纵如吾徒。
- 忆昨相见巴子国，谒我江上颜何娱。
- 求文得卷读不已，有似骏马行且且。
- 自言好学老未厌，方册几许鲁作鱼。
- 古书今文遍天下，架上未有耿不愉。
- 示我近所集，漫如游通衢。
- 通衢众所入，癃残诡怪杂沓不辨可叹吁。
- 文人大约可数者，不过皆在众所誉。
- 此外何足爱，刓破无四隅。
- 况予固鲁钝，老苍处群雏。
- 入赵抱五弦，客齐不吹竽。
- 山林自窜久不出，回视众俊惊锟铻。
- 岂意误见取，骐骥参羸驽。
- 将观驰骋鬭雄健，无乃独不堪长途。
- 凄风腊月客荆楚，千里适魏劳奔趋。
- 将行纷乱苦无思，强说鄙意慙区区。

## 拼音
- zhou1 hang2 dao4 li3 ri4 ye4 shu1 ， jia1 shi4 hen4 bu4 jiu3 yu3 ju4 。
- xia2 shan1 xing2 jin4 jian4 ping2 chu3 ， she4 chuan2 deng1 an4 shen1 wu2 yu2 。
- nian4 jun1 zhi4 suo3 zi4 you3 chu4 ， bu2 fu4 fang4 zong4 ru2 wu2 tu2 。
- yi4 zuo2 xiang1 jian4 ba1 zi3 guo2 ， ye4 wo3 jiang1 shang4 yan2 he2 yu2 。
- qiu2 wen2 de2 juan4 du2 bu4 yi3 ， you3 si4 jun4 ma3 xing2 qie3 qie3 。
- zi4 yan2 hao4 xue2 lao3 wei4 yan4 ， fang1 ce4 ji3 xu3 lu3 zuo4 yu2 。
- gu3 shu1 jin1 wen2 bian4 tian1 xia4 ， jia4 shang4 wei4 you3 geng3 bu4 yu2 。
- shi4 wo3 jin4 suo3 ji2 ， man4 ru2 you2 tong1 qu2 。
- tong1 qu2 zhong4 suo3 ru4 ， long2 can2 gui3 guai4 za2 ta4 bu2 bian4 ke3 tan4 xu1 。
- wen2 ren2 da4 yue1 ke3 shu4 zhe3 ， bu2 guo4 jie1 zai4 zhong4 suo3 yu4 。
- ci3 wai4 he2 zu2 ai4 ， wan2 po4 wu2 si4 yu2 。
- kuang4 yu3 gu4 lu3 dun4 ， lao3 cang1 chu4 qun2 chu2 。
- ru4 zhao4 bao4 wu3 xian2 ， ke4 qi2 bu4 chui1 yu2 。
- shan1 lin2 zi4 cuan4 jiu3 bu4 chu1 ， hui2 shi4 zhong4 jun4 jing1 kun1 wu2 。
- qi3 yi4 wu4 jian4 qu3 ， qi2 ji4 can1 lei2 nu2 。
- jiang1 guan1 chi2 cheng3 dou4 xiong2 jian4 ， wu2 nai3 du2 bu4 kan1 chang2 tu2 。
- qi1 feng1 la4 yue4 ke4 jing1 chu3 ， qian1 li3 shi4 wei4 lao2 ben1 qu1 。
- jiang1 xing2 fen1 luan4 ku3 wu2 si1 ， qiang2 shuo1 bi3 yi4 can2 qu1 qu1 。

## 注释

## 译文

## 赏析
