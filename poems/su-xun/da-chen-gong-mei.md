---
id: su-xun-da-chen-gong-mei
title: 答陈公美
titlePinyin: da2 chen2 gong1 mei3
titleSlug: da-chen-gong-mei
author: 苏洵
authorPinyin: su1 xun2
authorSlug: su-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少壮事已远，旧交良可怀。
- 百年能几何，十载不得偕。
- 念昔居乡里，游处了无猜。
- 饮食不相舍，谈笑久所陪。
- 拜君以为兄，分蜜谁能开。
- 齿发俱未老，未至衰与颓。
- 我子在襁褓，君犹无婴孩。
- 君后独舍去，为吏天一涯。
- 我又厌奔走，远引不复来。
- 岁月杳难恃，区区老吾侪。
- 况从与君别，多事岁若排。
- 心力不能救，衰病侵骨骸。
- 二子皆已冠，如吾苦无才。
- 君亦已有嗣，骨目秀且佳。
- 人事知几变，会合终不谐。
- 昨者本不出，豪杰苦自咍。
- 欝欝自不乐，谁为子悲哀。
- 翻然感其说，东走陵巅崖。
- 不意君在此，得春笑与诙。
- 君颜蔚如故，大噱飞尘灰。
- 我老应可怪，白髭生两顋。
- 新句辱先赠，古诗许见推。
- 贤俊非独步，故旧每所乖。
- 作诗报嘉贶，亦聊以相催。

## 拼音
- shao4 zhuang4 shi4 yi3 yuan3 ， jiu4 jiao1 liang2 ke3 huai2 。
- bai3 nian2 neng2 ji3 he2 ， shi2 zai3 bu4 de2 xie2 。
- nian4 xi1 ju1 xiang1 li3 ， you2 chu4 le0 wu2 cai1 。
- yin3 shi2 bu4 xiang1 she4 ， tan2 xiao4 jiu3 suo3 pei2 。
- bai4 jun1 yi3 wei2 xiong1 ， fen1 mi4 shui2 neng2 kai1 。
- chi3 fa1 ju4 wei4 lao3 ， wei4 zhi4 shuai1 yu3 tui2 。
- wo3 zi3 zai4 qiang3 bao3 ， jun1 you2 wu2 ying1 hai2 。
- jun1 hou4 du2 she4 qu4 ， wei4 li4 tian1 yi4 ya2 。
- wo3 you4 yan4 ben1 zou3 ， yuan3 yin3 bu2 fu4 lai2 。
- sui4 yue4 yao3 nan2 shi4 ， qu1 qu1 lao3 wu2 chai2 。
- kuang4 cong2 yu3 jun1 bie2 ， duo1 shi4 sui4 ruo4 pai2 。
- xin1 li4 bu4 neng2 jiu4 ， shuai1 bing4 qin1 gu3 hai2 。
- er4 zi3 jie1 yi3 guan1 ， ru2 wu2 ku3 wu2 cai2 。
- jun1 yi4 yi3 you3 si4 ， gu3 mu4 xiu4 qie3 jia1 。
- ren2 shi4 zhi1 ji3 bian4 ， hui4 he2 zhong1 bu4 xie2 。
- zuo2 zhe3 ben3 bu4 chu1 ， hao2 jie2 ku3 zi4 hai1 。
- yu4 yu4 zi4 bu2 le4 ， shui2 wei4 zi3 bei1 ai1 。
- fan1 ran2 gan3 qi2 shuo1 ， dong1 zou3 ling2 dian1 ya2 。
- bu2 yi4 jun1 zai4 ci3 ， de2 chun1 xiao4 yu3 hui1 。
- jun1 yan2 wei4 ru2 gu4 ， da4 jue2 fei1 chen2 hui1 。
- wo3 lao3 ying4 ke3 guai4 ， bai2 zi1 sheng1 liang3 sai1 。
- xin1 ju4 ru3 xian1 zeng4 ， gu3 shi1 xu3 jian4 tui1 。
- xian2 jun4 fei1 du2 bu4 ， gu4 jiu4 mei3 suo3 guai1 。
- zuo4 shi1 bao4 jia1 kuang4 ， yi4 liao2 yi3 xiang1 cui1 。

## 注释

## 译文

## 赏析
