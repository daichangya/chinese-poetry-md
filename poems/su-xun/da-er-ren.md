---
id: su-xun-da-er-ren
title: 答二任
titlePinyin: da2 er4 ren4
titleSlug: da-er-ren
author: 苏洵
authorPinyin: su1 xun2
authorSlug: su-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鲁人贱夫子，呜丘指东家。
- 当时虽未遇，弟子已如麻。
- 奈何乡闾人，曾不为叹嗟。
- 区区吴越间，问骨不惮遐。
- 习见反不怪，海人等龙暇。
- 嗟我何足道，穷居出无车。
- 昨者入京落，文章彼人夸。
- 故旧未肯信，闻之笑呀呀。
- 独有两任子，知我有足嘉。
- 远游苦相念，长篇寄芬葩。
- 我道亦未尔，子得无增加。
- 贫穷已衰老，短发垂髿髿。
- 重禄无意取，思治山中畬。
- 往岁栽苦竹，细密如蒹葭。
- 庭前三小山，本为山中楂。
- 当前凿方池，寒泉照谽谺。
- 玩此可竟日，胡为踏朝衙。
- 何当子来会，酒食相邀遮。
- 愿为久相敬，终始无疵瑕。
- 闲居各无事，数来饮流霞。

## 拼音
- lu3 ren2 jian4 fu1 zi3 ， wu1 qiu1 zhi3 dong1 jia1 。
- dang1 shi2 sui1 wei4 yu4 ， di4 zi3 yi3 ru2 ma2 。
- nai4 he2 xiang1 lü2 ren2 ， ceng2 bu2 wei4 tan4 jie1 。
- qu1 qu1 wu2 yue4 jian1 ， wen4 gu3 bu2 dan4 xia2 。
- xi2 jian4 fan3 bu2 guai4 ， hai3 ren2 deng3 long2 xia2 。
- jie1 wo3 he2 zu2 dao4 ， qiong2 ju1 chu1 wu2 che1 。
- zuo2 zhe3 ru4 jing1 luo4 ， wen2 zhang1 bi3 ren2 kua1 。
- gu4 jiu4 wei4 ken3 xin4 ， wen2 zhi1 xiao4 ya0 ya0 。
- du2 you3 liang3 ren4 zi3 ， zhi1 wo3 you3 zu2 jia1 。
- yuan3 you2 ku3 xiang1 nian4 ， chang2 pian1 ji4 fen1 pa1 。
- wo3 dao4 yi4 wei4 er3 ， zi3 de2 wu2 zeng1 jia1 。
- pin2 qiong2 yi3 shuai1 lao3 ， duan3 fa4 chui2 sha1 sha1 。
- zhong4 lu4 wu2 yi4 qu3 ， si1 zhi4 shan1 zhong1 she1 。
- wang3 sui4 zai1 ku3 zhu2 ， xi4 mi4 ru2 jian1 jia1 。
- ting2 qian2 san1 xiao3 shan1 ， ben3 wei4 shan1 zhong1 zha1 。
- dang1 qian2 zao2 fang1 chi2 ， han2 quan2 zhao4 han1 xia1 。
- wan2 ci3 ke3 jing4 ri4 ， hu2 wei4 ta4 chao2 ya2 。
- he2 dang1 zi3 lai2 hui4 ， jiu3 shi2 xiang1 yao1 zhe1 。
- yuan4 wei4 jiu3 xiang1 jing4 ， zhong1 shi3 wu2 ci1 xia2 。
- xian2 ju1 ge4 wu2 shi4 ， shu4 lai2 yin3 liu2 xia2 。

## 注释

## 译文

## 赏析
