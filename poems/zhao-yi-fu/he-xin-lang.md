---
id: zhao-yi-fu-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 赵以夫
authorPinyin: zhao4 yi3 fu1
authorSlug: zhao-yi-fu
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 贺新郎
---
## 正文
- 春事浑如客。
- 趁新晴、花骢骄骏，纻衫轻窄。
- 腊瓮初倾光欲动，笑把黄甘旋擘。
- 更喜得、酒朋诗敌。
- 陶写襟怀觞咏里，似风流、王谢当年集。
- 忘尔汝，任争席。
- 疏帘画舫梅妆白。
- 看斜阳、波心镜面，照伊颜色。
- 飘缈笙歌天上谱，一刻千金莫惜。
- 谁信道、高楼占得。
- 柳外暝烟人去也，但月钩、冷浸阑干湿。
- 知过了，几寒食。

## 拼音
- chun1 shi4 hun2 ru2 ke4 。
- chen4 xin1 qing2 、 hua1 cong1 jiao1 jun4 ， zhu4 shan1 qing1 zhai3 。
- la4 weng4 chu1 qing1 guang1 yu4 dong4 ， xiao4 ba3 huang2 gan1 xuan2 bo4 。
- geng4 xi3 de2 、 jiu3 peng2 shi1 di2 。
- tao2 xie3 jin1 huai2 shang1 yong3 li3 ， si4 feng1 liu2 、 wang2 xie4 dang1 nian2 ji2 。
- wang4 er3 ru3 ， ren4 zheng1 xi2 。
- shu1 lian2 hua4 fang3 mei2 zhuang1 bai2 。
- kan4 xie2 yang2 、 bo1 xin1 jing4 mian4 ， zhao4 yi1 yan2 se4 。
- piao1 miao3 sheng1 ge1 tian1 shang4 pu3 ， yi2 ke4 qian1 jin1 mo4 xi1 。
- shui2 xin4 dao4 、 gao1 lou2 zhan4 de2 。
- liu3 wai4 ming2 yan1 ren2 qu4 ye3 ， dan4 yue4 gou1 、 leng3 jin4 lan2 gan1 shi1 。
- zhi1 guo4 le0 ， ji3 han2 shi2 。

## 注释

## 译文

## 赏析
