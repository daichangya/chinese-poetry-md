---
id: zhao-yi-fu-gui-zhi-xiang
title: 桂枝香
titlePinyin: gui4 zhi1 xiang1
titleSlug: gui-zhi-xiang
author: 赵以夫
authorPinyin: zhao4 yi3 fu1
authorSlug: zhao-yi-fu
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 桂枝香
---
## 正文
- 青霄望极。
- 际万里月明，无点云色。
- 一片冰壶世界，水乡先得。
- 年年客里惊秋半，倚西风、鬓华吹白。
- 觅闲无路，相逢且醉，好天凉夕。
- 听曲曲、仙韶促拍。
- 趁画舸飞空，雪浪翻激。
- 行乐风流，暗省旧时京国。
- 插空翠巇连星麓，但波痕、浮动金碧。
- 不如归去，扁舟五湖，钓竿渔笛。

## 拼音
- qing1 xiao1 wang4 ji2 。
- ji4 wan4 li3 yue4 ming2 ， wu2 dian3 yun2 se4 。
- yi2 pian4 bing1 hu2 shi4 jie4 ， shui3 xiang1 xian1 de2 。
- nian2 nian2 ke4 li3 jing1 qiu1 ban4 ， yi3 xi1 feng1 、 bin4 hua2 chui1 bai2 。
- mi4 xian2 wu2 lu4 ， xiang1 feng2 qie3 zui4 ， hao3 tian1 liang2 xi1 。
- ting1 qu3 qu3 、 xian1 shao2 cu4 pai1 。
- chen4 hua4 ge3 fei1 kong1 ， xue3 lang4 fan1 ji1 。
- xing2 le4 feng1 liu2 ， an4 sheng3 jiu4 shi2 jing1 guo2 。
- cha1 kong1 cui4 xi1 lian2 xing1 lu4 ， dan4 bo1 hen2 、 fu2 dong4 jin1 bi4 。
- bu4 ru2 gui1 qu4 ， pian1 zhou1 wu3 hu2 ， diao4 gan1 yu2 di2 。

## 注释

## 译文

## 赏析
