---
id: cai-ru-song-guo-shi-nan-yan-shi
title: 国师南岩诗
titlePinyin: guo2 shi1 nan2 yan2 shi1
titleSlug: guo-shi-nan-yan-shi
author: 蔡如松
authorPinyin: cai4 ru2 song1
authorSlug: cai-ru-song
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 七闽山秀江逾碧，俗知礼义亡奸慝。
- 贼潮何事率淮民，拥众南来稍蚕食。
- 椎埋却冢荒径里，醉饱呼天烂渔弋。
- 孽驹蹑迹逞神怪，河海波腾云泼墨。
- 门开启圣像双阙，台筑三清伴紫极。
- 一朝春燕飞入宫，九龙帐底生荆棘。
- 举宗屠肆血腥秽，骸骨无人坎坟域。
- 群凶睨目暗招邀，起火狐鸣乘月黑。
- 雪峰禅客漏遗种，物色漳川俄访得。
- 芦黄苇白秋风多，欲话辛酸语还塞。
- 易衣传入虎狼口，翻覆死生难可测。
- 至今尚余下辇处，巧作妖言相诞惑。
- 我曾亲到国师岩，父老颇能为记忆。
- 吐冤戟手骂从效，阴与群奸为羽翼。
- 孤僧逼将上车去，水石含悲空寂默。
- 唯有霜钟音韵清，破寒千里传消息。

## 拼音
- qi1 min3 shan1 xiu4 jiang1 yu2 bi4 ， su2 zhi1 li3 yi4 wang2 jian1 te4 。
- zei2 chao2 he2 shi4 lü4 huai2 min2 ， yong1 zhong4 nan2 lai2 shao1 can2 shi2 。
- zhui1 mai2 que4 zhong3 huang1 jing4 li3 ， zui4 bao3 hu1 tian1 lan4 yu2 yi4 。
- nie4 ju1 nie4 ji4 cheng3 shen2 guai4 ， he2 hai3 bo1 teng2 yun2 po1 mo4 。
- men2 kai1 qi3 sheng4 xiang4 shuang1 que1 ， tai2 zhu4 san1 qing1 ban4 zi3 ji2 。
- yi4 chao2 chun1 yan4 fei1 ru4 gong1 ， jiu3 long2 zhang4 di3 sheng1 jing1 ji2 。
- ju3 zong1 tu2 si4 xue4 xing1 hui4 ， hai2 gu3 wu2 ren2 kan3 fen2 yu4 。
- qun2 xiong1 ni4 mu4 an4 zhao1 yao1 ， qi3 huo3 hu2 ming2 cheng2 yue4 hei1 。
- xue3 feng1 chan2 ke4 lou4 yi2 zhong3 ， wu4 se4 zhang1 chuan1 e2 fang3 de2 。
- lu2 huang2 wei3 bai2 qiu1 feng1 duo1 ， yu4 hua4 xin1 suan1 yu3 hai2 sai1 。
- yi4 yi1 chuan2 ru4 hu3 lang2 kou3 ， fan1 fu4 si3 sheng1 nan2 ke3 ce4 。
- zhi4 jin1 shang4 yu2 xia4 nian3 chu4 ， qiao3 zuo4 yao1 yan2 xiang1 dan4 huo4 。
- wo3 ceng2 qin1 dao4 guo2 shi1 yan2 ， fu4 lao3 po1 neng2 wei4 ji4 yi4 。
- tu3 yuan1 ji3 shou3 ma4 cong2 xiao4 ， yin1 yu3 qun2 jian1 wei4 yu3 yi4 。
- gu1 seng1 bi1 jiang1 shang4 che1 qu4 ， shui3 shi2 han2 bei1 kong1 ji4 mo4 。
- wei2 you3 shuang1 zhong1 yin1 yun4 qing1 ， po4 han2 qian1 li3 chuan2 xiao1 xi1 。

## 注释

## 译文

## 赏析
