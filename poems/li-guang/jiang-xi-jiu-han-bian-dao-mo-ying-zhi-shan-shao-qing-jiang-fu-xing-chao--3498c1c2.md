---
id: li-guang-jiang-xi-jiu-han-bian-dao-mo-ying-zhi-shan-shao-qing-jiang-fu-xing-chao--3498c1c2
title: 江西久旱徧祷莫应稚山少卿将赴行朝一夕大雨遐迩沾足因成喜雨诗送行
titlePinyin: jiang1 xi1 jiu3 han4 bian4 dao3 mo4 ying4 zhi4 shan1 shao3 qing1 jiang1 fu4 xing2 chao2 yi4 xi1 da4 yu3 xia2 er3 zhan1 zu2 yin1 cheng2 xi3 yu3 shi1 song4 xing2
titleSlug: jiang-xi-jiu-han-bian-dao-mo-ying-zhi-shan-shao-qing-jiang-fu-xing-chao--3498c1c2
author: 李光
authorPinyin: li3 guang1
authorSlug: li-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老火擅炎夏，枯旱气欲然。
- 伤心早晚禾，注目高下田。
- 民穷舍耒耜，群起操戈鋋。
- 小偷何足道，所忧在四边。
- 夜来沧江雨，朝望水接天。
- 欢声达四境，渥泽遍大千。
- 清风亦徐来，扇簟皆可捐。
- 有怀林壑幽，僧窗思昼眠。
- 流浪生死海，一往六十年。
- 何以报主恩，粗了江西缘。
- 羡子朝上国，扬帆若登仙。
- 江山亦世情，雨后清且妍。
- 怅别南浦亭，杯行莫流连。
- 去去闻好音，一岁定九迁。

## 拼音
- lao3 huo3 shan4 yan2 xia4 ， ku1 han4 qi4 yu4 ran2 。
- shang1 xin1 zao3 wan3 he2 ， zhu4 mu4 gao1 xia4 tian2 。
- min2 qiong2 she4 lei3 si4 ， qun2 qi3 cao1 ge1 chan2 。
- xiao3 tou1 he2 zu2 dao4 ， suo3 you1 zai4 si4 bian1 。
- ye4 lai2 cang1 jiang1 yu3 ， chao2 wang4 shui3 jie1 tian1 。
- huan1 sheng1 da2 si4 jing4 ， wo4 ze2 bian4 da4 qian1 。
- qing1 feng1 yi4 xu2 lai2 ， shan4 dian4 jie1 ke3 juan1 。
- you3 huai2 lin2 he4 you1 ， seng1 chuang1 si1 zhou4 mian2 。
- liu2 lang4 sheng1 si3 hai3 ， yi4 wang3 liu4 shi2 nian2 。
- he2 yi3 bao4 zhu3 en1 ， cu1 le0 jiang1 xi1 yuan2 。
- xian4 zi3 chao2 shang4 guo2 ， yang2 fan1 ruo4 deng1 xian1 。
- jiang1 shan1 yi4 shi4 qing2 ， yu3 hou4 qing1 qie3 yan2 。
- chang4 bie2 nan2 pu3 ting2 ， bei1 xing2 mo4 liu2 lian2 。
- qu4 qu4 wen2 hao3 yin1 ， yi2 sui4 ding4 jiu3 qian1 。

## 注释

## 译文

## 赏析
