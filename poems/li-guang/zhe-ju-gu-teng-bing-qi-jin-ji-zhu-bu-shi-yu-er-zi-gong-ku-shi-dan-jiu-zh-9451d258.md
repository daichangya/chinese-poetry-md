---
id: li-guang-zhe-ju-gu-teng-bing-qi-jin-ji-zhu-bu-shi-yu-er-zi-gong-ku-shi-dan-jiu-zh-9451d258
title: 谪居古藤病起禁鸡猪不食与儿子攻苦食淡久之颇觉安健吕居仁书来传道家胎息之术因作食粥诗示孟愽并寄德应侍郎
titlePinyin: zhe2 ju1 gu3 teng2 bing4 qi3 jin4 ji1 zhu1 bu4 shi2 yu3 er2 zi0 gong1 ku3 shi2 dan4 jiu3 zhi1 po1 jue2 an1 jian4 lü3 ju1 ren2 shu1 lai2 chuan2 dao4 jia1 tai1 xi1 zhi1 shu4 yin1 zuo4 shi2 zhou1 shi1 shi4 meng4 bo2 bing4 ji4 de2 ying4 shi4 lang2
titleSlug: zhe-ju-gu-teng-bing-qi-jin-ji-zhu-bu-shi-yu-er-zi-gong-ku-shi-dan-jiu-zh-9451d258
author: 李光
authorPinyin: li3 guang1
authorSlug: li-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晨起一瓯粥，香粳粲如玉。
- 稀稠要得所，进火宁过熟。
- 空肠得软暖，和气自渗漉。
- 过午一瓯粥，缾罍有余粟。
- 淡薄资姜盐，腥秽谢鱼肉。
- 岭南气候恶，永日值三伏。
- 外强几中干，那受外物触。
- 两餐莫过饱，二粥可接续。
- 故人尺书至，教我御瘴毒。
- 燕坐朝黄庭，妙理端可瞩。
- 神车御气马，昼夜更往复。
- 久久当自佳，根深柯叶绿。
- 寄语陈太丘，人生真易足。
- 醉饱厌腥膻，忽认海南叔。

## 拼音
- chen2 qi3 yi4 ou1 zhou1 ， xiang1 jing1 can4 ru2 yu4 。
- xi1 chou2 yao4 de2 suo3 ， jin4 huo3 ning2 guo4 shu2 。
- kong1 chang2 de2 ruan3 nuan3 ， he2 qi4 zi4 shen4 lu4 。
- guo4 wu3 yi4 ou1 zhou1 ， ping2 lei2 you3 yu2 su4 。
- dan4 bao2 zi1 jiang1 yan2 ， xing1 hui4 xie4 yu2 rou4 。
- ling3 nan2 qi4 hou4 e4 ， yong3 ri4 zhi2 san1 fu2 。
- wai4 qiang2 ji3 zhong1 gan1 ， na4 shou4 wai4 wu4 chu4 。
- liang3 can1 mo4 guo4 bao3 ， er4 zhou1 ke3 jie1 xu4 。
- gu4 ren2 chi3 shu1 zhi4 ， jiao4 wo3 yu4 zhang4 du2 。
- yan4 zuo4 chao2 huang2 ting2 ， miao4 li3 duan1 ke3 zhu3 。
- shen2 che1 yu4 qi4 ma3 ， zhou4 ye4 geng4 wang3 fu4 。
- jiu3 jiu3 dang1 zi4 jia1 ， gen1 shen1 ke1 ye4 lü4 。
- ji4 yu3 chen2 tai4 qiu1 ， ren2 sheng1 zhen1 yi4 zu2 。
- zui4 bao3 yan4 xing1 shan1 ， hu1 ren4 hai3 nan2 shu1 。

## 注释

## 译文

## 赏析
