---
id: li-guang-xian-zhai-qing-zuo-you-huai-qi-er
title: 县斋清坐有怀  其二
titlePinyin: xian4 zhai1 qing1 zuo4 you3 huai2     qi2 er4
titleSlug: xian-zhai-qing-zuo-you-huai-qi-er
author: 李光
authorPinyin: li3 guang1
authorSlug: li-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 学道未忘名，欲跨扬州鹤。
- 渊明赋归来，颇恨未恢廓。
- 平生刚褊性，敢避穷兽搏。
- 君诗如清琴，平淡犹贺若。
- 泠然山水音，妙响振林壑。
- 宁为太史走，岂事桓温幕。
- 乐哉吴望游，微凉生殿阁。
- 况兹积雨后，枕簟谢焚灼。
- 未能去三彭，便可休六凿。
- 跌宕文字间，诗酒自相酢。
- 气凌李杜豪，力振曹刘弱。
- 偏师攻长城，稍稍出方略。
- 山川助离骚，景象如宿约。
- 阴风起虚籁，暮霭昏城郭。
- 菡萏泛金塘，筼筜陨银箨。
- 卧看晓参横，坐待残月落。
- 不愁衣典尽，尊空莫起酌。
- 明朝醉复醒，生忧押垂脚。

## 拼音
- xue2 dao4 wei4 wang4 ming2 ， yu4 kua4 yang2 zhou1 he4 。
- yuan1 ming2 fu4 gui1 lai2 ， po1 hen4 wei4 hui1 kuo4 。
- ping2 sheng1 gang1 bian3 xing4 ， gan3 bi4 qiong2 shou4 bo2 。
- jun1 shi1 ru2 qing1 qin2 ， ping2 dan4 you2 he4 ruo4 。
- ling2 ran2 shan1 shui3 yin1 ， miao4 xiang3 zhen4 lin2 he4 。
- ning2 wei4 tai4 shi3 zou3 ， qi3 shi4 huan2 wen1 mu4 。
- le4 zai1 wu2 wang4 you2 ， wei1 liang2 sheng1 dian4 ge2 。
- kuang4 zi1 ji1 yu3 hou4 ， zhen3 dian4 xie4 fen2 zhuo2 。
- wei4 neng2 qu4 san1 peng2 ， bian4 ke3 xiu1 liu4 zao2 。
- die1 dang4 wen2 zi4 jian1 ， shi1 jiu3 zi4 xiang1 cu4 。
- qi4 ling2 li3 du4 hao2 ， li4 zhen4 cao2 liu2 ruo4 。
- pian1 shi1 gong1 chang2 cheng2 ， shao1 shao1 chu1 fang1 lüe4 。
- shan1 chuan1 zhu4 li2 sao1 ， jing3 xiang4 ru2 su4 yue1 。
- yin1 feng1 qi3 xu1 lai4 ， mu4 ai3 hun1 cheng2 guo1 。
- han4 dan4 fan4 jin1 tang2 ， yun2 dang1 yun3 yin2 tuo4 。
- wo4 kan4 xiao3 can1 heng2 ， zuo4 dai4 can2 yue4 luo4 。
- bu4 chou2 yi1 dian3 jin4 ， zun1 kong1 mo4 qi3 zhuo2 。
- ming2 chao2 zui4 fu4 xing3 ， sheng1 you1 ya1 chui2 jiao3 。

## 注释

## 译文

## 赏析
