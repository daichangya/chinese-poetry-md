---
id: li-guang-ke-you-jian-kui-wen-ji-yun-ke-zhuang-yuan-yang-gan-er-you-zuo
title: 客有见馈温剂云可壮元阳感而有作
titlePinyin: ke4 you3 jian4 kui4 wen1 ji4 yun2 ke3 zhuang4 yuan2 yang2 gan3 er2 you3 zuo4
titleSlug: ke-you-jian-kui-wen-ji-yun-ke-zhuang-yuan-yang-gan-er-you-zuo
author: 李光
authorPinyin: li3 guang1
authorSlug: li-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 世人服暖药，皆云壮元阳。
- 元阳本无亏，药石徒损伤。
- 人生百岁期，南北随炎凉。
- 君看田野间，父老多康强。
- 茅簷弄儿孙，春陇驱牛羊。
- 何曾识丹剂，但喜秫黍香。
- 伊予十年谪，日闻贵人亡。
- 金丹不离口，丱妙常在傍。
- 真元日渗漏，滓秽留空肠。
- 四大忽分离，一物不得将。
- 歌喉变哀音，舞衣换缞裳。
- 炉残箭镞砂，箧余鹿角霜。
- 咄哉此愚夫，取乐殊未央。
- 我有出世法，亦知不死方。
- 御寒须布帛，欲饱资稻粱。
- 床头酒一壶，膝上琴一张。
- 兴来或挥手，客至亦举觞。
- 涤砚临清池，抄书傍明窗。
- 日用但如斯，便觉日月长。
- 参苓性和平，扶衰固难忘。
- 恃药恣声色，如人畜豺狼。
- 此理甚明白，吾言岂荒唐。
- 书为座右铭，聊以砭世盲。

## 拼音
- shi4 ren2 fu2 nuan3 yao4 ， jie1 yun2 zhuang4 yuan2 yang2 。
- yuan2 yang2 ben3 wu2 kui1 ， yao4 shi2 tu2 sun3 shang1 。
- ren2 sheng1 bai3 sui4 qi1 ， nan2 bei3 sui2 yan2 liang2 。
- jun1 kan4 tian2 ye3 jian1 ， fu4 lao3 duo1 kang1 qiang2 。
- mao2 yan2 nong4 er2 sun1 ， chun1 long3 qu1 niu2 yang2 。
- he2 ceng2 shi2 dan1 ji4 ， dan4 xi3 shu2 shu3 xiang1 。
- yi1 yu3 shi2 nian2 zhe2 ， ri4 wen2 gui4 ren2 wang2 。
- jin1 dan1 bu4 li2 kou3 ， guan4 miao4 chang2 zai4 bang4 。
- zhen1 yuan2 ri4 shen4 lou4 ， zi3 hui4 liu2 kong1 chang2 。
- si4 da4 hu1 fen1 li2 ， yi2 wu4 bu4 de2 jiang1 。
- ge1 hou2 bian4 ai1 yin1 ， wu3 yi1 huan4 shuai1 shang0 。
- lu2 can2 jian4 zu2 sha1 ， qie4 yu2 lu4 jiao3 shuang1 。
- duo1 zai1 ci3 yu2 fu1 ， qu3 le4 shu1 wei4 yang1 。
- wo3 you3 chu1 shi4 fa3 ， yi4 zhi1 bu4 si3 fang1 。
- yu4 han2 xu1 bu4 bo2 ， yu4 bao3 zi1 dao4 liang2 。
- chuang2 tou2 jiu3 yi4 hu2 ， xi1 shang4 qin2 yi4 zhang1 。
- xing1 lai2 huo4 hui1 shou3 ， ke4 zhi4 yi4 ju3 shang1 。
- di2 yan4 lin2 qing1 chi2 ， chao1 shu1 bang4 ming2 chuang1 。
- ri4 yong4 dan4 ru2 si1 ， bian4 jue2 ri4 yue4 chang2 。
- can1 ling2 xing4 he2 ping2 ， fu2 shuai1 gu4 nan2 wang4 。
- shi4 yao4 zi4 sheng1 se4 ， ru2 ren2 chu4 chai2 lang2 。
- ci3 li3 shen4 ming2 bai2 ， wu2 yan2 qi3 huang1 tang2 。
- shu1 wei4 zuo4 you4 ming2 ， liao2 yi3 bian1 shi4 mang2 。

## 注释

## 译文

## 赏析
