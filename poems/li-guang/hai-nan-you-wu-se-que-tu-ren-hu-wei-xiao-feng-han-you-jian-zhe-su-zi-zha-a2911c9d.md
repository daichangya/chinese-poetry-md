---
id: li-guang-hai-nan-you-wu-se-que-tu-ren-hu-wei-xiao-feng-han-you-jian-zhe-su-zi-zha-a2911c9d
title: 海南有五色雀土人呼为小凤罕有见者苏子瞻谪居此郡绍圣庚辰冬再见之常作诗记其事公实以是年北归癸酉冬予亦两见之今二年矣乙亥八月二十二日会客陈氏园飞鸣庭下回翔久之众客惊叹创见因赋是诗
titlePinyin: hai3 nan2 you3 wu3 se4 que4 tu3 ren2 hu1 wei4 xiao3 feng4 han3 you3 jian4 zhe3 su1 zi3 zhan1 zhe2 ju1 ci3 jun4 shao4 sheng4 geng1 chen2 dong1 zai4 jian4 zhi1 chang2 zuo4 shi1 ji4 qi2 shi4 gong1 shi2 yi3 shi4 nian2 bei3 gui1 gui3 you3 dong1 yu3 yi4 liang3 jian4 zhi1 jin1 er4 nian2 yi3 yi3 hai4 ba1 yue4 er4 shi2 er4 ri4 hui4 ke4 chen2 shi4 yuan2 fei1 ming2 ting2 xia4 hui2 xiang2 jiu3 zhi1 zhong4 ke4 jing1 tan4 chuang4 jian4 yin1 fu4 shi4 shi1
titleSlug: hai-nan-you-wu-se-que-tu-ren-hu-wei-xiao-feng-han-you-jian-zhe-su-zi-zha-a2911c9d
author: 李光
authorPinyin: li3 guang1
authorSlug: li-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海南有珍禽，厥服具五色。
- 绛者为之长，飞鸣随止息。
- 佳哉陈氏园，形制存古迹。
- 我游秀野堂，森木荫华席。
- 群飞为我来，驯扰如夙昔。
- 鸱枭既远遁，乌鸢俱辟易。
- 邦人号小凤，隐见异凡翼。
- 姬公叹不闻，尼父未之识。
- 嗟予戅且愚，疾恶不量力。
- 叱杞诮希烈，流窜至南极。
- 神物知吾忠，天公怜我直。
- 吉凶有先兆，告我将返北。
- 苏公不吾欺，流咏冠今昔。
- 斯言傥有徴，便可具接淅。

## 拼音
- hai3 nan2 you3 zhen1 qin2 ， jue2 fu2 ju4 wu3 se4 。
- jiang4 zhe3 wei4 zhi1 chang2 ， fei1 ming2 sui2 zhi3 xi1 。
- jia1 zai1 chen2 shi4 yuan2 ， xing2 zhi4 cun2 gu3 ji4 。
- wo3 you2 xiu4 ye3 tang2 ， sen1 mu4 yin4 hua2 xi2 。
- qun2 fei1 wei4 wo3 lai2 ， xun4 rao3 ru2 su4 xi1 。
- chi1 xiao1 ji4 yuan3 dun4 ， wu1 yuan1 ju4 pi4 yi4 。
- bang1 ren2 hao4 xiao3 feng4 ， yin3 jian4 yi4 fan2 yi4 。
- ji1 gong1 tan4 bu4 wen2 ， ni2 fu4 wei4 zhi1 shi2 。
- jie1 yu3 gang4 qie3 yu2 ， ji2 e4 bu4 liang4 li4 。
- chi4 qi3 qiao4 xi1 lie4 ， liu2 cuan4 zhi4 nan2 ji2 。
- shen2 wu4 zhi1 wu2 zhong1 ， tian1 gong1 lian2 wo3 zhi2 。
- ji2 xiong1 you3 xian1 zhao4 ， gao4 wo3 jiang1 fan3 bei3 。
- su1 gong1 bu4 wu2 qi1 ， liu2 yong3 guan1 jin1 xi1 。
- si1 yan2 tang3 you3 zhi3 ， bian4 ke3 ju4 jie1 xi1 。

## 注释

## 译文

## 赏析
