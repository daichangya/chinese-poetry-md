---
id: li-guang-zeng-pei-dao-ren
title: 赠裴道人
titlePinyin: zeng4 pei2 dao4 ren2
titleSlug: zeng-pei-dao-ren
author: 李光
authorPinyin: li3 guang1
authorSlug: li-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道人今年七十六，问我修行惟绝欲。
- 密栽涩勒当疏篱，旋辟荒榛结茅屋。
- 不抄书，不看读，宴坐凝然常瞑目。
- 夜深频咽玉池泉，晨起随缘饱𫉄粥。
- 甘脆肥浓腐我肠，巧笑蛾眉真鸩毒。
- 蛮烟瘴雾隘空虚，谨守药炉谁敢触。
- 我爱裴君道机熟，过我玄谈已超俗。
- 三峰顶上少人行，百尺竿头防失足。
- 世人那识天地根，往来绵绵无断续。
- 嗟予流转海南村，智者方明祸中福。
- 君不见庞道蕴，尽将活计沈湘江，自织笟篱供口腹。
- 又不见成都市上严君平，终日垂帘唯卖卜。
- 王侯蝼螘同丘墟，学道从来贵幽独。
- 蚌生珠，石含玉，看我丹成跨鸿鹄。
- 马蹄去去稳着鞭，关山路永多坑谷。

## 拼音
- dao4 ren2 jin1 nian2 qi1 shi2 liu4 ， wen4 wo3 xiu1 xing2 wei2 jue2 yu4 。
- mi4 zai1 se4 le4 dang1 shu1 li2 ， xuan2 pi4 huang1 zhen1 jie2 mao2 wu1 。
- bu4 chao1 shu1 ， bu2 kan4 du2 ， yan4 zuo4 ning2 ran2 chang2 ming2 mu4 。
- ye4 shen1 pin2 yan4 yu4 chi2 quan2 ， chen2 qi3 sui2 yuan2 bao3 𫉄 zhou1 。
- gan1 cui4 fei2 nong2 fu3 wo3 chang2 ， qiao3 xiao4 e2 mei2 zhen1 zhen4 du2 。
- man2 yan1 zhang4 wu4 ai4 kong1 xu1 ， jin3 shou3 yao4 lu2 shui2 gan3 chu4 。
- wo3 ai4 pei2 jun1 dao4 ji1 shu2 ， guo4 wo3 xuan2 tan2 yi3 chao1 su2 。
- san1 feng1 ding3 shang4 shao3 ren2 xing2 ， bai3 chi3 gan1 tou2 fang2 shi1 zu2 。
- shi4 ren2 na4 shi2 tian1 di4 gen1 ， wang3 lai2 mian2 mian2 wu2 duan4 xu4 。
- jie1 yu3 liu2 zhuan3 hai3 nan2 cun1 ， zhi4 zhe3 fang1 ming2 huo4 zhong1 fu2 。
- jun1 bu2 jian4 pang2 dao4 yun4 ， jin4 jiang1 huo2 ji4 shen3 xiang1 jiang1 ， zi4 zhi1 gu1 li2 gong4 kou3 fu4 。
- you4 bu2 jian4 cheng2 du1 shi4 shang4 yan2 jun1 ping2 ， zhong1 ri4 chui2 lian2 wei2 mai4 bu3 。
- wang2 hou2 lou2 yi3 tong2 qiu1 xu1 ， xue2 dao4 cong2 lai2 gui4 you1 du2 。
- bang4 sheng1 zhu1 ， shi2 han2 yu4 ， kan4 wo3 dan1 cheng2 kua4 hong2 hu2 。
- ma3 ti2 qu4 qu4 wen3 zhe0 bian1 ， guan1 shan1 lu4 yong3 duo1 keng1 gu3 。

## 注释

## 译文

## 赏析
