---
id: li-guang-ji-ti-yu-yao-xu-zai-xin-zuo-yan-gong-tang
title: 寄题余姚徐宰新作严公堂
titlePinyin: ji4 ti2 yu2 yao2 xu2 zai3 xin1 zuo4 yan2 gong1 tang2
titleSlug: ji-ti-yu-yao-xu-zai-xin-zuo-yan-gong-tang
author: 李光
authorPinyin: li3 guang1
authorSlug: li-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子陵古真隐，逸气横九州。
- 平生江海志，自比巢与由。
- 鸿飞本冥冥，肯为稻粱谋。
- 虚屈万乘顾，枉烦物色求。
- 贻书诮君房，预作腰领忧。
- 舜江公邑里，公去逾千秋。
- 青山无古今，大江日东流。
- 人物浪淘尽，英名至今留。
- 当年渔钓地，陈迹余荒丘。
- 徐侯有佳政，百里安田畴。
- 作堂名严公，怀贤慕前修。
- 时来对江山，一尊更献酬。
- 我岂隐沦欤，三黜今白头。
- 年来賸得闲，忘机狎群鸥。
- 结茅牟湖傍，一竿幸可投。
- 蒻笠青蓑衣，生涯寄扁舟。
- 严子定不死，吾将从之游。

## 拼音
- zi3 ling2 gu3 zhen1 yin3 ， yi4 qi4 heng2 jiu3 zhou1 。
- ping2 sheng1 jiang1 hai3 zhi4 ， zi4 bi3 chao2 yu3 you2 。
- hong2 fei1 ben3 ming2 ming2 ， ken3 wei4 dao4 liang2 mou2 。
- xu1 qu1 wan4 sheng4 gu4 ， wang3 fan2 wu4 se4 qiu2 。
- yi2 shu1 qiao4 jun1 fang2 ， yu4 zuo4 yao1 ling3 you1 。
- shun4 jiang1 gong1 yi4 li3 ， gong1 qu4 yu2 qian1 qiu1 。
- qing1 shan1 wu2 gu3 jin1 ， da4 jiang1 ri4 dong1 liu2 。
- ren2 wu4 lang4 tao2 jin4 ， ying1 ming2 zhi4 jin1 liu2 。
- dang1 nian2 yu2 diao4 di4 ， chen2 ji4 yu2 huang1 qiu1 。
- xu2 hou2 you3 jia1 zheng4 ， bai3 li3 an1 tian2 chou2 。
- zuo4 tang2 ming2 yan2 gong1 ， huai2 xian2 mu4 qian2 xiu1 。
- shi2 lai2 dui4 jiang1 shan1 ， yi4 zun1 geng4 xian4 chou2 。
- wo3 qi3 yin3 lun2 yu2 ， san1 chu4 jin1 bai2 tou2 。
- nian2 lai2 sheng4 de2 xian2 ， wang4 ji1 xia2 qun2 ou1 。
- jie2 mao2 mu4 hu2 bang4 ， yi4 gan1 xing4 ke3 tou2 。
- ruo4 li4 qing1 suo1 yi1 ， sheng1 ya2 ji4 pian1 zhou1 。
- yan2 zi3 ding4 bu4 si3 ， wu2 jiang1 cong2 zhi1 you2 。

## 注释

## 译文

## 赏析
