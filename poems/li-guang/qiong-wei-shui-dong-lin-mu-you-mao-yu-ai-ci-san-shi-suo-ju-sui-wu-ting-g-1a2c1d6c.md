---
id: li-guang-qiong-wei-shui-dong-lin-mu-you-mao-yu-ai-ci-san-shi-suo-ju-sui-wu-ting-g-1a2c1d6c
title: 琼惟水东林木幽茂予爱此三士所居虽无亭馆之胜而气象清远连日水涨隔绝悠然遐想各成一诗目为城东三咏  其一
titlePinyin: qiong2 wei2 shui3 dong1 lin2 mu4 you1 mao4 yu3 ai4 ci3 san1 shi4 suo3 ju1 sui1 wu2 ting2 guan3 zhi1 sheng4 er2 qi4 xiang4 qing1 yuan3 lian2 ri4 shui3 zhang3 ge2 jue2 you1 ran2 xia2 xiang3 ge4 cheng2 yi4 shi1 mu4 wei4 cheng2 dong1 san1 yong3     qi2 yi1
titleSlug: qiong-wei-shui-dong-lin-mu-you-mao-yu-ai-ci-san-shi-suo-ju-sui-wu-ting-g-1a2c1d6c
author: 李光
authorPinyin: li3 guang1
authorSlug: li-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南极多老人，及见九代孙。
- 君生古崖州，气质清且温。
- 今年八十二，颇觉行步奔。
- 白髪暎红颊，疑是羲皇人。
- 城东有幽居，潇洒真隐沦。
- 渊明寓栗里，子美还羌村。
- 迁流到双泉，得与君子邻。
- 仁里圣所择，德齿古所尊。
- 佳节近重阳，黄花已纷纷。
- 家家社酒香，处处烹鸡豚。
- 今朝风日好，水落依旧痕。
- 一散腰脚顽，杖策时叩门。

## 拼音
- nan2 ji2 duo1 lao3 ren2 ， ji2 jian4 jiu3 dai4 sun1 。
- jun1 sheng1 gu3 ya2 zhou1 ， qi4 zhi4 qing1 qie3 wen1 。
- jin1 nian2 ba1 shi2 er4 ， po1 jue2 xing2 bu4 ben1 。
- bai2 fa4 ying4 hong2 jia2 ， yi2 shi4 xi1 huang2 ren2 。
- cheng2 dong1 you3 you1 ju1 ， xiao1 sa3 zhen1 yin3 lun2 。
- yuan1 ming2 yu4 li4 li3 ， zi3 mei3 hai2 qiang1 cun1 。
- qian1 liu2 dao4 shuang1 quan2 ， de2 yu3 jun1 zi3 lin2 。
- ren2 li3 sheng4 suo3 ze2 ， de2 chi3 gu3 suo3 zun1 。
- jia1 jie2 jin4 chong2 yang2 ， huang2 hua1 yi3 fen1 fen1 。
- jia1 jia1 she4 jiu3 xiang1 ， chu4 chu4 peng1 ji1 tun2 。
- jin1 chao2 feng1 ri4 hao3 ， shui3 luo4 yi1 jiu4 hen2 。
- yi2 san4 yao1 jiao3 wan2 ， zhang4 ce4 shi2 kou4 men2 。

## 注释

## 译文

## 赏析
