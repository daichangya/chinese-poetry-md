---
id: li-guang-zi-ran-jie-yin-bei-hai-zuo-gu-feng-song-xing
title: 自然解印北还作古风送行
titlePinyin: zi4 ran2 jie3 yin4 bei3 hai2 zuo4 gu3 feng1 song4 xing2
titleSlug: zi-ran-jie-yin-bei-hai-zuo-gu-feng-song-xing
author: 李光
authorPinyin: li3 guang1
authorSlug: li-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 徐侯古循吏，作牧海南边。
- 三载抚民夷，擒纵出拘挛。
- 里巷绝嗟呼，囹圄无淹延。
- 父老有好词，不见吏索钱。
- 忽闻解印绶，蛮歌惨离筵。
- 远控横海鲸，追蹑凌波仙。
- 寄语广利神，无令飓风颠。
- 临行一麾手，万事尽弃捐。
- 勿作儿女恋，吚嚘涕潺湲。
- 火云赤峥嵘，修途愿加鞭。
- 爱君气猛厉，心似铁石坚。
- 迥悟出世法，痛扫习气纒。
- 明窗净棐几，华藏了大千。
- 别语徒谆谆，维摩本无言。

## 拼音
- xu2 hou2 gu3 xun2 li4 ， zuo4 mu4 hai3 nan2 bian1 。
- san1 zai3 fu3 min2 yi2 ， qin2 zong4 chu1 ju1 luan2 。
- li3 xiang4 jue2 jie1 hu1 ， ling2 yu3 wu2 yan1 yan2 。
- fu4 lao3 you3 hao3 ci2 ， bu2 jian4 li4 suo3 qian2 。
- hu1 wen2 jie3 yin4 shou4 ， man2 ge1 can3 li2 yan2 。
- yuan3 kong4 heng2 hai3 jing1 ， zhui1 nie4 ling2 bo1 xian1 。
- ji4 yu3 guang3 li4 shen2 ， wu2 ling4 ju4 feng1 dian1 。
- lin2 xing2 yi4 hui1 shou3 ， wan4 shi4 jin4 qi4 juan1 。
- wu4 zuo4 er2 nü3 lian4 ， yi1 you1 ti4 chan2 yuan2 。
- huo3 yun2 chi4 zheng1 rong2 ， xiu1 tu2 yuan4 jia1 bian1 。
- ai4 jun1 qi4 meng3 li4 ， xin1 si4 tie3 shi2 jian1 。
- jiong3 wu4 chu1 shi4 fa3 ， tong4 sao3 xi2 qi4 chan2 。
- ming2 chuang1 jing4 fei3 ji3 ， hua2 cang2 le0 da4 qian1 。
- bie2 yu3 tu2 zhun1 zhun1 ， wei2 mo2 ben3 wu2 yan2 。

## 注释

## 译文

## 赏析
