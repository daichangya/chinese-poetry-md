---
id: li-guang-hai-wai-qi-hou-mei-sui-san-si-yue-jian-yi-ru-ju-shu-ke-you-zi-ji-yang-zh-a722038f
title: 海外气候每岁三四月间已如剧暑客有自吉阳至者寓馆问汉亭累日且言吉阳气候昼夜如炊因叹此邦之胜乃知人生无有足时不经热恼岂知平日之清凉乎故古之达者毎以此对治释氏云推落大火坑火坑变成池皮鞋和尚以为即时清凉也苏公亦云岭南瘴毒地有此江月寒乃知天壤间何人不清安予谪居岭海逾十五年见闻习熟不以为异因作此诗以自慰且以警世之贱丈夫一不快即愁叹怨愤或讥谤怒骂如柳刘之徒盖未足以语此也
titlePinyin: hai3 wai4 qi4 hou4 mei3 sui4 san1 si4 yue4 jian1 yi3 ru2 ju4 shu3 ke4 you3 zi4 ji2 yang2 zhi4 zhe3 yu4 guan3 wen4 han4 ting2 lei4 ri4 qie3 yan2 ji2 yang2 qi4 hou4 zhou4 ye4 ru2 chui1 yin1 tan4 ci3 bang1 zhi1 sheng4 nai3 zhi1 ren2 sheng1 wu2 you3 zu2 shi2 bu4 jing1 re4 nao3 qi3 zhi1 ping2 ri4 zhi1 qing1 liang2 hu1 gu4 gu3 zhi1 da2 zhe3 mei3 yi3 ci3 dui4 zhi4 shi4 shi4 yun2 tui1 luo4 da4 huo3 keng1 huo3 keng1 bian4 cheng2 chi2 pi2 xie2 he2 shang4 yi3 wei2 ji2 shi2 qing1 liang2 ye3 su1 gong1 yi4 yun2 ling3 nan2 zhang4 du2 di4 you3 ci3 jiang1 yue4 han2 nai3 zhi1 tian1 rang3 jian1 he2 ren2 bu4 qing1 an1 yu3 zhe2 ju1 ling3 hai3 yu2 shi2 wu3 nian2 jian4 wen2 xi2 shu2 bu4 yi3 wei2 yi4 yin1 zuo4 ci3 shi1 yi3 zi4 wei4 qie3 yi3 jing3 shi4 zhi1 jian4 zhang4 fu0 yi2 bu2 kuai4 ji2 chou2 tan4 yuan4 fen4 huo4 ji1 bang4 nu4 ma4 ru2 liu3 liu2 zhi1 tu2 gai4 wei4 zu2 yi3 yu3 ci3 ye3
titleSlug: hai-wai-qi-hou-mei-sui-san-si-yue-jian-yi-ru-ju-shu-ke-you-zi-ji-yang-zh-a722038f
author: 李光
authorPinyin: li3 guang1
authorSlug: li-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客自东来说吉阳，始知儋耳本清凉。
- 潮声卷海千峰雨，月色侵门满地霜。
- 更欲何方寻佛国，此生真欲老蛮乡。
- 安心守一师吾祖，尚觉人间日月长。

## 拼音
- ke4 zi4 dong1 lai2 shuo1 ji2 yang2 ， shi3 zhi1 dan1 er3 ben3 qing1 liang2 。
- chao2 sheng1 juan4 hai3 qian1 feng1 yu3 ， yue4 se4 qin1 men2 man3 di4 shuang1 。
- geng4 yu4 he2 fang1 xun2 fo2 guo2 ， ci3 sheng1 zhen1 yu4 lao3 man2 xiang1 。
- an1 xin1 shou3 yi4 shi1 wu2 zu3 ， shang4 jue2 ren2 jian1 ri4 yue4 chang2 。

## 注释

## 译文

## 赏析
