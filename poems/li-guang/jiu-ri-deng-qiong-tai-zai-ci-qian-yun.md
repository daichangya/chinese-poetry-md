---
id: li-guang-jiu-ri-deng-qiong-tai-zai-ci-qian-yun
title: 九日登琼台再次前韵
titlePinyin: jiu3 ri4 deng1 qiong2 tai2 zai4 ci4 qian2 yun4
titleSlug: jiu-ri-deng-qiong-tai-zai-ci-qian-yun
author: 李光
authorPinyin: li3 guang1
authorSlug: li-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 异乡感节物，聊赴使君请。
- 层台缥缈间，野旷天宇静。
- 木落水涵空，氛雾俱远屏。
- 篱边菊斓斑，远摘带沙泞。
- 谁云鼓吹雄，谩欲等鼃黾。
- 短髪不胜簪，乌帽倩谁整。
- 衰颓强追欢，起舞羞顾影。
- 君忧白昼短，我爱清夜永。
- 三釂意弥勤，殽酒罄杯皿。
- 弃置身外事，聊复乐俄顷。
- 世方汹波澜，我心犹古井。
- 归来豪兴尽，宴坐朝内景。
- 明朝汲新泉，旧箧余赐茗。

## 拼音
- yi4 xiang1 gan3 jie2 wu4 ， liao2 fu4 shi3 jun1 qing3 。
- ceng2 tai2 piao1 miao3 jian1 ， ye3 kuang4 tian1 yu3 jing4 。
- mu4 luo4 shui3 han2 kong1 ， fen1 wu4 ju4 yuan3 ping2 。
- li2 bian1 ju2 lan2 ban1 ， yuan3 zhai1 dai4 sha1 ning4 。
- shui2 yun2 gu3 chui1 xiong2 ， man4 yu4 deng3 wa1 mian3 。
- duan3 fa4 bu2 sheng4 zan1 ， wu1 mao4 qian4 shui2 zheng3 。
- shuai1 tui2 qiang2 zhui1 huan1 ， qi3 wu3 xiu1 gu4 ying3 。
- jun1 you1 bai2 zhou4 duan3 ， wo3 ai4 qing1 ye4 yong3 。
- san1 jiao4 yi4 mi2 qin2 ， yao2 jiu3 qing4 bei1 min3 。
- qi4 zhi4 shen1 wai4 shi4 ， liao2 fu4 le4 e2 qing3 。
- shi4 fang1 xiong1 bo1 lan2 ， wo3 xin1 you2 gu3 jing3 。
- gui1 lai2 hao2 xing4 jin4 ， yan4 zuo4 chao2 nei4 jing3 。
- ming2 chao2 ji2 xin1 quan2 ， jiu4 qie4 yu2 ci4 ming2 。

## 注释

## 译文

## 赏析
