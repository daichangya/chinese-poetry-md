---
id: li-guang-qu-di-cao
title: 去地草
titlePinyin: qu4 di4 cao3
titleSlug: qu-di-cao
author: 李光
authorPinyin: li3 guang1
authorSlug: li-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城东古双泉，清驶给万家。
- 缾罂昼夜给，舶贾杂邻娃。
- 蛮童与蜑女，赤脚两髻丫。
- 常苦藻荇繁，滋蔓掩白沙。
- 萧疏失林影，聒聒鸣乱蛙。
- 十夫勇善没，入水初纷拏。
- 讵劳斧钺诛，芟荑费锄杷。
- 除恶去根本，无令再萌芽。
- 依凭绝纤鳞，惊惧失老蛇。
- 风吹有縠纹，月照无纤瑕。
- 铜盆湛冰雪，石鼎发乳花。
- 余波及农圃，父老免叹嗟。

## 拼音
- cheng2 dong1 gu3 shuang1 quan2 ， qing1 shi3 gei3 wan4 jia1 。
- ping2 ying1 zhou4 ye4 gei3 ， bo2 jia3 za2 lin2 wa2 。
- man2 tong2 yu3 dan4 nü3 ， chi4 jiao3 liang3 ji4 ya1 。
- chang2 ku3 zao3 xing4 fan2 ， zi1 man4 yan3 bai2 sha1 。
- xiao1 shu1 shi1 lin2 ying3 ， guo1 guo1 ming2 luan4 wa1 。
- shi2 fu1 yong3 shan4 mei2 ， ru4 shui3 chu1 fen1 na2 。
- ju4 lao2 fu3 yue4 zhu1 ， shan1 yi2 fei4 chu2 pa2 。
- chu2 e4 qu4 gen1 ben3 ， wu2 ling4 zai4 meng2 ya2 。
- yi1 ping2 jue2 xian1 lin2 ， jing1 ju4 shi1 lao3 she2 。
- feng1 chui1 you3 hu2 wen2 ， yue4 zhao4 wu2 xian1 xia2 。
- tong2 pen2 zhan4 bing1 xue3 ， shi2 ding3 fa1 ru3 hua1 。
- yu2 bo1 ji2 nong2 pu3 ， fu4 lao3 mian3 tan4 jie1 。

## 注释

## 译文

## 赏析
