---
id: li-guang-jiu-yue-er-ri-zi-gong-guan-qian-ju-shuang-quan-feng-wu-you-sheng-zuo-shu-7f973c2b
title: 九月二日自公馆迁居双泉风物幽胜作双泉诗二十韵
titlePinyin: jiu3 yue4 er4 ri4 zi4 gong1 guan3 qian1 ju1 shuang1 quan2 feng1 wu4 you1 sheng4 zuo4 shuang1 quan2 shi1 er4 shi2 yun4
titleSlug: jiu-yue-er-ri-zi-gong-guan-qian-ju-shuang-quan-feng-wu-you-sheng-zuo-shu-7f973c2b
author: 李光
authorPinyin: li3 guang1
authorSlug: li-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山腰秘灵源，初出才一线。
- 方池湛空碧，奔驰忽萦转。
- 皎皎涵青苹，累累涌珠串。
- 夜深耿落月，澄澈静如练。
- 呀然旧穴深，神物或时现。
- 邦人傥知敬，早岁起雷电。
- 琼山濒巨海，卤水充煎炼。
- 凛然居其间，正味独不变。
- 我来卜幽居，萧洒得奇观。
- 挹彼注两泉，渑淄忘分辨。
- 陶公岂虚言，掬饮逃祸难。
- 激齿冰雪寒，晨起频嗽咽。
- 入腹清而冽，丹田赖浇灌。
- 甘寒胜钟乳，精洁可羞荐。
- 静无蛙蜩喧，不受泥滓淀。
- 惠泉入权门，疲人走邮传。
- 贪泉亦强名，闻者自鄙贱。
- 瓶罂日夜汲，闾里悉周徧。
- 数椽如可老，一壑吾欲擅。
- 时时俯清泠，照见本来面。

## 拼音
- shan1 yao1 mi4 ling2 yuan2 ， chu1 chu1 cai2 yi2 xian4 。
- fang1 chi2 zhan4 kong1 bi4 ， ben1 chi2 hu1 ying2 zhuan3 。
- jiao3 jiao3 han2 qing1 ping2 ， lei4 lei4 yong3 zhu1 chuan4 。
- ye4 shen1 geng3 luo4 yue4 ， cheng2 che4 jing4 ru2 lian4 。
- ya0 ran2 jiu4 xue2 shen1 ， shen2 wu4 huo4 shi2 xian4 。
- bang1 ren2 tang3 zhi1 jing4 ， zao3 sui4 qi3 lei2 dian4 。
- qiong2 shan1 bin1 ju4 hai3 ， lu3 shui3 chong1 jian1 lian4 。
- lin3 ran2 ju1 qi2 jian1 ， zheng4 wei4 du2 bu2 bian4 。
- wo3 lai2 bu3 you1 ju1 ， xiao1 sa3 de2 qi2 guan1 。
- yi4 bi3 zhu4 liang3 quan2 ， mian3 zi1 wang4 fen1 bian4 。
- tao2 gong1 qi3 xu1 yan2 ， ju1 yin3 tao2 huo4 nan2 。
- ji1 chi3 bing1 xue3 han2 ， chen2 qi3 pin2 sou4 yan4 。
- ru4 fu4 qing1 er2 lie4 ， dan1 tian2 lai4 jiao1 guan4 。
- gan1 han2 sheng4 zhong1 ru3 ， jing1 jie2 ke3 xiu1 jian4 。
- jing4 wu2 wa1 tiao2 xuan1 ， bu2 shou4 ni2 zi3 dian4 。
- hui4 quan2 ru4 quan2 men2 ， pi2 ren2 zou3 you2 chuan2 。
- tan1 quan2 yi4 qiang2 ming2 ， wen2 zhe3 zi4 bi3 jian4 。
- ping2 ying1 ri4 ye4 ji2 ， lü2 li3 xi1 zhou1 bian4 。
- shu4 chuan2 ru2 ke3 lao3 ， yi2 he4 wu2 yu4 shan4 。
- shi2 shi2 fu3 qing1 ling2 ， zhao4 jian4 ben3 lai2 mian4 。

## 注释

## 译文

## 赏析
