---
id: li-guang-jiong-zhuo-ting-shi
title: 泂酌亭诗
titlePinyin: jiong3 zhuo2 ting2 shi1
titleSlug: jiong-zhuo-ting-shi
author: 李光
authorPinyin: li3 guang1
authorSlug: li-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 投老几三黜，郊居更一迁。
- 江山相映带，风物自清妍。
- 妙墨移新榜，清诗失旧镌。
- 地偏无俗辙，境胜赖前贤。
- 气浃冈峦润，荣滋草木鲜。
- 双泉今莫辨，异味岂虚传。
- 余润分畦圃，支流给市廛。
- 幽嵌锵玉佩，石罅涌玑璇。
- 沥漉闻朝汲，淙琤搅夜眠。
- 甘寒通沆瀣，精洁秘蜿蜒。
- 奔驶观洄洑，泓渟有折旋。
- 滂沱苏旱岁，清冷变炎天。
- 鴈过空遗影，僧来忽误禅。
- 澄澜涵璧月，暗谷响朱弦。
- 梦想千岩秀，徜徉一壑専。
- 使君常倒载，别乘屡加笾。
- 隔竹闻茶臼，临池泛酒船。
- 尘襟如可洗，来此弄潺湲。

## 拼音
- tou2 lao3 ji3 san1 chu4 ， jiao1 ju1 geng4 yi4 qian1 。
- jiang1 shan1 xiang1 ying4 dai4 ， feng1 wu4 zi4 qing1 yan2 。
- miao4 mo4 yi2 xin1 bang3 ， qing1 shi1 shi1 jiu4 juan1 。
- di4 pian1 wu2 su2 zhe2 ， jing4 sheng4 lai4 qian2 xian2 。
- qi4 jia1 gang1 luan2 run4 ， rong2 zi1 cao3 mu4 xian1 。
- shuang1 quan2 jin1 mo4 bian4 ， yi4 wei4 qi3 xu1 chuan2 。
- yu2 run4 fen1 qi2 pu3 ， zhi1 liu2 gei3 shi4 chan2 。
- you1 qian4 qiang1 yu4 pei4 ， shi2 xia4 yong3 ji1 xuan2 。
- li4 lu4 wen2 chao2 ji2 ， cong2 cheng1 jiao3 ye4 mian2 。
- gan1 han2 tong1 hang4 xie4 ， jing1 jie2 mi4 wan1 yan2 。
- ben1 shi3 guan1 hui2 fu2 ， hong2 ting2 you3 zhe2 xuan2 。
- pang1 tuo2 su1 han4 sui4 ， qing1 leng3 bian4 yan2 tian1 。
- yan4 guo4 kong1 yi2 ying3 ， seng1 lai2 hu1 wu4 chan2 。
- cheng2 lan2 han2 bi4 yue4 ， an4 gu3 xiang3 zhu1 xian2 。
- meng4 xiang3 qian1 yan2 xiu4 ， chang2 yang2 yi2 he4 zhuan1 。
- shi3 jun1 chang2 dao3 zai3 ， bie2 cheng2 lü3 jia1 bian1 。
- ge2 zhu2 wen2 cha2 jiu4 ， lin2 chi2 fan4 jiu3 chuan2 。
- chen2 jin1 ru2 ke3 xi3 ， lai2 ci3 nong4 chan2 yuan2 。

## 注释

## 译文

## 赏析
