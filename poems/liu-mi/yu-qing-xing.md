---
id: liu-mi-yu-qing-xing
title: 玉清行
titlePinyin: yu4 qing1 xing2
titleSlug: yu-qing-xing
author: 柳泌
authorPinyin: liu3 mi4
authorSlug: liu-mi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 遥遥寒冬时，萧萧蹑太无。仰望蕊宫殿，横天临不虚。
- 下看白日流，上造真皇居。西牖日门开，南衢星宿疏。
- 王母来瑶池，庆云拥琼舆。嵬峨丹凤冠，摇曳紫霞裾。
- 照彻圣姿严，飘飖神步徐。仙郎执玉节，侍女捧金书。
- 灵香散彩烟，北阙路輧阗。龙马行无迹，歌钟声沸天。
- 驭风升宝座，郁景晏华筵。妙奏三春曲，高罗万古仙。
- 七珍飞满座，九液酌如泉。灵佩垂轩下，旗幡列帐前。
- 狮麟威赫赫，鸾凤影翩翩。顾盼乃须臾，已是数千年。

## 拼音
- yao2 yao2 han2 dong1 shi2 ， xiao1 xiao1 nie4 tai4 wu2 。 yang3 wang4 rui3 gong1 dian4 ， heng2 tian1 lin2 bu4 xu1 。
- xia4 kan4 bai2 ri4 liu2 ， shang4 zao4 zhen1 huang2 ju1 。 xi1 you3 ri4 men2 kai1 ， nan2 qu2 xing1 xiu4 shu1 。
- wang2 mu3 lai2 yao2 chi2 ， qing4 yun2 yong1 qiong2 yu2 。 wei2 e2 dan1 feng4 guan1 ， yao2 ye4 zi3 xia2 ju1 。
- zhao4 che4 sheng4 zi1 yan2 ， piao1 yao2 shen2 bu4 xu2 。 xian1 lang2 zhi2 yu4 jie2 ， shi4 nü3 peng3 jin1 shu1 。
- ling2 xiang1 san4 cai3 yan1 ， bei3 que1 lu4 ping2 tian2 。 long2 ma3 xing2 wu2 ji4 ， ge1 zhong1 sheng1 fei4 tian1 。
- yu4 feng1 sheng1 bao3 zuo4 ， yu4 jing3 yan4 hua2 yan2 。 miao4 zou4 san1 chun1 qu3 ， gao1 luo2 wan4 gu3 xian1 。
- qi1 zhen1 fei1 man3 zuo4 ， jiu3 ye4 zhuo2 ru2 quan2 。 ling2 pei4 chui2 xuan1 xia4 ， qi2 fan1 lie4 zhang4 qian2 。
- shi1 lin2 wei1 he4 he4 ， luan2 feng4 ying3 pian1 pian1 。 gu4 pan4 nai3 xu1 yu2 ， yi3 shi4 shu4 qian1 nian2 。

## 注释

## 译文

## 赏析
