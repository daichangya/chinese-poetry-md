---
id: ge-tian-min-ji-yang-cheng-zhai
title: 寄杨诚斋
titlePinyin: ji4 yang2 cheng2 zhai1
titleSlug: ji-yang-cheng-zhai
author: 葛天民
authorPinyin: ge3 tian1 min2
authorSlug: ge-tian-min
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 参禅学诗无两法，死蛇解弄活鱍鱍。
- 气正心空眼自高，吹毛不动全生杀。
- 生机熟语却不俳，近代独有杨诚斋。
- 才名万古付公论，风月四时输好怀。
- 知公别具顶门窍，参得彻兮吟得到。
- 赵州禅在口皮边，渊明诗写胸中妙。
- 用则致君尧舜前，舍时便灌庐陵园。
- 六十四卦只两画，三百五篇惟一言。
- 我与诚斋略相识，亦不知他好官职。
- 但知拚得忍饥七十年，脊梁如铁心如石。
- 不曾屈膝不皱眉，不把文章做出诗。
- 玉川后身却不怪，乐天再世尤能奇。
- 隔千里兮共明月，何似寒灰相对拨。
- 公亦何须要我知，我只欠公头上发。

## 拼音
- can1 chan2 xue2 shi1 wu2 liang3 fa3 ， si3 she2 jie3 nong4 huo2 bo1 bo1 。
- qi4 zheng4 xin1 kong1 yan3 zi4 gao1 ， chui1 mao2 bu2 dong4 quan2 sheng1 sha1 。
- sheng1 ji1 shu2 yu3 que4 bu4 pai2 ， jin4 dai4 du2 you3 yang2 cheng2 zhai1 。
- cai2 ming2 wan4 gu3 fu4 gong1 lun4 ， feng1 yue4 si4 shi2 shu1 hao3 huai2 。
- zhi1 gong1 bie2 ju4 ding3 men2 qiao4 ， can1 de2 che4 xi1 yin2 de2 dao4 。
- zhao4 zhou1 chan2 zai4 kou3 pi2 bian1 ， yuan1 ming2 shi1 xie3 xiong1 zhong1 miao4 。
- yong4 ze2 zhi4 jun1 yao2 shun4 qian2 ， she4 shi2 bian4 guan4 lu2 ling2 yuan2 。
- liu4 shi2 si4 gua4 zhi1 liang3 hua4 ， san1 bai3 wu3 pian1 wei2 yi4 yan2 。
- wo3 yu3 cheng2 zhai1 lüe4 xiang1 shi2 ， yi4 bu4 zhi1 ta1 hao3 guan1 zhi2 。
- dan4 zhi1 pin1 de2 ren3 ji1 qi1 shi2 nian2 ， ji3 liang2 ru2 tie3 xin1 ru2 shi2 。
- bu4 ceng2 qu1 xi1 bu2 zhou4 mei2 ， bu4 ba3 wen2 zhang1 zuo4 chu1 shi1 。
- yu4 chuan1 hou4 shen1 que4 bu2 guai4 ， le4 tian1 zai4 shi4 you2 neng2 qi2 。
- ge2 qian1 li3 xi1 gong4 ming2 yue4 ， he2 si4 han2 hui1 xiang1 dui4 bo1 。
- gong1 yi4 he2 xu1 yao4 wo3 zhi1 ， wo3 zhi1 qian4 gong1 tou2 shang4 fa1 。

## 注释

## 译文

## 赏析
