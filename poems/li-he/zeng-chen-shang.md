---
id: li-he-zeng-chen-shang
title: 赠陈商
titlePinyin: zeng4 chen2 shang1
titleSlug: zeng-chen-shang
author: 李贺
authorPinyin: li3 he4
authorSlug: li-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 长安有男儿，二十心已朽。楞伽堆案前，楚辞系肘后。
- 人生有穷拙，日暮聊饮酒。只今道已塞，何必须白首。
- 凄凄陈述圣，披褐鉏俎豆。学为尧舜文，时人责衰偶。
- 柴门车辙冻，日下榆影瘦。黄昏访我来，苦节青阳皱。
- 太华五千仞，劈地抽森秀。旁古无寸寻，一上戛牛斗。
- 公卿纵不怜，宁能锁吾口。李生师太华，大坐看白昼。
- 逢霜作朴樕，得气为春柳。礼节乃相去，憔悴如刍狗。
- 风雪直斋坛，墨组贯铜绶。臣妾气态间，唯欲承箕帚。
- 天眼何时开，古剑庸一吼。

## 拼音
- chang2 an1 you3 nan2 er2 ， er4 shi2 xin1 yi3 xiu3 。 leng2 jia1 dui1 an4 qian2 ， chu3 ci2 xi4 zhou3 hou4 。
- ren2 sheng1 you3 qiong2 zhuo1 ， ri4 mu4 liao2 yin3 jiu3 。 zhi1 jin1 dao4 yi3 sai1 ， he2 bi4 xu1 bai2 shou3 。
- qi1 qi1 chen2 shu4 sheng4 ， pi1 he4 chu2 zu3 dou4 。 xue2 wei4 yao2 shun4 wen2 ， shi2 ren2 ze2 shuai1 ou3 。
- chai2 men2 che1 zhe2 dong4 ， ri4 xia4 yu2 ying3 shou4 。 huang2 hun1 fang3 wo3 lai2 ， ku3 jie2 qing1 yang2 zhou4 。
- tai4 hua2 wu3 qian1 ren4 ， pi1 di4 chou1 sen1 xiu4 。 pang2 gu3 wu2 cun4 xun2 ， yi2 shang4 jia2 niu2 dou4 。
- gong1 qing1 zong4 bu4 lian2 ， ning2 neng2 suo3 wu2 kou3 。 li3 sheng1 shi1 tai4 hua2 ， da4 zuo4 kan4 bai2 zhou4 。
- feng2 shuang1 zuo4 pu3 su4 ， de2 qi4 wei4 chun1 liu3 。 li3 jie2 nai3 xiang1 qu4 ， qiao2 cui4 ru2 chu2 gou3 。
- feng1 xue3 zhi2 zhai1 tan2 ， mo4 zu3 guan4 tong2 shou4 。 chen2 qie4 qi4 tai4 jian1 ， wei2 yu4 cheng2 ji1 zhou3 。
- tian1 yan3 he2 shi2 kai1 ， gu3 jian4 yong1 yi4 hou3 。

## 注释

## 译文

## 赏析
