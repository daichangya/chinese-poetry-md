---
id: li-he-nan-yuan-shi-san-shou
title: 南园十三首
titlePinyin: nan2 yuan2 shi2 san1 shou3
titleSlug: nan-yuan-shi-san-shou
author: 李贺
authorPinyin: li3 he4
authorSlug: li-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 花枝草蔓眼中开，小白长红越女腮。
- 可怜日暮嫣香落，嫁与春风不用媒。
- 宫北田塍晓气酣，黄桑饮露窣宫帘。
- 长腰健妇偷攀折，将喂吴王八茧蚕。
- 竹里缲丝挑网车，青蝉独噪日光斜。
- 桃胶迎夏香琥珀，自课越佣能种瓜。
- 三十未有二十余，白日长饥小甲蔬。
- 桥头长老相哀念，因遗戎韬一卷书。
- 男儿何不带吴钩，收取关山五十州。
- 请君暂上凌烟阁，若个书生万户侯。
- 寻章摘句老雕虫，晓月当帘挂玉弓。
- 不见年年辽海上，文章何处哭秋风。
- 长卿牢落悲空舍，曼倩诙谐取自容。
- 见买若耶溪水剑，明朝归去事猿公。
- 春水初生乳燕飞，黄蜂小尾扑花归。
- 窗含远色通书幌，鱼拥香钩近石矶。
- 泉沙软卧鸳鸯暖，曲岸回篙舴艋迟。
- 泻酒木栏椒叶盖，病容扶起种菱丝。
- 边让今朝忆蔡邕，无心裁曲卧春风。
- 舍南有竹堪书字，老去溪头作钓翁。
- 长峦谷口倚嵇家，白昼千峰老翠华。
- 自履藤鞋收石蜜，手牵苔絮长莼花。
- 松溪黑水新龙卵，桂洞生硝旧马牙。
- 谁遣虞卿裁道帔，轻绡一匹染朝霞。
- 小树开朝径，长茸湿夜烟。柳花惊雪浦，麦雨涨溪田。
- 古刹疏钟度，遥岚破月悬。沙头敲石火，烧竹照渔船。

## 拼音
- hua1 zhi1 cao3 man4 yan3 zhong1 kai1 ， xiao3 bai2 chang2 hong2 yue4 nü3 sai1 。
- ke3 lian2 ri4 mu4 yan1 xiang1 luo4 ， jia4 yu3 chun1 feng1 bu2 yong4 mei2 。
- gong1 bei3 tian2 cheng2 xiao3 qi4 han1 ， huang2 sang1 yin3 lu4 su1 gong1 lian2 。
- chang2 yao1 jian4 fu4 tou1 pan1 zhe2 ， jiang1 wei4 wu2 wang2 ba0 jian3 can2 。
- zhu2 li3 qiao1 si1 tiao1 wang3 che1 ， qing1 chan2 du2 zao4 ri4 guang1 xie2 。
- tao2 jiao1 ying2 xia4 xiang1 hu3 po4 ， zi4 ke4 yue4 yong1 neng2 zhong4 gua1 。
- san1 shi2 wei4 you3 er4 shi2 yu2 ， bai2 ri4 chang2 ji1 xiao3 jia3 shu1 。
- qiao2 tou2 zhang3 lao3 xiang1 ai1 nian4 ， yin1 yi2 rong2 tao1 yi2 juan4 shu1 。
- nan2 er2 he2 bu2 dai4 wu2 gou1 ， shou1 qu3 guan1 shan1 wu3 shi2 zhou1 。
- qing3 jun1 zan4 shang4 ling2 yan1 ge2 ， ruo4 ge4 shu1 sheng1 wan4 hu4 hou2 。
- xun2 zhang1 zhai1 ju4 lao3 diao1 chong2 ， xiao3 yue4 dang1 lian2 gua4 yu4 gong1 。
- bu2 jian4 nian2 nian2 liao2 hai3 shang4 ， wen2 zhang1 he2 chu4 ku1 qiu1 feng1 。
- chang2 qing1 lao2 luo4 bei1 kong1 she4 ， man4 qian4 hui1 xie2 qu3 zi4 rong2 。
- jian4 mai3 ruo4 ye1 xi1 shui3 jian4 ， ming2 chao2 gui1 qu4 shi4 yuan2 gong1 。
- chun1 shui3 chu1 sheng1 ru3 yan4 fei1 ， huang2 feng1 xiao3 wei3 pu1 hua1 gui1 。
- chuang1 han2 yuan3 se4 tong1 shu1 huang3 ， yu2 yong1 xiang1 gou1 jin4 shi2 ji1 。
- quan2 sha1 ruan3 wo4 yuan1 yang1 nuan3 ， qu3 an4 hui2 gao1 ze2 meng3 chi2 。
- xie4 jiu3 mu4 lan2 jiao1 ye4 gai4 ， bing4 rong2 fu2 qi3 zhong3 ling2 si1 。
- bian1 rang4 jin1 chao2 yi4 cai4 yong1 ， wu2 xin1 cai2 qu3 wo4 chun1 feng1 。
- she4 nan2 you3 zhu2 kan1 shu1 zi4 ， lao3 qu4 xi1 tou2 zuo4 diao4 weng1 。
- chang2 luan2 gu3 kou3 yi3 ji1 jia1 ， bai2 zhou4 qian1 feng1 lao3 cui4 hua2 。
- zi4 lü3 teng2 xie2 shou1 shi2 mi4 ， shou3 qian1 tai2 xu4 chang2 chun2 hua1 。
- song1 xi1 hei1 shui3 xin1 long2 luan3 ， gui4 dong4 sheng1 xiao1 jiu4 ma3 ya2 。
- shui2 qian3 yu2 qing1 cai2 dao4 pei4 ， qing1 xiao1 yi4 pi3 ran3 zhao1 xia2 。
- xiao3 shu4 kai1 chao2 jing4 ， chang2 rong2 shi1 ye4 yan1 。 liu3 hua1 jing1 xue3 pu3 ， mai4 yu3 zhang3 xi1 tian2 。
- gu3 cha4 shu1 zhong1 du4 ， yao2 lan2 po4 yue4 xuan2 。 sha1 tou2 qiao1 shi2 huo3 ， shao1 zhu2 zhao4 yu2 chuan2 。

## 注释

## 译文

## 赏析
