---
id: li-he-chang-gu-shi
title: 昌谷诗
titlePinyin: chang1 gu3 shi1
titleSlug: chang-gu-shi
author: 李贺
authorPinyin: li3 he4
authorSlug: li-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昌谷五月稻，细青满平水。遥峦相压叠，颓绿愁堕地。
- 光洁无秋思，凉旷吹浮媚。竹香满凄寂，粉节涂生翠。
- 草发垂恨鬓，光露泣幽泪。层围烂洞曲，芳径老红醉。
- 攒虫锼古柳，蝉子鸣高邃。大带委黄葛，紫蒲交狭涘。
- 石钱差复藉，厚叶皆蟠腻。汰沙好平白，立马印青字。
- 晚鳞自遨游，瘦鹄暝单跱。嘹嘹湿蛄声，咽源惊溅起。
- 纡缓玉真路，神娥蕙花里。苔絮萦涧砾，山实垂赪紫。
- 小柏俨重扇，肥松突丹髓。鸣流走响韵，垄秋拖光穟。
- 莺唱闵女歌，瀑悬楚练帔。风露满笑眼，骈岩杂舒坠。
- 乱条迸石岭，细颈喧岛毖。日脚扫昏翳，新云启华閟。
- 谧谧厌夏光，商风道清气。高眠服玉容，烧桂祀天几。
- 雾衣夜披拂，眠坛梦真粹。待驾栖鸾老，故宫椒壁圮。
- 鸿珑数铃响，羁臣发凉思。阴藤束朱键，龙帐著魈魅。
- 碧锦帖花柽，香衾事残贵。歌尘蠹木在，舞彩长云似。
- 珍壤割绣段，里俗祖风义。邻凶不相杵，疫病无邪祀。
- 鲐皮识仁惠，丱角知腼耻。县省司刑官，户乏诟租吏。
- 竹薮添堕简，石矶引钩饵。溪湾转水带，芭蕉倾蜀纸。
- 岑光晃縠襟，孤景拂繁事。泉尊陶宰酒，月眉谢郎妓。
- 丁丁幽钟远，矫矫单飞至。霞𪩘殷嵯峨，危溜听争次。
- 淡蛾流平碧，薄月眇阴悴。凉光入涧岸，廓尽山中意。
- 渔童下宵网，霜禽竦烟翅。潭镜滑蛟涎，浮珠𪡋鱼戏。
- 风桐瑶匣瑟，萤星锦城使。柳缀长缥带，篁掉短笛吹。
- 石根缘绿藓，芦笋抽丹渍。漂旋弄天影，古桧拏云臂。
- 愁月薇帐红，罥云香蔓刺。芒麦平百井，闲乘列千肆。
- 刺促成纪人，好学鸱夷子。

## 拼音
- chang1 gu3 wu3 yue4 dao4 ， xi4 qing1 man3 ping2 shui3 。 yao2 luan2 xiang1 ya1 die2 ， tui2 lü4 chou2 duo4 di4 。
- guang1 jie2 wu2 qiu1 si1 ， liang2 kuang4 chui1 fu2 mei4 。 zhu2 xiang1 man3 qi1 ji4 ， fen3 jie2 tu2 sheng1 cui4 。
- cao3 fa1 chui2 hen4 bin4 ， guang1 lu4 qi4 you1 lei4 。 ceng2 wei2 lan4 dong4 qu3 ， fang1 jing4 lao3 hong2 zui4 。
- zan3 chong2 sou1 gu3 liu3 ， chan2 zi3 ming2 gao1 sui4 。 da4 dai4 wei3 huang2 ge3 ， zi3 pu2 jiao1 xia2 si4 。
- shi2 qian2 cha4 fu4 jie4 ， hou4 ye4 jie1 pan2 ni4 。 tai4 sha1 hao3 ping2 bai2 ， li4 ma3 yin4 qing1 zi4 。
- wan3 lin2 zi4 ao2 you2 ， shou4 hu2 ming2 dan1 zhi4 。 liao2 liao2 shi1 gu1 sheng1 ， yan4 yuan2 jing1 jian4 qi3 。
- yu1 huan3 yu4 zhen1 lu4 ， shen2 e2 hui4 hua1 li3 。 tai2 xu4 ying2 jian4 li4 ， shan1 shi2 chui2 cheng1 zi3 。
- xiao3 bai3 yan3 zhong4 shan4 ， fei2 song1 tu1 dan1 sui3 。 ming2 liu2 zou3 xiang3 yun4 ， long3 qiu1 tuo1 guang1 sui4 。
- ying1 chang4 min3 nü3 ge1 ， pu4 xuan2 chu3 lian4 pei4 。 feng1 lu4 man3 xiao4 yan3 ， pian2 yan2 za2 shu1 zhui4 。
- luan4 tiao2 beng4 shi2 ling3 ， xi4 jing3 xuan1 dao3 bi4 。 ri4 jiao3 sao3 hun1 yi4 ， xin1 yun2 qi3 hua2 bi4 。
- mi4 mi4 yan4 xia4 guang1 ， shang1 feng1 dao4 qing1 qi4 。 gao1 mian2 fu2 yu4 rong2 ， shao1 gui4 si4 tian1 ji3 。
- wu4 yi1 ye4 pi1 fu2 ， mian2 tan2 meng4 zhen1 cui4 。 dai4 jia4 qi1 luan2 lao3 ， gu4 gong1 jiao1 bi4 pi3 。
- hong2 long2 shu4 ling2 xiang3 ， ji1 chen2 fa1 liang2 si1 。 yin1 teng2 shu4 zhu1 jian4 ， long2 zhang4 zhu4 xiao1 mei4 。
- bi4 jin3 tie1 hua1 cheng1 ， xiang1 qin1 shi4 can2 gui4 。 ge1 chen2 du4 mu4 zai4 ， wu3 cai3 chang2 yun2 si4 。
- zhen1 rang3 ge1 xiu4 duan4 ， li3 su2 zu3 feng1 yi4 。 lin2 xiong1 bu4 xiang1 chu3 ， yi4 bing4 wu2 xie2 si4 。
- tai2 pi2 shi2 ren2 hui4 ， guan4 jiao3 zhi1 mian3 chi3 。 xian4 sheng3 si1 xing2 guan1 ， hu4 fa2 gou4 zu1 li4 。
- zhu2 sou3 tian1 duo4 jian3 ， shi2 ji1 yin3 gou1 er3 。 xi1 wan1 zhuan3 shui3 dai4 ， ba1 jiao1 qing1 shu3 zhi3 。
- cen2 guang1 huang4 hu2 jin1 ， gu1 jing3 fu2 fan2 shi4 。 quan2 zun1 tao2 zai3 jiu3 ， yue4 mei2 xie4 lang2 ji4 。
- ding1 ding1 you1 zhong1 yuan3 ， jiao3 jiao3 dan1 fei1 zhi4 。 xia2 yan3 yin1 cuo2 e2 ， wei1 liu1 ting1 zheng1 ci4 。
- dan4 e2 liu2 ping2 bi4 ， bao2 yue4 miao3 yin1 cui4 。 liang2 guang1 ru4 jian4 an4 ， kuo4 jin4 shan1 zhong4 yi4 。
- yu2 tong2 xia4 xiao1 wang3 ， shuang1 qin2 song3 yan1 chi4 。 tan2 jing4 hua2 jiao1 xian2 ， fu2 zhu1 𪡋 yu2 xi4 。
- feng1 tong2 yao2 xia2 se4 ， ying2 xing1 jin3 cheng2 shi3 。 liu3 zhui4 chang2 piao3 dai4 ， huang2 diao4 duan3 di2 chui1 。
- shi2 gen1 yuan2 lü4 xian3 ， lu2 sun3 chou1 dan1 zi4 。 piao1 xuan2 nong4 tian1 ying3 ， gu3 gui4 na2 yun2 bi4 。
- chou2 yue4 wei1 zhang4 hong2 ， juan4 yun2 xiang1 man4 ci4 。 mang2 mai4 ping2 bai3 jing3 ， xian2 cheng2 lie4 qian1 si4 。
- ci4 cu4 cheng2 ji4 ren2 ， hao4 xue2 chi1 yi2 zi3 。

## 注释

## 译文

## 赏析
