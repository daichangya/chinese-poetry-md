---
id: li-he-nao-gong
title: 恼公
titlePinyin: nao3 gong1
titleSlug: nao-gong
author: 李贺
authorPinyin: li3 he4
authorSlug: li-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 宋玉愁空断，娇饶粉自红。歌声春草露，门掩杏花丛。
- 注口樱桃小，添眉桂叶浓。晓奁妆秀靥，夜帐减香筒。
- 钿镜飞孤鹊，江图画水葓。陂陀梳碧凤，腰袅带金虫。
- 杜若含清露，河蒲聚紫茸。月分蛾黛破，花合靥朱融。
- 发重疑盘雾，腰轻乍倚风。密书题豆蔻，隐语笑芙蓉。
- 莫锁茱萸匣，休开翡翠笼。弄珠惊汉燕，烧蜜引胡蜂。
- 醉缬抛红网，单罗挂绿蒙。数钱教姹女，买药问巴賨。
- 匀脸安斜雁，移灯想梦熊。肠攒非束竹，胘急是张弓。
- 晚树迷新蝶，残霓忆断虹。古时填渤澥，今日凿崆峒。
- 绣遝褰长幔，罗裙结短封。心摇如舞鹤，骨出似飞龙。
- 井槛淋清漆，门铺缀白铜。隈花开兔径，向壁印狐踪。
- 玳瑁钉帘薄，琉璃叠扇烘。象床缘素柏，瑶席卷香葱。
- 细管吟朝幌，芳醪落夜枫。宜男生楚巷，栀子发金墉。
- 龟甲开屏涩，鹅毛渗墨浓。黄庭留卫瓘，绿树养韩冯。
- 鸡唱星悬柳，鸦啼露滴桐。黄娥初出座，宠妹始相从。
- 蜡泪垂兰烬，秋芜扫绮栊。吹笙翻旧引，沽酒待新丰。
- 短佩愁填粟，长弦怨削菘。曲池眠乳鸭，小阁睡娃僮。
- 褥缝𥮾双线，钩绦辫五总。蜀烟飞重锦，峡雨溅轻容。
- 拂镜羞温峤，熏衣避贾充。鱼生玉藕下，人在石莲中。
- 含水弯蛾翠，登楼选马鬃。使君居曲陌，园令住临邛。
- 桂火流苏暖，金炉细炷通。春迟王子态，莺啭谢娘慵。
- 玉漏三星曙，铜街五马逢。犀株防胆怯，银液镇心忪。
- 跳脱看年命，琵琶道吉凶。王时应七夕，夫位在三宫。
- 无力涂云母，多方带药翁。符因青鸟送，囊用绛纱缝。
- 汉苑寻官柳，河桥阂禁钟。月明中妇觉，应笑画堂空。

## 拼音
- song4 yu4 chou2 kong1 duan4 ， jiao1 rao2 fen3 zi4 hong2 。 ge1 sheng1 chun1 cao3 lu4 ， men2 yan3 xing4 hua1 cong2 。
- zhu4 kou3 ying1 tao2 xiao3 ， tian1 mei2 gui4 ye4 nong2 。 xiao3 lian2 zhuang1 xiu4 ye4 ， ye4 zhang4 jian3 xiang1 tong3 。
- dian4 jing4 fei1 gu1 que4 ， jiang1 tu2 hua4 shui3 hong2 。 bei1 tuo2 shu1 bi4 feng4 ， yao1 niao3 dai4 jin1 chong2 。
- du4 ruo4 han2 qing1 lu4 ， he2 pu2 ju4 zi3 rong2 。 yue4 fen1 e2 dai4 po4 ， hua1 he2 ye4 zhu1 rong2 。
- fa1 zhong4 yi2 pan2 wu4 ， yao1 qing1 zha4 yi3 feng1 。 mi4 shu1 ti2 dou4 kou4 ， yin3 yu3 xiao4 fu2 rong2 。
- mo4 suo3 zhu1 yu2 xia2 ， xiu1 kai1 fei3 cui4 long2 。 nong4 zhu1 jing1 han4 yan4 ， shao1 mi4 yin3 hu2 feng1 。
- zui4 xie2 pao1 hong2 wang3 ， dan1 luo2 gua4 lü4 meng2 。 shu4 qian2 jiao4 cha4 nü3 ， mai3 yao4 wen4 ba1 cong2 。
- yun2 lian3 an1 xie2 yan4 ， yi2 deng1 xiang3 meng4 xiong2 。 chang2 zan3 fei1 shu4 zhu2 ， xian2 ji2 shi4 zhang1 gong1 。
- wan3 shu4 mi2 xin1 die2 ， can2 ni2 yi4 duan4 hong2 。 gu3 shi2 tian2 bo2 xie4 ， jin1 ri4 zao2 kong1 tong2 。
- xiu4 ta4 qian1 chang2 man4 ， luo2 qun2 jie2 duan3 feng1 。 xin1 yao2 ru2 wu3 he4 ， gu3 chu1 si4 fei1 long2 。
- jing3 kan3 lin2 qing1 qi1 ， men2 pu4 zhui4 bai2 tong2 。 wei1 hua1 kai1 tu4 jing4 ， xiang4 bi4 yin4 hu2 zong1 。
- dai4 mao4 ding1 lian2 bao2 ， liu2 li2 die2 shan4 hong1 。 xiang4 chuang2 yuan2 su4 bai3 ， yao2 xi2 juan3 xiang1 cong1 。
- xi4 guan3 yin2 chao2 huang3 ， fang1 lao2 luo4 ye4 feng1 。 yi2 nan2 sheng1 chu3 xiang4 ， zhi1 zi3 fa1 jin1 yong1 。
- gui1 jia3 kai1 ping2 se4 ， e2 mao2 shen4 mo4 nong2 。 huang2 ting2 liu2 wei4 guan4 ， lü4 shu4 yang3 han2 feng2 。
- ji1 chang4 xing1 xuan2 liu3 ， ya1 ti2 lu4 di1 tong2 。 huang2 e2 chu1 chu1 zuo4 ， chong3 mei4 shi3 xiang1 cong2 。
- la4 lei4 chui2 lan2 jin4 ， qiu1 wu2 sao3 qi3 long2 。 chui1 sheng1 fan1 jiu4 yin3 ， gu1 jiu3 dai4 xin1 feng1 。
- duan3 pei4 chou2 tian2 su4 ， chang2 xian2 yuan4 xiao1 song1 。 qu3 chi2 mian2 ru3 ya1 ， xiao3 ge2 shui4 wa2 tong2 。
- ru4 feng4 𥮾 shuang1 xian4 ， gou1 tao1 bian4 wu3 zong3 。 shu3 yan1 fei1 zhong4 jin3 ， xia2 yu3 jian4 qing1 rong2 。
- fu2 jing4 xiu1 wen1 qiao2 ， xun1 yi1 bi4 jia3 chong1 。 yu2 sheng1 yu4 ou3 xia4 ， ren2 zai4 shi2 lian2 zhong1 。
- han2 shui3 wan1 e2 cui4 ， deng1 lou2 xuan3 ma3 zong1 。 shi3 jun1 ju1 qu3 mo4 ， yuan2 ling4 zhu4 lin2 qiong2 。
- gui4 huo3 liu2 su1 nuan3 ， jin1 lu2 xi4 zhu4 tong1 。 chun1 chi2 wang2 zi3 tai4 ， ying1 zhuan4 xie4 niang2 yong1 。
- yu4 lou4 san1 xing1 shu3 ， tong2 jie1 wu3 ma3 feng2 。 xi1 zhu1 fang2 dan3 qie4 ， yin2 ye4 zhen4 xin1 song1 。
- tiao4 tuo1 kan4 nian2 ming4 ， pi2 pa0 dao4 ji2 xiong1 。 wang2 shi2 ying4 qi1 xi1 ， fu1 wei4 zai4 san1 gong1 。
- wu2 li4 tu2 yun2 mu3 ， duo1 fang1 dai4 yao4 weng1 。 fu2 yin1 qing1 niao3 song4 ， nang2 yong4 jiang4 sha1 feng4 。
- han4 yuan4 xun2 guan1 liu3 ， he2 qiao2 he2 jin4 zhong1 。 yue4 ming2 zhong1 fu4 jue2 ， ying4 xiao4 hua4 tang2 kong1 。

## 注释

## 译文

## 赏析
