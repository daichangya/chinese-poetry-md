---
id: li-he-chu-cheng-bie-zhang-you-xin-chou-li-han
title: 出城别张又新酬李汉
titlePinyin: chu1 cheng2 bie2 zhang1 you4 xin1 chou2 li3 han4
titleSlug: chu-cheng-bie-zhang-you-xin-chou-li-han
author: 李贺
authorPinyin: li3 he4
authorSlug: li-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 李子别上国，南山崆峒春。不闻今夕鼓，差慰煎情人。
- 赵壹赋命薄，马卿家业贫。乡书何所报，紫蕨生石云。
- 长安玉桂国，戟带披侯门。惨阴地自光，宝马踏晓昏。
- 腊春戏草苑，玉挽鸣qX辚。绿网缒金铃，霞卷清池漘。
- 开贯泻蚨母，买冰防夏蝇。时宜裂大袂，剑客车盘茵。
- 小人如死灰，心切生秋榛。皇图跨四海，百姓拖长绅。
- 光明霭不发，腰龟徒甃银。吾将噪礼乐，声调摩清新。
- 欲使十千岁，帝道如飞神。华实自苍老，流采长倾湓。
- 没没暗𫜬舌，涕血不敢论。今将下东道，祭酒而别秦。
- 六郡无剿儿，长刀谁拭尘。地理阳无正，快马逐服辕。
- 二子美年少，调道讲清浑。讥笑断冬夜，家庭疏筱穿。
- 曙风起四方，秋月当东悬。赋诗面投掷，悲哉不遇人。
- 此别定沾臆，越布先裁巾。

## 拼音
- li3 zi3 bie2 shang4 guo2 ， nan2 shan1 kong1 tong2 chun1 。 bu4 wen2 jin1 xi1 gu3 ， cha4 wei4 jian1 qing2 ren2 。
- zhao4 yi1 fu4 ming4 bao2 ， ma3 qing1 jia1 ye4 pin2 。 xiang1 shu1 he2 suo3 bao4 ， zi3 jue2 sheng1 shi2 yun2 。
- chang2 an1 yu4 gui4 guo2 ， ji3 dai4 pi1 hou2 men2 。 can3 yin1 di4 zi4 guang1 ， bao3 ma3 ta4 xiao3 hun1 。
- la4 chun1 xi4 cao3 yuan4 ， yu4 wan3 ming2 q X lin2 。 lü4 wang3 zhui4 jin1 ling2 ， xia2 juan4 qing1 chi2 chun2 。
- kai1 guan4 xie4 fu2 mu3 ， mai3 bing1 fang2 xia4 ying2 。 shi2 yi2 lie4 da4 mei4 ， jian4 ke4 che1 pan2 yin1 。
- xiao3 ren2 ru2 si3 hui1 ， xin1 qie4 sheng1 qiu1 zhen1 。 huang2 tu2 kua4 si4 hai3 ， bai3 xing4 tuo1 chang2 shen1 。
- guang1 ming2 ai3 bu4 fa1 ， yao1 gui1 tu2 zhou4 yin2 。 wu2 jiang1 zao4 li3 yue4 ， sheng1 diao4 mo2 qing1 xin1 。
- yu4 shi3 shi2 qian1 sui4 ， di4 dao4 ru2 fei1 shen2 。 hua2 shi2 zi4 cang1 lao3 ， liu2 cai3 chang2 qing1 pen2 。
- mei2 mei2 an4 𫜬 she2 ， ti4 xue4 bu4 gan3 lun4 。 jin1 jiang1 xia4 dong1 dao4 ， ji4 jiu3 er2 bie2 qin2 。
- liu4 jun4 wu2 jiao3 er2 ， chang2 dao1 shui2 shi4 chen2 。 di4 li3 yang2 wu2 zheng4 ， kuai4 ma3 zhu2 fu2 yuan2 。
- er4 zi3 mei3 nian2 shao4 ， tiao2 dao4 jiang3 qing1 hun2 。 ji1 xiao4 duan4 dong1 ye4 ， jia1 ting2 shu1 xiao3 chuan1 。
- shu3 feng1 qi3 si4 fang1 ， qiu1 yue4 dang1 dong1 xuan2 。 fu4 shi1 mian4 tou2 zhi4 ， bei1 zai1 bu2 yu4 ren2 。
- ci3 bie2 ding4 zhan1 yi4 ， yue4 bu4 xian1 cai2 jin1 。

## 注释

## 译文

## 赏析
