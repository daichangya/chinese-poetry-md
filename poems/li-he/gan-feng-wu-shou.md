---
id: li-he-gan-feng-wu-shou
title: 感讽五首
titlePinyin: gan3 feng3 wu3 shou3
titleSlug: gan-feng-wu-shou
author: 李贺
authorPinyin: li3 he4
authorSlug: li-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 合浦无明珠，龙洲无木奴。足知造化力，不给使君须。
- 越妇未织作，吴蚕始蠕蠕。县官骑马来，狞色虬紫须。
- 怀中一方板，板上数行书。不因使君怒，焉得诣尔庐。
- 越妇拜县官，桑牙今尚小。会待春日晏，丝车方掷掉。
- 越妇通言语，小姑具黄粱。县官踏餐去，簿吏复登堂。
- 奇俊无少年，日车何躃躃。我待纡双绶，遗我星星发。
- 都门贾生墓，青蝇久断绝。寒食摇扬天，愤景长肃杀。
- 皇汉十二帝，唯帝称睿哲。一夕信竖儿，文明永沦歇。
- 南山何其悲，鬼雨洒空草。长安夜半秋，风前几人老。
- 低迷黄昏径，袅袅青栎道。月午树无影，一山唯白晓。
- 漆炬迎新人，幽圹萤扰扰。
- 星尽四方高，万物知天曙。己生须己养，荷担出门去。
- 君平久不反，康伯循国路。晓思何𫍢𫍢，阛阓千人语。
- 石根秋水明，石畔秋草瘦。侵衣野竹香，蛰蛰垂叶厚。
- 岑中月归来，蟾光挂空秀。桂露对仙娥，星星下云逗。
- 凄凉栀子落，山璺泣清漏。下有张仲蔚，披书案将朽。

## 拼音
- he2 pu3 wu2 ming2 zhu1 ， long2 zhou1 wu2 mu4 nu2 。 zu2 zhi1 zao4 hua4 li4 ， bu4 gei3 shi3 jun1 xu1 。
- yue4 fu4 wei4 zhi1 zuo4 ， wu2 can2 shi3 ru2 ru2 。 xian4 guan1 qi2 ma3 lai2 ， ning2 se4 qiu2 zi3 xu1 。
- huai2 zhong1 yi4 fang1 ban3 ， ban3 shang4 shu4 xing2 shu1 。 bu4 yin1 shi3 jun1 nu4 ， yan1 de2 yi4 er3 lu2 。
- yue4 fu4 bai4 xian4 guan1 ， sang1 ya2 jin1 shang4 xiao3 。 hui4 dai4 chun1 ri4 yan4 ， si1 che1 fang1 zhi4 diao4 。
- yue4 fu4 tong1 yan2 yu3 ， xiao3 gu1 ju4 huang2 liang2 。 xian4 guan1 ta4 can1 qu4 ， bo2 li4 fu4 deng1 tang2 。
- qi2 jun4 wu2 shao4 nian2 ， ri4 che1 he2 bi4 bi4 。 wo3 dai4 yu1 shuang1 shou4 ， yi2 wo3 xing1 xing1 fa1 。
- dou1 men2 jia3 sheng1 mu4 ， qing1 ying2 jiu3 duan4 jue2 。 han2 shi2 yao2 yang2 tian1 ， fen4 jing3 chang2 su4 sha1 。
- huang2 han4 shi2 er4 di4 ， wei2 di4 cheng1 rui4 zhe2 。 yi4 xi1 xin4 shu4 er2 ， wen2 ming2 yong3 lun2 xie1 。
- nan2 shan1 he2 qi2 bei1 ， gui3 yu3 sa3 kong1 cao3 。 chang2 an1 ye4 ban4 qiu1 ， feng1 qian2 ji3 ren2 lao3 。
- di1 mi2 huang2 hun1 jing4 ， niao3 niao3 qing1 li4 dao4 。 yue4 wu3 shu4 wu2 ying3 ， yi4 shan1 wei2 bai2 xiao3 。
- qi1 ju4 ying2 xin1 ren2 ， you1 kuang4 ying2 rao3 rao3 。
- xing1 jin4 si4 fang1 gao1 ， wan4 wu4 zhi1 tian1 shu3 。 ji3 sheng1 xu1 ji3 yang3 ， he2 dan1 chu1 men2 qu4 。
- jun1 ping2 jiu3 bu4 fan3 ， kang1 bo2 xun2 guo2 lu4 。 xiao3 si1 he2 𫍢 𫍢 ， huan2 hui4 qian1 ren2 yu3 。
- shi2 gen1 qiu1 shui3 ming2 ， shi2 pan4 qiu1 cao3 shou4 。 qin1 yi1 ye3 zhu2 xiang1 ， zhe2 zhe2 chui2 ye4 hou4 。
- cen2 zhong1 yue4 gui1 lai2 ， chan2 guang1 gua4 kong1 xiu4 。 gui4 lu4 dui4 xian1 e2 ， xing1 xing1 xia4 yun2 dou4 。
- qi1 liang2 zhi1 zi3 luo4 ， shan1 wen4 qi4 qing1 lou4 。 xia4 you3 zhang1 zhong4 wei4 ， pi1 shu1 an4 jiang1 xiu3 。

## 注释

## 译文

## 赏析
