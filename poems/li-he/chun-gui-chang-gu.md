---
id: li-he-chun-gui-chang-gu
title: 春归昌谷
titlePinyin: chun1 gui1 chang1 gu3
titleSlug: chun-gui-chang-gu
author: 李贺
authorPinyin: li3 he4
authorSlug: li-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 束发方读书，谋身苦不早。终军未乘传，颜子鬓先老。
- 天网信崇大，矫士常慅慅。逸目骈甘华，羁心如荼蓼。
- 旱云二三月，岑岫相颠倒。谁揭赪玉盘，东方发红照。
- 春热张鹤盖，兔目官槐小。思焦面如病，尝胆肠似绞。
- 京国心烂漫，夜梦归家少。发轫东门外，天地皆浩浩。
- 青树骊山头，花风满秦道。宫台光错落，装尽偏峰峤。
- 细绿及团红，当路杂啼笑。香风下高广，鞍马正华耀。
- 独乘鸡栖车，自觉少风调。心曲语形影，只身焉足乐。
- 岂能脱负簷，刻鹤曾无兆。幽幽太华侧，老柏如建纛。
- 龙皮相排戛，翠羽更荡掉。驱趋委憔悴，眺览强容貌。
- 花蔓阂行辀，縠烟暝深徼。少健无所就，入门愧家老。
- 听讲依大树，观书临曲沼。知非出柙虎，甘作藏雾豹。
- 韩鸟处矰缴，湘鯈在笼罩。狭行无廓落，壮士徒轻躁。

## 拼音
- shu4 fa1 fang1 du2 shu1 ， mou2 shen1 ku3 bu4 zao3 。 zhong1 jun1 wei4 cheng2 chuan2 ， yan2 zi3 bin4 xian1 lao3 。
- tian1 wang3 xin4 chong2 da4 ， jiao3 shi4 chang2 cao3 cao3 。 yi4 mu4 pian2 gan1 hua2 ， ji1 xin1 ru2 tu2 liao3 。
- han4 yun2 er4 san1 yue4 ， cen2 xiu4 xiang1 dian1 dao3 。 shui2 jie1 cheng1 yu4 pan2 ， dong1 fang1 fa1 hong2 zhao4 。
- chun1 re4 zhang1 he4 gai4 ， tu4 mu4 guan1 huai2 xiao3 。 si1 jiao1 mian4 ru2 bing4 ， chang2 dan3 chang2 si4 jiao3 。
- jing1 guo2 xin1 lan4 man4 ， ye4 meng4 gui1 jia1 shao3 。 fa1 ren4 dong1 men2 wai4 ， tian1 di4 jie1 hao4 hao4 。
- qing1 shu4 li2 shan1 tou2 ， hua1 feng1 man3 qin2 dao4 。 gong1 tai2 guang1 cuo4 luo4 ， zhuang1 jin4 pian1 feng1 qiao2 。
- xi4 lü4 ji2 tuan2 hong2 ， dang1 lu4 za2 ti2 xiao4 。 xiang1 feng1 xia4 gao1 guang3 ， an1 ma3 zheng4 hua2 yao4 。
- du2 cheng2 ji1 qi1 che1 ， zi4 jue2 shao3 feng1 tiao2 。 xin1 qu3 yu3 xing2 ying3 ， zhi1 shen1 yan1 zu2 le4 。
- qi3 neng2 tuo1 fu4 yan2 ， ke4 he4 ceng2 wu2 zhao4 。 you1 you1 tai4 hua2 ce4 ， lao3 bai3 ru2 jian4 dao4 。
- long2 pi2 xiang1 pai2 jia2 ， cui4 yu3 geng4 dang4 diao4 。 qu1 qu1 wei3 qiao2 cui4 ， tiao4 lan3 qiang2 rong2 mao4 。
- hua1 man4 he2 xing2 zhou1 ， hu2 yan1 ming2 shen1 jiao3 。 shao3 jian4 wu2 suo3 jiu4 ， ru4 men2 kui4 jia1 lao3 。
- ting1 jiang3 yi1 da4 shu4 ， guan1 shu1 lin2 qu3 zhao3 。 zhi1 fei1 chu1 xia2 hu3 ， gan1 zuo4 cang2 wu4 bao4 。
- han2 niao3 chu4 zeng1 jiao3 ， xiang1 tiao2 zai4 long3 zhao4 。 xia2 xing2 wu2 kuo4 luo4 ， zhuang4 shi4 tu2 qing1 zao4 。

## 注释

## 译文

## 赏析
