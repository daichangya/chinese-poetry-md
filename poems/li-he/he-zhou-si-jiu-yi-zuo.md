---
id: li-he-he-zhou-si-jiu-yi-zuo
title: 贺州思九疑作
titlePinyin: he4 zhou1 si1 jiu3 yi2 zuo4
titleSlug: he-zhou-si-jiu-yi-zuo
author: 李郃
authorPinyin: li3 he2
authorSlug: li-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我世家九疑，山在宅之阳。
- 林业倚虚壁，峭拔绝坤方。
- 卓植斗杓南，序列俨成行。
- 烟岚缈相接，午影常中堂。
- 去留如有期，胜览夸新妆。
- 少怀不羁思，那能系空桑？
- 对此疑山高，目悬几成尩。
- 飘风微我荡，此兴颀然长。
- 幸随长者车，身便神亦爽。
- 讵仍手中扶，扶摇上翱翔。
- 云开跻峦顶，万丈诚孤亢。
- 俯瞷总群植，纤纤若毫芒。
- 上与举汗漫期，倒景彻罔浪。
- 璇玑盘胸次，灿烂皆文章。
- 清风时掀髯，世虑浑相忘。
- 伸手叩元关，阊阖鸣金琅。
- 九垓若可极，纵身托穹苍。
- 四眺凭空忽，兴尽思弓藏。
- 翩然下其肩，稽首来帝旁。
- 有严淑多士，登户皆贤良。
- 探怀摅忠荩，吾亦倾吾囊。
- 锋铓避英锐，铅椠费挥张。
- 胪传动天阍，颜厚何可当。
- 腾章控多逊，遗珠映奎光。
- 蔽贤吾焉敢，亦将励名芳。
- 维皇怒斯赫，投檄幷炎荒。
- 怅望九峰云，母远在莲塘。
- 夜分缉余绪，旦期裨衮裳。
- 美人弗可见，此心中忙忙。
- 朝哦甑巓松，夕把流霞觞。
- 何上层解羁绁，量移慰凄怆。
- 媸作卢敖游，愿为曼倩狂。
- 长揖别临贺，策马指延唐。
- 时携二三子，葺彼山阿房。
- 苋苋迹其故，余复奚所望。

## 拼音
- wo3 shi4 jia1 jiu3 yi2 ， shan1 zai4 zhai2 zhi1 yang2 。
- lin2 ye4 yi3 xu1 bi4 ， qiao4 ba2 jue2 kun1 fang1 。
- zhuo2 zhi2 dou4 shao2 nan2 ， xu4 lie4 yan3 cheng2 xing2 。
- yan1 lan2 miao3 xiang1 jie1 ， wu3 ying3 chang2 zhong1 tang2 。
- qu4 liu2 ru2 you3 qi1 ， sheng4 lan3 kua1 xin1 zhuang1 。
- shao3 huai2 bu4 ji1 si1 ， na4 neng2 xi4 kong1 sang1 ？
- dui4 ci3 yi2 shan1 gao1 ， mu4 xuan2 ji3 cheng2 wang1 。
- piao1 feng1 wei1 wo3 dang4 ， ci3 xing1 qi2 ran2 chang2 。
- xing4 sui2 zhang3 zhe3 che1 ， shen1 bian4 shen2 yi4 shuang3 。
- ju4 reng2 shou3 zhong1 fu2 ， fu2 yao2 shang4 ao2 xiang2 。
- yun2 kai1 ji1 luan2 ding3 ， wan4 zhang4 cheng2 gu1 kang4 。
- fu3 jian4 zong3 qun2 zhi2 ， xian1 xian1 ruo4 hao2 mang2 。
- shang4 yu3 ju3 han4 man4 qi1 ， dao3 jing3 che4 wang3 lang4 。
- xuan2 ji1 pan2 xiong1 ci4 ， can4 lan4 jie1 wen2 zhang1 。
- qing1 feng1 shi2 xian1 ran2 ， shi4 lü4 hun2 xiang1 wang4 。
- shen1 shou3 kou4 yuan2 guan1 ， chang1 he2 ming2 jin1 lang2 。
- jiu3 gai1 ruo4 ke3 ji2 ， zong4 shen1 tuo1 qiong2 cang1 。
- si4 tiao4 ping2 kong1 hu1 ， xing1 jin4 si1 gong1 cang2 。
- pian1 ran2 xia4 qi2 jian1 ， qi3 shou3 lai2 di4 pang2 。
- you3 yan2 shu1 duo1 shi4 ， deng1 hu4 jie1 xian2 liang2 。
- tan4 huai2 shu1 zhong1 jin4 ， wu2 yi4 qing1 wu2 nang2 。
- feng1 mang2 bi4 ying1 rui4 ， qian1 qian4 fei4 hui1 zhang1 。
- lu2 chuan2 dong4 tian1 hun1 ， yan2 hou4 he2 ke3 dang1 。
- teng2 zhang1 kong4 duo1 xun4 ， yi2 zhu1 ying4 kui2 guang1 。
- bi4 xian2 wu2 yan1 gan3 ， yi4 jiang1 li4 ming2 fang1 。
- wei2 huang2 nu4 si1 he4 ， tou2 xi2 bing4 yan2 huang1 。
- chang4 wang4 jiu3 feng1 yun2 ， mu3 yuan3 zai4 lian2 tang2 。
- ye4 fen1 ji1 yu2 xu4 ， dan4 qi1 bi4 gun3 shang0 。
- mei3 ren2 fu2 ke3 jian4 ， ci3 xin1 zhong1 mang2 mang2 。
- chao2 o4 zeng4 dian1 song1 ， xi1 ba3 liu2 xia2 shang1 。
- he2 shang4 ceng2 jie3 ji1 xie4 ， liang2 yi2 wei4 qi1 chuang4 。
- chi1 zuo4 lu2 ao2 you2 ， yuan4 wei4 man4 qian4 kuang2 。
- chang2 yi1 bie2 lin2 he4 ， ce4 ma3 zhi3 yan2 tang2 。
- shi2 xie2 er4 san1 zi3 ， qi4 bi3 shan1 a1 fang2 。
- xian4 xian4 ji4 qi2 gu4 ， yu2 fu4 xi1 suo3 wang4 。

## 注释

## 译文

## 赏析
