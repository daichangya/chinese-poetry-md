---
id: li-he-ma-shi-er-shi-san-shou
title: 马诗二十三首
titlePinyin: ma3 shi1 er4 shi2 san1 shou3
titleSlug: ma-shi-er-shi-san-shou
author: 李贺
authorPinyin: li3 he4
authorSlug: li-he
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 龙脊贴连钱，银蹄白踏烟。无人织锦韂，谁为铸金鞭。
- 腊月草根甜，天街雪似盐。未知口硬软，先拟蒺藜衔。
- 忽忆周天子，驱车上玉山。鸣驺辞凤苑，赤骥最承恩。
- 此马非凡马，房星本是星。向前敲瘦骨，犹自带铜声。
- 大漠山如雪，燕山月似钩。何当金络脑，快走踏清秋。
- 饥卧骨查牙，粗毛刺破花。鬣焦朱色落，发断锯长麻。
- 西母酒将阑，东王饭已干。君王若燕去，谁为拽车辕。
- 赤兔无人用，当须吕布骑。吾闻果下马，羁策任蛮儿。
- 飂叔去匆匆，如今不豢龙。夜来霜压栈，骏骨折西风。
- 催榜渡乌江，神骓泣向风。君王今解剑，何处逐英雄。
- 内马赐宫人，银鞯刺骐𬴊。午时盐阪上，蹭蹬溘风尘。
- 批竹初攒耳，桃花未上身。他时须搅阵，牵去借将军。
- 宝玦谁家子，长闻侠骨香。堆金买骏骨，将送楚襄王。
- 香襆赭罗新，盘龙蹙镫鳞。回看南陌上，谁道不逢春。
- 不从桓公猎，何能伏虎威。一朝沟陇出，看取拂云飞。
- 唐剑斩隋公，拳毛属太宗。莫嫌金甲重，且去捉旋风。
- 白铁剉青禾，砧间落细莎。世人怜小颈，金埒畏长牙。
- 伯乐向前看，旋毛在腹间。只今掊白草，何日蓦青山。
- 萧寺驮经马，元从竺国来。空知有善相，不解走章台。
- 重围如燕尾，宝剑似鱼肠。欲求千里脚，先采眼中光。
- 暂系腾黄马，仙人上彩楼。须鞭玉勒吏，何事谪高州。
- 汗血到王家，随鸾撼玉珂。少君骑海上，人见是青骡。
- 武帝爱神仙，烧金得紫烟。厩中皆肉马，不解上青天。

## 拼音
- long2 ji3 tie1 lian2 qian2 ， yin2 ti2 bai2 ta4 yan1 。 wu2 ren2 zhi1 jin3 chan4 ， shui2 wei4 zhu4 jin1 bian1 。
- la4 yue4 cao3 gen1 tian2 ， tian1 jie1 xue3 si4 yan2 。 wei4 zhi1 kou3 ying4 ruan3 ， xian1 ni3 ji2 li2 xian2 。
- hu1 yi4 zhou1 tian1 zi3 ， qu1 che1 shang4 yu4 shan1 。 ming2 zou1 ci2 feng4 yuan4 ， chi4 ji4 zui4 cheng2 en1 。
- ci3 ma3 fei1 fan2 ma3 ， fang2 xing1 ben3 shi4 xing1 。 xiang4 qian2 qiao1 shou4 gu3 ， you2 zi4 dai4 tong2 sheng1 。
- da4 mo4 shan1 ru2 xue3 ， yan1 shan1 yue4 si4 gou1 。 he2 dang1 jin1 luo4 nao3 ， kuai4 zou3 ta4 qing1 qiu1 。
- ji1 wo4 gu3 cha2 ya2 ， cu1 mao2 ci4 po4 hua1 。 lie4 jiao1 zhu1 se4 luo4 ， fa1 duan4 ju4 chang2 ma2 。
- xi1 mu3 jiu3 jiang1 lan2 ， dong1 wang2 fan4 yi3 gan1 。 jun1 wang2 ruo4 yan4 qu4 ， shui2 wei4 zhuai4 che1 yuan2 。
- chi4 tu4 wu2 ren2 yong4 ， dang1 xu1 lü3 bu4 qi2 。 wu2 wen2 guo3 xia4 ma3 ， ji1 ce4 ren4 man2 er2 。
- liu4 shu1 qu4 cong1 cong1 ， ru2 jin1 bu2 huan4 long2 。 ye4 lai2 shuang1 ya1 zhan4 ， jun4 gu3 zhe2 xi1 feng1 。
- cui1 bang3 du4 wu1 jiang1 ， shen2 zhui1 qi4 xiang4 feng1 。 jun1 wang2 jin1 jie3 jian4 ， he2 chu4 zhu2 ying1 xiong2 。
- nei4 ma3 ci4 gong1 ren2 ， yin2 jian1 ci4 qi2 lin2 。 wu3 shi2 yan2 ban3 shang4 ， ceng4 deng1 ke4 feng1 chen2 。
- pi1 zhu2 chu1 zan3 er3 ， tao2 hua1 wei4 shang4 shen1 。 ta1 shi2 xu1 jiao3 zhen4 ， qian1 qu4 jie4 jiang1 jun1 。
- bao3 jue2 shui2 jia1 zi3 ， chang2 wen2 xia2 gu3 xiang1 。 dui1 jin1 mai3 jun4 gu3 ， jiang1 song4 chu3 xiang1 wang2 。
- xiang1 fu2 zhe3 luo2 xin1 ， pan2 long2 cu4 deng1 lin2 。 hui2 kan4 nan2 mo4 shang4 ， shui2 dao4 bu4 feng2 chun1 。
- bu4 cong2 huan2 gong1 lie4 ， he2 neng2 fu2 hu3 wei1 。 yi4 chao2 gou1 long3 chu1 ， kan4 qu3 fu2 yun2 fei1 。
- tang2 jian4 zhan3 sui2 gong1 ， quan2 mao2 shu3 tai4 zong1 。 mo4 xian2 jin1 jia3 zhong4 ， qie3 qu4 zhuo1 xuan2 feng1 。
- bai2 tie3 cuo4 qing1 he2 ， zhen1 jian1 luo4 xi4 sha1 。 shi4 ren2 lian2 xiao3 jing3 ， jin1 lie4 wei4 chang2 ya2 。
- bo2 le4 xiang4 qian2 kan4 ， xuan2 mao2 zai4 fu4 jian1 。 zhi1 jin1 pou2 bai2 cao3 ， he2 ri4 mo4 qing1 shan1 。
- xiao1 si4 tuo2 jing1 ma3 ， yuan2 cong2 zhu2 guo2 lai2 。 kong1 zhi1 you3 shan4 xiang1 ， bu4 jie3 zou3 zhang1 tai2 。
- chong2 wei2 ru2 yan4 wei3 ， bao3 jian4 si4 yu2 chang2 。 yu4 qiu2 qian1 li3 jiao3 ， xian1 cai3 yan3 zhong1 guang1 。
- zan4 xi4 teng2 huang2 ma3 ， xian1 ren2 shang4 cai3 lou2 。 xu1 bian1 yu4 le4 li4 ， he2 shi4 zhe2 gao1 zhou1 。
- han4 xue4 dao4 wang2 jia1 ， sui2 luan2 han4 yu4 ke1 。 shao3 jun1 qi2 hai3 shang4 ， ren2 jian4 shi4 qing1 luo2 。
- wu3 di4 ai4 shen2 xian1 ， shao1 jin1 de2 zi3 yan1 。 jiu4 zhong1 jie1 rou4 ma3 ， bu4 jie3 shang4 qing1 tian1 。

## 注释

## 译文

## 赏析
