---
title: 释法薰
---
释法薰（一一七一～一二四五），号石田，赐号佛海，俗姓彭，眉山（今属四川）人。年十六出家，从丹棱石龙山法宝院智明。年二十二薙发受具戒。南游湖湘，江西疎山柏庭文、怀衲裢皆延留之。未几至浙见无用全于天童，见秀岩瑞、空叟印于鄮峰。往依吴门穹窿破庵禅师，破庵迁吴兴凤山资福，使为知藏。资福散席，又遍谒灵隠松源岳、浄慈肯堂充、华藏遯翁演。后往霅川道场，即挽以分座。宁宗嘉定七年（一二一四），入平江府高峰寺出世，八年，住平江府枫桥普明寺。十六年，住建康府太平兴国寺。理宗宝庆元年（一二二五），迁临安府净慈报恩光孝寺。端平二年（一二三五），迁景德灵隠寺。淳祐五年卒，年七十五。为南岳下十九世，破庵祖先禅师法嗣。有《石田法薰禅师语录》四卷，收入《续藏经》。事见《语录》及所附大观撰《行状》。　释法薰诗，依《语录》卷次辑编为三卷，辑自他书者附于卷末。
