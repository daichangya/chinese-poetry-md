---
id: ming-fan-ju-shuo-qin-wang
title: 范雎说秦王
titlePinyin: fan4 ju1 shuo1 qin2 wang2
titleSlug: fan-ju-shuo-qin-wang
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷四・战国文
---
## 正文
- 范雎至秦，王庭迎，谓范雎曰：“寡人宜以身受令久矣。今者义渠之事急，寡人日自请太后。今义渠之事已，寡人乃得以身受命。躬窃闵然不敏。”敬执宾主之礼，范雎辞让。
- 是日见范雎，见者无不变色易容者。秦王屏左右，宫中虚无人，秦王跪而请曰：“先生何以幸教寡人？”范雎曰：“唯唯。”有间，秦王复请，范雎曰：“唯唯。”若是者三。
- 秦王跽曰：“先生不幸教寡人乎？”
- 范雎谢曰：“非敢然也。臣闻始时吕尚之遇文王也，身为渔父而钓于渭阳之滨耳。若是者，交疏也。已一说而立为太师，载与俱归者，其言深也。故文王果收功于吕尚，卒擅天下而身立为帝王。即使文王疏吕望而弗与深言，是周无天子之德，而文、武无与成其王也。今臣，羇旅之臣也，交疏于王，而所愿陈者，皆匡君臣之事，处人骨肉之间。愿以陈臣之陋忠，而未知王心也，所以王三问而不对者是也。臣非有所畏而不敢言也，知今日言之于前，而明日伏诛于后，然臣弗敢畏也。大王信行臣之言，死不足以为臣患，亡不足以为臣忧，漆身而为厉，被发而为狂，不足以为臣耻。五帝之圣而死，三王之仁而死，五伯之贤而死，乌获之力而死，奔、育之勇焉而死。死者，人之所必不免也。处必然之势，可以少有补于秦，此臣之所大愿也，臣何患乎？伍子胥橐载而出昭关，夜行而昼伏，至于蔆水，无以饵其口，坐行蒲伏，乞食于吴市，卒兴吴国，阖庐为霸。使臣得进谋如伍子胥，加之以幽囚，终身不复见，是臣说之行也，臣何忧乎？箕子、接舆，漆身而为厉，被发而为狂，无益于殷、楚。使臣得同行于箕子、接舆，漆身可以补所贤之主，是臣之大荣也，臣又何耻乎？臣之所恐者，独恐臣死之后，天下见臣尽忠而身蹶也，是以杜口裹足，莫肯即秦耳。足下上畏太后之严，下惑奸臣之态，居深宫之中，不离保傅之手，终身暗惑，无与照奸，大者宗庙灭覆，小者身以孤危。此臣之所恐耳！若夫穷辱之事，死亡之患，臣弗敢畏也。臣死而秦治，贤于生也。”
- 秦王跽曰：“先生是何言也！夫秦国僻远，寡人愚不肖，先生乃幸至此，此天以寡人慁先生，而存先王之庙也。寡人得受命于先生，此天所以幸先王而不弃其孤也。先生奈何而言若此！事无大小，上及太后，下至大臣，愿先生悉以教寡人，无疑寡人也。”范雎再拜，秦王亦再拜。

## 拼音
- fan4 ju1 zhi4 qin2 ， wang2 ting2 ying2 ， wei4 fan4 ju1 yue1 ： “ gua3 ren2 yi2 yi3 shen1 shou4 ling4 jiu3 yi3 。 jin1 zhe3 yi4 qu2 zhi1 shi4 ji2 ， gua3 ren2 ri4 zi4 qing3 tai4 hou4 。 jin1 yi4 qu2 zhi1 shi4 yi3 ， gua3 ren2 nai3 de2 yi3 shen1 shou4 ming4 。 gong1 qie4 min3 ran2 bu4 min3 。 ” jing4 zhi2 bin1 zhu3 zhi1 li3 ， fan4 ju1 ci2 rang4 。
- shi4 ri4 jian4 fan4 ju1 ， jian4 zhe3 wu2 bu2 bian4 se4 yi4 rong2 zhe3 。 qin2 wang2 ping2 zuo3 you4 ， gong1 zhong1 xu1 wu2 ren2 ， qin2 wang2 gui4 er2 qing3 yue1 ： “ xian1 sheng1 he2 yi3 xing4 jiao4 gua3 ren2 ？ ” fan4 ju1 yue1 ： “ wei2 wei2 。 ” you3 jian1 ， qin2 wang2 fu4 qing3 ， fan4 ju1 yue1 ： “ wei2 wei2 。 ” ruo4 shi4 zhe3 san1 。
- qin2 wang2 ji4 yue1 ： “ xian1 sheng1 bu2 xing4 jiao4 gua3 ren2 hu1 ？ ”
- fan4 ju1 xie4 yue1 ： “ fei1 gan3 ran2 ye3 。 chen2 wen2 shi3 shi2 lü3 shang4 zhi1 yu4 wen2 wang2 ye3 ， shen1 wei4 yu2 fu4 er2 diao4 yu2 wei4 yang2 zhi1 bin1 er3 。 ruo4 shi4 zhe3 ， jiao1 shu1 ye3 。 yi3 yi4 shuo1 er2 li4 wei4 tai4 shi1 ， zai3 yu3 ju4 gui1 zhe3 ， qi2 yan2 shen1 ye3 。 gu4 wen2 wang2 guo3 shou1 gong1 yu2 lü3 shang4 ， zu2 shan4 tian1 xia4 er2 shen1 li4 wei4 di4 wang2 。 ji2 shi3 wen2 wang2 shu1 lü3 wang4 er2 fu2 yu3 shen1 yan2 ， shi4 zhou1 wu2 tian1 zi3 zhi1 de2 ， er2 wen2 、 wu3 wu2 yu3 cheng2 qi2 wang2 ye3 。 jin1 chen2 ， ji1 lü3 zhi1 chen2 ye3 ， jiao1 shu1 yu2 wang2 ， er2 suo3 yuan4 chen2 zhe3 ， jie1 kuang1 jun1 chen2 zhi1 shi4 ， chu4 ren2 gu3 rou4 zhi1 jian1 。 yuan4 yi3 chen2 chen2 zhi1 lou4 zhong1 ， er2 wei4 zhi1 wang2 xin1 ye3 ， suo3 yi3 wang2 san1 wen4 er2 bu2 dui4 zhe3 shi4 ye3 。 chen2 fei1 you3 suo3 wei4 er2 bu4 gan3 yan2 ye3 ， zhi1 jin1 ri4 yan2 zhi1 yu2 qian2 ， er2 ming2 ri4 fu2 zhu1 yu2 hou4 ， ran2 chen2 fu2 gan3 wei4 ye3 。 da4 wang2 xin4 xing2 chen2 zhi1 yan2 ， si3 bu4 zu2 yi3 wei2 chen2 huan4 ， wang2 bu4 zu2 yi3 wei2 chen2 you1 ， qi1 shen1 er2 wei4 li4 ， bei4 fa1 er2 wei4 kuang2 ， bu4 zu2 yi3 wei4 chen2 chi3 。 wu3 di4 zhi1 sheng4 er2 si3 ， san1 wang2 zhi1 ren2 er2 si3 ， wu3 bo2 zhi1 xian2 er2 si3 ， wu1 huo4 zhi1 li4 er2 si3 ， ben1 、 yu4 zhi1 yong3 yan1 er2 si3 。 si3 zhe3 ， ren2 zhi1 suo3 bi4 bu4 mian3 ye3 。 chu4 bi4 ran2 zhi1 shi4 ， ke3 yi3 shao3 you3 bu3 yu2 qin2 ， ci3 chen2 zhi1 suo3 da4 yuan4 ye3 ， chen2 he2 huan4 hu1 ？ wu3 zi3 xu1 tuo2 zai3 er2 chu1 zhao1 guan1 ， ye4 xing2 er2 zhou4 fu2 ， zhi4 yu2 ling2 shui3 ， wu2 yi3 er3 qi2 kou3 ， zuo4 xing2 pu2 fu2 ， qi3 shi2 yu2 wu2 shi4 ， zu2 xing1 wu2 guo2 ， he2 lu2 wei4 ba4 。 shi3 chen2 de2 jin4 mou2 ru2 wu3 zi3 xu1 ， jia1 zhi1 yi3 you1 qiu2 ， zhong1 shen1 bu2 fu4 jian4 ， shi4 chen2 shuo1 zhi1 xing2 ye3 ， chen2 he2 you1 hu1 ？ ji1 zi3 、 jie1 yu2 ， qi1 shen1 er2 wei4 li4 ， bei4 fa1 er2 wei4 kuang2 ， wu2 yi4 yu2 yin1 、 chu3 。 shi3 chen2 de2 tong2 hang2 yu2 ji1 zi3 、 jie1 yu2 ， qi1 shen1 ke3 yi3 bu3 suo3 xian2 zhi1 zhu3 ， shi4 chen2 zhi1 da4 rong2 ye3 ， chen2 you4 he2 chi3 hu1 ？ chen2 zhi1 suo3 kong3 zhe3 ， du2 kong3 chen2 si3 zhi1 hou4 ， tian1 xia4 jian4 chen2 jin4 zhong1 er2 shen1 jue3 ye3 ， shi4 yi3 du4 kou3 guo3 zu2 ， mo4 ken3 ji2 qin2 er3 。 zu2 xia4 shang4 wei4 tai4 hou4 zhi1 yan2 ， xia4 huo4 jian1 chen2 zhi1 tai4 ， ju1 shen1 gong1 zhi1 zhong1 ， bu4 li2 bao3 fu4 zhi1 shou3 ， zhong1 shen1 an4 huo4 ， wu2 yu3 zhao4 jian1 ， da4 zhe3 zong1 miao4 mie4 fu4 ， xiao3 zhe3 shen1 yi3 gu1 wei1 。 ci3 chen2 zhi1 suo3 kong3 er3 ！ ruo4 fu1 qiong2 ru3 zhi1 shi4 ， si3 wang2 zhi1 huan4 ， chen2 fu2 gan3 wei4 ye3 。 chen2 si3 er2 qin2 zhi4 ， xian2 yu2 sheng1 ye3 。 ”
- qin2 wang2 ji4 yue1 ： “ xian1 sheng1 shi4 he2 yan2 ye3 ！ fu1 qin2 guo2 pi4 yuan3 ， gua3 ren2 yu2 bu2 xiao4 ， xian1 sheng1 nai3 xing4 zhi4 ci3 ， ci3 tian1 yi3 gua3 ren2 hun4 xian1 sheng1 ， er2 cun2 xian1 wang2 zhi1 miao4 ye3 。 gua3 ren2 de2 shou4 ming4 yu2 xian1 sheng1 ， ci3 tian1 suo3 yi3 xing4 xian1 wang2 er2 bu2 qi4 qi2 gu1 ye3 。 xian1 sheng1 nai4 he2 er2 yan2 ruo4 ci3 ！ shi4 wu2 da4 xiao3 ， shang4 ji2 tai4 hou4 ， xia4 zhi4 da4 chen2 ， yuan4 xian1 sheng1 xi1 yi3 jiao4 gua3 ren2 ， wu2 yi2 gua3 ren2 ye3 。 ” fan4 ju1 zai4 bai4 ， qin2 wang2 yi4 zai4 bai4 。

## 注释

## 译文

## 赏析
