---
id: ming-le-yi-bao-yan-wang-shu
title: 乐毅报燕王书
titlePinyin: le4 yi4 bao4 yan4 wang2 shu1
titleSlug: le-yi-bao-yan-wang-shu
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷四・战国文
---
## 正文
- 昌国君乐毅，为燕昭王合五国之兵而攻齐，下七十余城，尽郡县之以属燕。三城未下，而燕昭王死。惠王即位，用齐人反间，疑乐毅，而使骑劫代之将。乐毅奔赵，赵封以为望诸君。齐田单诈骑劫，卒败燕军，复收七十余城以复齐。
- 燕王悔，惧赵用乐毅乘燕之弊以伐燕。燕王乃使人让乐毅，且谢之曰：“先王举国而委将军，将军为燕破齐，报先王之仇，天下莫不振动。寡人岂敢一日而忘将军之功哉！会先王弃群臣，寡人新即位，左右误寡人。寡人之使骑劫代将军，为将军久暴露于外，故召将军，且休计事。将军过听，以与寡人有隙，遂捐燕而归赵。将军自为计则可矣，而亦何以报先王之所以遇将军之意乎？”
- 望诸君乃使人献书报燕王曰：“臣不佞，不能奉承先王之教，以顺左右之心，恐抵斧质之罪，以伤先王之明，而又害于足下之义，故遁逃奔赵。自负以不肖之罪，故不敢为辞说。今王使使者数之罪，臣恐侍御者之不察先王之所以畜幸臣之理，而又不白于臣之所以事先王之心，故敢以书对。”
- “臣闻贤圣之君不以禄私其亲，功多者授之；不以官随其爱，能当者处之。故察能而授官者，成功之君也；论行而结交者，立名之士也。臣以所学者观之，先王之举错，有高世之心，故假节于魏王，而以身得察于燕。先王过举，擢之乎宾客之中，而立之乎群臣之上，不谋于父兄，而使臣为亚卿。臣自以为奉令承教，可以幸无罪矣，故受命而不辞。
- “先王命之曰：‘我有积怨深怒于齐，不量轻弱，而欲以齐为事。’臣对曰：‘夫齐，霸国之余教而骤胜之遗事也，闲于甲兵，习于战攻。王若欲伐之，则必举天下而图之。举天下而图之，莫径于结赵矣。且又淮北、宋地，楚、魏之所同愿也。赵若许约，楚、赵、宋尽力，四国攻之，齐可大破也。’先王曰：‘善。’臣乃口受令，具符节，南使臣于赵。顾反命，起兵随而攻齐，以天之道，先王之灵，河北之地，随先王举而有之于济上。济上之军奉令击齐，大胜之。轻卒锐兵，长驱至国。齐王逃遁走莒，仅以身免。珠玉财宝，车甲珍器，尽收入燕。大吕陈于元英，故鼎反乎历室，齐器设于宁台。蓟丘之植，植于汶篁。自五伯以来，功未有及先王者也。先王以为顺于其志，以臣为不顿命，故裂地而封之，使之得比乎小国诸侯。臣不佞，自以为奉令承教，可以幸无罪矣，故受命而弗辞。”
- “臣闻贤明之君，功立而不废，故著于《春秋》，蚤知之士，名成而不毁，故称于后世。若先王之报怨雪耻，夷万乘之强国，收八百岁之蓄积，及至弃群臣之日，遗令诏后嗣之余义，执政任事之臣，所以能循法令，顺庶孽者，施及萌隶，皆可以教于后世。”
- “臣闻善作者不必善成，善始者不必善终。昔者伍子胥说听乎阖闾，故吴王远迹至于郢；夫差弗是也，赐之鸱夷而浮之江。故吴王夫差不悟先论之可以立功，故沉子胥而弗悔；子胥不蚤见主之不同量，故入江而不改。”
- “夫免身功，以明先王之迹者，臣之上计也。离毁辱之非，堕先王之名者，臣之所大恐也。临不测之罪，以幸为利者，义之所不敢出也。”
- “臣闻古之君子，交绝不出恶声；忠臣之去也，不洁其名。臣虽不佞，数奉教于君子矣。恐侍御者之亲左右之说，而不察疏远之行也。故敢以书报，唯君之留意焉。

## 拼音
- chang1 guo2 jun1 le4 yi4 ， wei4 yan4 zhao1 wang2 he2 wu3 guo2 zhi1 bing1 er2 gong1 qi2 ， xia4 qi1 shi2 yu2 cheng2 ， jin4 jun4 xian4 zhi1 yi3 shu3 yan4 。 san1 cheng2 wei4 xia4 ， er2 yan4 zhao1 wang2 si3 。 hui4 wang2 ji2 wei4 ， yong4 qi2 ren2 fan3 jian1 ， yi2 le4 yi4 ， er2 shi3 qi2 jie2 dai4 zhi1 jiang1 。 le4 yi4 ben1 zhao4 ， zhao4 feng1 yi3 wei2 wang4 zhu1 jun1 。 qi2 tian2 dan1 zha4 qi2 jie2 ， zu2 bai4 yan4 jun1 ， fu4 shou1 qi1 shi2 yu2 cheng2 yi3 fu4 qi2 。
- yan4 wang2 hui3 ， ju4 zhao4 yong4 le4 yi4 cheng2 yan4 zhi1 bi4 yi3 fa2 yan4 。 yan4 wang2 nai3 shi3 ren2 rang4 le4 yi4 ， qie3 xie4 zhi1 yue1 ： “ xian1 wang2 ju3 guo2 er2 wei3 jiang1 jun1 ， jiang1 jun1 wei4 yan4 po4 qi2 ， bao4 xian1 wang2 zhi1 chou2 ， tian1 xia4 mo4 bu2 zhen4 dong4 。 gua3 ren2 qi3 gan3 yi2 ri4 er2 wang4 jiang1 jun1 zhi1 gong1 zai1 ！ hui4 xian1 wang2 qi4 qun2 chen2 ， gua3 ren2 xin1 ji2 wei4 ， zuo3 you4 wu4 gua3 ren2 。 gua3 ren2 zhi1 shi3 qi2 jie2 dai4 jiang1 jun1 ， wei4 jiang1 jun1 jiu3 bao4 lu4 yu2 wai4 ， gu4 zhao4 jiang1 jun1 ， qie3 xiu1 ji4 shi4 。 jiang1 jun1 guo4 ting1 ， yi3 yu3 gua3 ren2 you3 xi4 ， sui4 juan1 yan4 er2 gui1 zhao4 。 jiang1 jun1 zi4 wei4 ji4 ze2 ke3 yi3 ， er2 yi4 he2 yi3 bao4 xian1 wang2 zhi1 suo3 yi3 yu4 jiang1 jun1 zhi1 yi4 hu1 ？ ”
- wang4 zhu1 jun1 nai3 shi3 ren2 xian4 shu1 bao4 yan4 wang2 yue1 ： “ chen2 bu2 ning4 ， bu4 neng2 feng4 cheng2 xian1 wang2 zhi1 jiao4 ， yi3 shun4 zuo3 you4 zhi1 xin1 ， kong3 di3 fu3 zhi4 zhi1 zui4 ， yi3 shang1 xian1 wang2 zhi1 ming2 ， er2 you4 hai4 yu2 zu2 xia4 zhi1 yi4 ， gu4 dun4 tao2 ben4 zhao4 。 zi4 fu4 yi3 bu2 xiao4 zhi1 zui4 ， gu4 bu4 gan3 wei4 ci2 shuo1 。 jin1 wang2 shi3 shi3 zhe3 shu4 zhi1 zui4 ， chen2 kong3 shi4 yu4 zhe3 zhi1 bu4 cha2 xian1 wang2 zhi1 suo3 yi3 chu4 xing4 chen2 zhi1 li3 ， er2 you4 bu4 bai2 yu2 chen2 zhi1 suo3 yi3 shi4 xian1 wang2 zhi1 xin1 ， gu4 gan3 yi3 shu1 dui4 。 ”
- “ chen2 wen2 xian2 sheng4 zhi1 jun1 bu4 yi3 lu4 si1 qi2 qin1 ， gong1 duo1 zhe3 shou4 zhi1 ； bu4 yi3 guan1 sui2 qi2 ai4 ， neng2 dang1 zhe3 chu4 zhi1 。 gu4 cha2 neng2 er2 shou4 guan1 zhe3 ， cheng2 gong1 zhi1 jun1 ye3 ； lun4 xing2 er2 jie2 jiao1 zhe3 ， li4 ming2 zhi1 shi4 ye3 。 chen2 yi3 suo3 xue2 zhe3 guan1 zhi1 ， xian1 wang2 zhi1 ju3 cuo4 ， you3 gao1 shi4 zhi1 xin1 ， gu4 jia3 jie2 yu2 wei4 wang2 ， er2 yi3 shen1 de2 cha2 yu2 yan4 。 xian1 wang2 guo4 ju3 ， zhuo2 zhi1 hu1 bin1 ke4 zhi1 zhong1 ， er2 li4 zhi1 hu1 qun2 chen2 zhi1 shang4 ， bu4 mou2 yu2 fu4 xiong1 ， er2 shi3 chen2 wei4 ya4 qing1 。 chen2 zi4 yi3 wei2 feng4 ling4 cheng2 jiao4 ， ke3 yi3 xing4 wu2 zui4 yi3 ， gu4 shou4 ming4 er2 bu4 ci2 。
- “ xian1 wang2 ming4 zhi1 yue1 ： ‘ wo3 you3 ji1 yuan4 shen1 nu4 yu2 qi2 ， bu4 liang2 qing1 ruo4 ， er2 yu4 yi3 qi2 wei4 shi4 。 ’ chen2 dui4 yue1 ： ‘ fu1 qi2 ， ba4 guo2 zhi1 yu2 jiao4 er2 zhou4 sheng4 zhi1 yi2 shi4 ye3 ， xian2 yu2 jia3 bing1 ， xi2 yu2 zhan4 gong1 。 wang2 ruo4 yu4 fa2 zhi1 ， ze2 bi4 ju3 tian1 xia4 er2 tu2 zhi1 。 ju3 tian1 xia4 er2 tu2 zhi1 ， mo4 jing4 yu2 jie2 zhao4 yi3 。 qie3 you4 huai2 bei3 、 song4 di4 ， chu3 、 wei4 zhi1 suo3 tong2 yuan4 ye3 。 zhao4 ruo4 xu3 yue1 ， chu3 、 zhao4 、 song4 jin4 li4 ， si4 guo2 gong1 zhi1 ， qi2 ke3 da4 po4 ye3 。 ’ xian1 wang2 yue1 ： ‘ shan4 。 ’ chen2 nai3 kou3 shou4 ling4 ， ju4 fu2 jie2 ， nan2 shi3 chen2 yu2 zhao4 。 gu4 fan3 ming4 ， qi3 bing1 sui2 er2 gong1 qi2 ， yi3 tian1 zhi1 dao4 ， xian1 wang2 zhi1 ling2 ， he2 bei3 zhi1 di4 ， sui2 xian1 wang2 ju3 er2 you3 zhi1 yu2 ji4 shang4 。 ji4 shang4 zhi1 jun1 feng4 ling4 ji1 qi2 ， da4 sheng4 zhi1 。 qing1 zu2 rui4 bing1 ， chang2 qu1 zhi4 guo2 。 qi2 wang2 tao2 dun4 zou3 ju3 ， jin3 yi3 shen1 mian3 。 zhu1 yu4 cai2 bao3 ， che1 jia3 zhen1 qi4 ， jin4 shou1 ru4 yan4 。 da4 lü3 chen2 yu2 yuan2 ying1 ， gu4 ding3 fan3 hu1 li4 shi4 ， qi2 qi4 she4 yu2 ning2 tai2 。 ji4 qiu1 zhi1 zhi2 ， zhi2 yu2 wen4 huang2 。 zi4 wu3 bo2 yi3 lai2 ， gong1 wei4 you3 ji2 xian1 wang2 zhe3 ye3 。 xian1 wang2 yi3 wei2 shun4 yu2 qi2 zhi4 ， yi3 chen2 wei4 bu2 dun4 ming4 ， gu4 lie4 di4 er2 feng1 zhi1 ， shi3 zhi1 de2 bi3 hu1 xiao3 guo2 zhu1 hou2 。 chen2 bu2 ning4 ， zi4 yi3 wei2 feng4 ling4 cheng2 jiao4 ， ke3 yi3 xing4 wu2 zui4 yi3 ， gu4 shou4 ming4 er2 fu2 ci2 。 ”
- “ chen2 wen2 xian2 ming2 zhi1 jun1 ， gong1 li4 er2 bu2 fei4 ， gu4 zhu4 yu2 《 chun1 qiu1 》 ， zao3 zhi1 zhi1 shi4 ， ming2 cheng2 er2 bu4 hui3 ， gu4 cheng1 yu2 hou4 shi4 。 ruo4 xian1 wang2 zhi1 bao4 yuan4 xue3 chi3 ， yi2 wan4 sheng4 zhi1 qiang2 guo2 ， shou1 ba1 bai3 sui4 zhi1 xu4 ji1 ， ji2 zhi4 qi4 qun2 chen2 zhi1 ri4 ， yi2 ling4 zhao4 hou4 si4 zhi1 yu2 yi4 ， zhi2 zheng4 ren4 shi4 zhi1 chen2 ， suo3 yi3 neng2 xun2 fa3 ling4 ， shun4 shu4 nie4 zhe3 ， shi1 ji2 meng2 li4 ， jie1 ke3 yi3 jiao4 yu2 hou4 shi4 。 ”
- “ chen2 wen2 shan4 zuo4 zhe3 bu2 bi4 shan4 cheng2 ， shan4 shi3 zhe3 bu2 bi4 shan4 zhong1 。 xi1 zhe3 wu3 zi3 xu1 shuo1 ting1 hu1 he2 lü2 ， gu4 wu2 wang2 yuan3 ji4 zhi4 yu2 ying3 ； fu1 cha4 fu2 shi4 ye3 ， ci4 zhi1 chi1 yi2 er2 fu2 zhi1 jiang1 。 gu4 wu2 wang2 fu1 cha4 bu2 wu4 xian1 lun4 zhi1 ke3 yi3 li4 gong1 ， gu4 chen2 zi3 xu1 er2 fu2 hui3 ； zi3 xu1 bu4 zao3 jian4 zhu3 zhi1 bu4 tong2 liang2 ， gu4 ru4 jiang1 er2 bu4 gai3 。 ”
- “ fu1 mian3 shen1 gong1 ， yi3 ming2 xian1 wang2 zhi1 ji4 zhe3 ， chen2 zhi1 shang4 ji4 ye3 。 li2 hui3 ru3 zhi1 fei1 ， duo4 xian1 wang2 zhi1 ming2 zhe3 ， chen2 zhi1 suo3 da4 kong3 ye3 。 lin2 bu2 ce4 zhi1 zui4 ， yi3 xing4 wei4 li4 zhe3 ， yi4 zhi1 suo3 bu4 gan3 chu1 ye3 。 ”
- “ chen2 wen2 gu3 zhi1 jun1 zi3 ， jiao1 jue2 bu4 chu1 e4 sheng1 ； zhong1 chen2 zhi1 qu4 ye3 ， bu4 jie2 qi2 ming2 。 chen2 sui1 bu2 ning4 ， shu4 feng4 jiao4 yu2 jun1 zi3 yi3 。 kong3 shi4 yu4 zhe3 zhi1 qin1 zuo3 you4 zhi1 shuo1 ， er2 bu4 cha2 shu1 yuan3 zhi1 xing2 ye3 。 gu4 gan3 yi3 shu1 bao4 ， wei2 jun1 zhi1 liu2 yi4 yan1 。

## 注释

## 译文

## 赏析
