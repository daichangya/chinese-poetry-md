---
id: ming-dan-zi-zhi-chen-bi-wang
title: 单子知陈必亡
titlePinyin: dan1 zi0 zhi1 chen2 bi4 wang2
titleSlug: dan-zi-zhi-chen-bi-wang
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 定王使单襄公聘于宋。遂假道于陈，以聘于楚。火朝觌矣，道茀不可行也。侯不在疆，司空不视涂，泽不陂，川不梁，野有庾积，场功未毕，道无列树，垦田若艺，膳宰不置饩，司里不授馆，国无寄寓，县无旅舍。民将筑台于夏氏。及陈，陈灵公与孔宁、仪行父南冠以如夏氏，留宾不见。
- 单子归，告王曰：“陈侯不有大咎，国必亡。”王曰：“何故？”对曰：“夫辰角见而雨毕，天根见而水涸，本见而草木节解，驷见而陨霜，火见而清风戒寒。故《先王之教》曰：‘雨毕而除道，水涸而成梁，草木节解而备藏，陨霜而冬裘具，清风至而修城郭宫室。’故《夏令》曰：‘九月除道，十月成梁。’其时儆曰：“收而场功，待而畚梮，营室之中，土功其始，火之初见，期于司里。’此先王所以不用财贿，而广施德于天下者也。今陈国火朝觌矣，而道路若塞，野场若弃，泽不陂障，川无舟梁，是废先王之教也。”
- “《周制》有之曰：‘列树以表道，立鄙食以守路，国有郊牧，疆有寓望，薮有圃草，囿有林池，所以御灾也，其余无非谷土，民无悬耜，野无奥草。不夺民时，不蔑民功。有优无匮，有逸无罢。国有班事，县有序民。’今陈国道路不可知，田在草间，功成而不收，民罢于逸乐，是弃先王之法制也。
- “周之《秩官》有之曰：‘敌国宾至，关尹以告，行理以节逆之，候人为导，卿出郊劳，门尹除门，宗祝执祀，司里授馆，司徒具徒，司空视途，司寇诘奸，虞人入材，甸人积薪，火师监燎，水师监濯，膳宰致饔，廪人献饩，司马陈刍，工人展车，百官以物至，宾入如归。是故小大莫不怀爱。其贵国之宾至，则以班加一等，益虔。至于王吏，则皆官正莅事，上卿监之。若王巡守，则君亲监之。’今虽朝也不才，有分族于周，承王命以为过宾于陈，而司事莫至，是蔑先王之官也。
- “《先王之令》有之曰：‘天道赏善而罚淫，故凡我造国，无从非彝，无即慆淫，各守尔典，以承天休。’今陈侯不念胤续之常，弃其伉俪妃嫔，而帅其卿佐以淫于夏氏，不亦嫔姓矣乎？陈，我大姬之后也。弃衮冕而南冠以出，不亦简彝乎？是又犯先王之令也。
- “昔先王之教，懋帅其德也，犹恐殒越。若废其教而弃其制，蔑其官而犯其令，将何以守国？居大国之　，而无此四者，其能久乎？”
- 六年，单子如楚。八年，陈侯杀于夏氏。九年，楚子入陈。

## 拼音
- ding4 wang2 shi3 dan1 xiang1 gong1 pin4 yu2 song4 。 sui4 jia3 dao4 yu2 chen2 ， yi3 pin4 yu2 chu3 。 huo3 chao2 di2 yi3 ， dao4 fu2 bu4 ke3 xing2 ye3 。 hou2 bu2 zai4 jiang1 ， si1 kong1 bu2 shi4 tu2 ， ze2 bu4 bei1 ， chuan1 bu4 liang2 ， ye3 you3 yu3 ji1 ， chang3 gong1 wei4 bi4 ， dao4 wu2 lie4 shu4 ， ken3 tian2 ruo4 yi4 ， shan4 zai3 bu2 zhi4 xi4 ， si1 li3 bu2 shou4 guan3 ， guo2 wu2 ji4 yu4 ， xian4 wu2 lü3 she4 。 min2 jiang1 zhu4 tai2 yu2 xia4 shi4 。 ji2 chen2 ， chen2 ling2 gong1 yu3 kong3 ning2 、 yi2 xing2 fu4 nan2 guan1 yi3 ru2 xia4 shi4 ， liu2 bin1 bu2 jian4 。
- dan1 zi3 gui1 ， gao4 wang2 yue1 ： “ chen2 hou2 bu4 you3 da4 jiu4 ， guo2 bi4 wang2 。 ” wang2 yue1 ： “ he2 gu4 ？ ” dui4 yue1 ： “ fu1 chen2 jiao3 jian4 er2 yu3 bi4 ， tian1 gen1 jian4 er2 shui3 he2 ， ben3 jian4 er2 cao3 mu4 jie2 jie3 ， si4 jian4 er2 yun3 shuang1 ， huo3 jian4 er2 qing1 feng1 jie4 han2 。 gu4 《 xian1 wang2 zhi1 jiao4 》 yue1 ： ‘ yu3 bi4 er2 chu2 dao4 ， shui3 he2 er2 cheng2 liang2 ， cao3 mu4 jie2 jie3 er2 bei4 cang2 ， yun3 shuang1 er2 dong1 qiu2 ju4 ， qing1 feng1 zhi4 er2 xiu1 cheng2 guo1 gong1 shi4 。 ’ gu4 《 xia4 ling4 》 yue1 ： ‘ jiu3 yue4 chu2 dao4 ， shi2 yue4 cheng2 liang2 。 ’ qi2 shi2 jing3 yue1 ： “ shou1 er2 chang3 gong1 ， dai4 er2 ben3 ju1 ， ying2 shi4 zhi1 zhong1 ， tu3 gong1 qi2 shi3 ， huo3 zhi1 chu1 jian4 ， qi1 yu2 si1 li3 。 ’ ci3 xian1 wang2 suo3 yi3 bu2 yong4 cai2 hui4 ， er2 guang3 shi1 de2 yu2 tian1 xia4 zhe3 ye3 。 jin1 chen2 guo2 huo3 chao2 di2 yi3 ， er2 dao4 lu4 ruo4 sai1 ， ye3 chang3 ruo4 qi4 ， ze2 bu4 bei1 zhang4 ， chuan1 wu2 zhou1 liang2 ， shi4 fei4 xian1 wang2 zhi1 jiao4 ye3 。 ”
- “ 《 zhou1 zhi4 》 you3 zhi1 yue1 ： ‘ lie4 shu4 yi3 biao3 dao4 ， li4 bi3 shi2 yi3 shou3 lu4 ， guo2 you3 jiao1 mu4 ， jiang1 you3 yu4 wang4 ， sou3 you3 pu3 cao3 ， you4 you3 lin2 chi2 ， suo3 yi3 yu4 zai1 ye3 ， qi2 yu2 wu2 fei1 gu3 tu3 ， min2 wu2 xuan2 si4 ， ye3 wu2 ao4 cao3 。 bu4 duo2 min2 shi2 ， bu2 mie4 min2 gong1 。 you3 you1 wu2 kui4 ， you3 yi4 wu2 ba4 。 guo2 you3 ban1 shi4 ， xian4 you3 xu4 min2 。 ’ jin1 chen2 guo2 dao4 lu4 bu4 ke3 zhi1 ， tian2 zai4 cao3 jian1 ， gong1 cheng2 er2 bu4 shou1 ， min2 ba4 yu2 yi4 le4 ， shi4 qi4 xian1 wang2 zhi1 fa3 zhi4 ye3 。
- “ zhou1 zhi1 《 zhi4 guan1 》 you3 zhi1 yue1 ： ‘ di2 guo2 bin1 zhi4 ， guan1 yin3 yi3 gao4 ， xing2 li3 yi3 jie2 ni4 zhi1 ， hou4 ren2 wei2 dao3 ， qing1 chu1 jiao1 lao2 ， men2 yin3 chu2 men2 ， zong1 zhu4 zhi2 si4 ， si1 li3 shou4 guan3 ， si1 tu2 ju4 tu2 ， si1 kong1 shi4 tu2 ， si1 kou4 jie2 jian1 ， yu2 ren2 ru4 cai2 ， dian4 ren2 ji1 xin1 ， huo3 shi1 jian1 liao2 ， shui3 shi1 jian1 zhuo2 ， shan4 zai3 zhi4 yong1 ， lin3 ren2 xian4 xi4 ， si1 ma3 chen2 chu2 ， gong1 ren2 zhan3 che1 ， bai3 guan1 yi3 wu4 zhi4 ， bin1 ru4 ru2 gui1 。 shi4 gu4 xiao3 da4 mo4 bu4 huai2 ai4 。 qi2 gui4 guo2 zhi1 bin1 zhi4 ， ze2 yi3 ban1 jia1 yi4 deng3 ， yi4 qian2 。 zhi4 yu2 wang2 li4 ， ze2 jie1 guan1 zheng4 li4 shi4 ， shang4 qing1 jian1 zhi1 。 ruo4 wang2 xun2 shou3 ， ze2 jun1 qin1 jian1 zhi1 。 ’ jin1 sui1 chao2 ye3 bu4 cai2 ， you3 fen1 zu2 yu2 zhou1 ， cheng2 wang2 ming4 yi3 wei2 guo4 bin1 yu2 chen2 ， er2 si1 shi4 mo4 zhi4 ， shi4 mie4 xian1 wang2 zhi1 guan1 ye3 。
- “ 《 xian1 wang2 zhi1 ling4 》 you3 zhi1 yue1 ： ‘ tian1 dao4 shang3 shan4 er2 fa2 yin2 ， gu4 fan2 wo3 zao4 guo2 ， wu2 cong2 fei1 yi2 ， wu2 ji2 tao1 yin2 ， ge4 shou3 er3 dian3 ， yi3 cheng2 tian1 xiu1 。 ’ jin1 chen2 hou2 bu2 nian4 yin4 xu4 zhi1 chang2 ， qi4 qi2 kang4 li4 fei1 pin2 ， er2 shuai4 qi2 qing1 zuo3 yi3 yin2 yu2 xia4 shi4 ， bu2 yi4 pin2 xing4 yi3 hu1 ？ chen2 ， wo3 da4 ji1 zhi1 hou4 ye3 。 qi4 gun3 mian3 er2 nan2 guan1 yi3 chu1 ， bu2 yi4 jian3 yi2 hu1 ？ shi4 you4 fan4 xian1 wang2 zhi1 ling4 ye3 。
- “ xi1 xian1 wang2 zhi1 jiao4 ， mao4 shuai4 qi2 de2 ye3 ， you2 kong3 yun3 yue4 。 ruo4 fei4 qi2 jiao4 er2 qi4 qi2 zhi4 ， mie4 qi2 guan1 er2 fan4 qi2 ling4 ， jiang1 he2 yi3 shou3 guo2 ？ ju1 da4 guo2 zhi1 　 ， er2 wu2 ci3 si4 zhe3 ， qi2 neng2 jiu3 hu1 ？ ”
- liu4 nian2 ， dan1 zi0 ru2 chu3 。 ba1 nian2 ， chen2 hou2 sha1 yu2 xia4 shi4 。 jiu3 nian2 ， chu3 zi3 ru4 chen2 。

## 注释

## 译文

## 赏析
