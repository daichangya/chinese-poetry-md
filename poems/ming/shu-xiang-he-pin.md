---
id: ming-shu-xiang-he-pin
title: 叔向贺贫
titlePinyin: shu1 xiang4 he4 pin2
titleSlug: shu-xiang-he-pin
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 叔向见韩宣子，宣子忧贫，叔向贺之。宣子曰：“吾有卿之名而无其实，无以从二三子，吾是以忧，子贺我，何故？”
- 对曰：“昔栾武子无一卒之田，其宫不备其宗器，宣其德行，顺其宪则，使越于诸侯。诸侯亲之，戎狄怀之，以正晋国。行刑不疚，以免于难。及桓子，骄泰奢侈，贪欲无艺，略则行志，假货居贿，宜及于难，而赖武之德以没其身。及怀子，改桓之行，而修武之德，可以免于难，而离桓之罪，以亡于楚。夫郤昭子，其富半公室，其家半三军，恃其富宠，以泰于国。其身尸于朝，其宗灭于绛。不然，夫八郤，五大夫，三卿，其宠大矣，一朝而灭，莫之哀也，唯无德也。今吾子有栾武子之贫，吾以为能其德矣，是以贺。若不忧德之不建，而患货之不足，将吊不暇，何贺之有？”
- 宣子拜，稽首焉，曰：“起也将亡，赖子存之，非起也敢专承之，其自桓叔以下，嘉吾子之赐。”

## 拼音
- shu1 xiang4 jian4 han2 xuan1 zi3 ， xuan1 zi3 you1 pin2 ， shu1 xiang4 he4 zhi1 。 xuan1 zi3 yue1 ： “ wu2 you3 qing1 zhi1 ming2 er2 wu2 qi2 shi2 ， wu2 yi3 cong2 er4 san1 zi3 ， wu2 shi4 yi3 you1 ， zi3 he4 wo3 ， he2 gu4 ？ ”
- dui4 yue1 ： “ xi1 luan2 wu3 zi3 wu2 yi4 zu2 zhi1 tian2 ， qi2 gong1 bu2 bei4 qi2 zong1 qi4 ， xuan1 qi2 de2 xing2 ， shun4 qi2 xian4 ze2 ， shi3 yue4 yu2 zhu1 hou2 。 zhu1 hou2 qin1 zhi1 ， rong2 di2 huai2 zhi1 ， yi3 zheng4 jin4 guo2 。 xing2 xing2 bu2 jiu4 ， yi3 mian3 yu2 nan2 。 ji2 huan2 zi3 ， jiao1 tai4 she1 chi3 ， tan1 yu4 wu2 yi4 ， lüe4 ze2 xing2 zhi4 ， jia3 huo4 ju1 hui4 ， yi2 ji2 yu2 nan2 ， er2 lai4 wu3 zhi1 de2 yi3 mei2 qi2 shen1 。 ji2 huai2 zi3 ， gai3 huan2 zhi1 xing2 ， er2 xiu1 wu3 zhi1 de2 ， ke3 yi3 mian3 yu2 nan2 ， er2 li2 huan2 zhi1 zui4 ， yi3 wang2 yu2 chu3 。 fu1 xi4 zhao1 zi3 ， qi2 fu4 ban4 gong1 shi4 ， qi2 jia1 ban4 san1 jun1 ， shi4 qi2 fu4 chong3 ， yi3 tai4 yu2 guo2 。 qi2 shen1 shi1 yu2 chao2 ， qi2 zong1 mie4 yu2 jiang4 。 bu4 ran2 ， fu1 ba1 xi4 ， wu3 dai4 fu0 ， san1 qing1 ， qi2 chong3 da4 yi3 ， yi4 chao2 er2 mie4 ， mo4 zhi1 ai1 ye3 ， wei2 wu2 de2 ye3 。 jin1 wu2 zi3 you3 luan2 wu3 zi3 zhi1 pin2 ， wu2 yi3 wei2 neng2 qi2 de2 yi3 ， shi4 yi3 he4 。 ruo4 bu4 you1 de2 zhi1 bu2 jian4 ， er2 huan4 huo4 zhi1 bu4 zu2 ， jiang1 diao4 bu4 xia2 ， he2 he4 zhi1 you3 ？ ”
- xuan1 zi3 bai4 ， qi3 shou3 yan1 ， yue1 ： “ qi3 ye3 jiang1 wang2 ， lai4 zi3 cun2 zhi1 ， fei1 qi3 ye3 gan3 zhuan1 cheng2 zhi1 ， qi2 zi4 huan2 shu1 yi3 xia4 ， jia1 wu2 zi3 zhi1 ci4 。 ”

## 注释

## 译文

## 赏析
