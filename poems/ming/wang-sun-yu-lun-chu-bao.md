---
id: ming-wang-sun-yu-lun-chu-bao
title: 王孙圉论楚宝
titlePinyin: wang2 sun1 yu3 lun4 chu3 bao3
titleSlug: wang-sun-yu-lun-chu-bao
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 王孙圉聘于晋，定公飨之。赵简子鸣玉以相，问于王孙圉曰：“楚之白珩犹在乎？”对曰：“然。”简子曰：“其为宝也，几何矣？”曰：“未尝为宝。楚之所宝者，曰观射父，能作训辞，以行事于诸侯，使无以寡君为口实。又有左史倚相，能道训典，以叙百物，以朝夕献善败于寡君，使寡君无忘先王之业；又能上下说于鬼神，顺道其欲恶，使神无有怨痛于楚国。又有薮曰云，连徒洲，金、木、竹、箭之所生也，龟、珠、角、齿、皮、革、羽、毛，所以备赋，以戒不虞者也；所以共币帛，以宾享于诸侯者也。若诸侯之好币具，而导之以训辞，有不虞之备，而皇神相之，寡君其可以免罪于诸侯，而国民保焉。此楚国之宝也。若夫白珩，先王之玩也，何宝之焉？”
- “圉闻国之宝，六而已：圣能制议百物，以辅相国家，则宝之；玉足以庇荫嘉谷，使无水旱之灾，则宝之；龟足以宪臧否，则宝之；珠足以御火灾，则宝之；金足以御兵乱，则宝之；山林薮泽足以备财用，则宝之。若夫哗嚣之美，楚虽蛮夷，不能宝也。”

## 拼音
- wang2 sun1 yu3 pin4 yu2 jin4 ， ding4 gong1 xiang3 zhi1 。 zhao4 jian3 zi3 ming2 yu4 yi3 xiang1 ， wen4 yu2 wang2 sun1 yu3 yue1 ： “ chu3 zhi1 bai2 heng2 you2 zai4 hu1 ？ ” dui4 yue1 ： “ ran2 。 ” jian3 zi3 yue1 ： “ qi2 wei4 bao3 ye3 ， ji3 he2 yi3 ？ ” yue1 ： “ wei4 chang2 wei4 bao3 。 chu3 zhi1 suo3 bao3 zhe3 ， yue1 guan1 she4 fu4 ， neng2 zuo4 xun4 ci2 ， yi3 xing2 shi4 yu2 zhu1 hou2 ， shi3 wu2 yi3 gua3 jun1 wei4 kou3 shi2 。 you4 you3 zuo3 shi3 yi3 xiang1 ， neng2 dao4 xun4 dian3 ， yi3 xu4 bai3 wu4 ， yi3 zhao1 xi1 xian4 shan4 bai4 yu2 gua3 jun1 ， shi3 gua3 jun1 wu2 wang4 xian1 wang2 zhi1 ye4 ； you4 neng2 shang4 xia4 shuo1 yu2 gui3 shen2 ， shun4 dao4 qi2 yu4 e4 ， shi3 shen2 wu2 you3 yuan4 tong4 yu2 chu3 guo2 。 you4 you3 sou3 yue1 yun2 ， lian2 tu2 zhou1 ， jin1 、 mu4 、 zhu2 、 jian4 zhi1 suo3 sheng1 ye3 ， gui1 、 zhu1 、 jiao3 、 chi3 、 pi2 、 ge2 、 yu3 、 mao2 ， suo3 yi3 bei4 fu4 ， yi3 jie4 bu4 yu2 zhe3 ye3 ； suo3 yi3 gong4 bi4 bo2 ， yi3 bin1 xiang3 yu2 zhu1 hou2 zhe3 ye3 。 ruo4 zhu1 hou2 zhi1 hao3 bi4 ju4 ， er2 dao3 zhi1 yi3 xun4 ci2 ， you3 bu4 yu2 zhi1 bei4 ， er2 huang2 shen2 xiang1 zhi1 ， gua3 jun1 qi2 ke3 yi3 mian3 zui4 yu2 zhu1 hou2 ， er2 guo2 min2 bao3 yan1 。 ci3 chu3 guo2 zhi1 bao3 ye3 。 ruo4 fu1 bai2 heng2 ， xian1 wang2 zhi1 wan2 ye3 ， he2 bao3 zhi1 yan1 ？ ”
- “ yu3 wen2 guo2 zhi1 bao3 ， liu4 er2 yi3 ： sheng4 neng2 zhi4 yi4 bai3 wu4 ， yi3 fu3 xiang4 guo2 jia1 ， ze2 bao3 zhi1 ； yu4 zu2 yi3 bi4 yin4 jia1 gu3 ， shi3 wu2 shui3 han4 zhi1 zai1 ， ze2 bao3 zhi1 ； gui1 zu2 yi3 xian4 zang1 pi3 ， ze2 bao3 zhi1 ； zhu1 zu2 yi3 yu4 huo3 zai1 ， ze2 bao3 zhi1 ； jin1 zu2 yi3 yu4 bing1 luan4 ， ze2 bao3 zhi1 ； shan1 lin2 sou3 ze2 zu2 yi3 bei4 cai2 yong4 ， ze2 bao3 zhi1 。 ruo4 fu1 hua2 ao2 zhi1 mei3 ， chu3 sui1 man2 yi2 ， bu4 neng2 bao3 ye3 。 ”

## 注释

## 译文

## 赏析
