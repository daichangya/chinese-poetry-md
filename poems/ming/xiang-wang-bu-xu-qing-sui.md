---
id: ming-xiang-wang-bu-xu-qing-sui
title: 襄王不许请隧
titlePinyin: xiang1 wang2 bu4 xu3 qing3 sui4
titleSlug: xiang-wang-bu-xu-qing-sui
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 晋文公既定襄王于郏，王劳之以地，辞，请隧焉。王弗许，曰：“昔我先王之有天下也，规方千里，以为甸服，以供上帝山川百神之祀，以备百姓兆民之用，以待不庭、不虞之患。其余，以均分公、侯、伯、子、男，使各有宁宇，以顺及天地，无逢其灾害。先王岂有赖焉？内官不过九御，外官不过九品，足以供给神祇而已，岂敢厌纵其耳目心腹，以乱百度？亦唯是死生之服物采章，以临长百姓而轻重布之，王何异之有？”
- “今天降祸灾于周室，余一人仅亦守府，又不佞以勤叔父，而班先王之大物以赏私德，其叔父实应且憎，以非余一人，余一人岂敢有爱也？先民有言曰：‘改玉改行。’叔父若能光裕大德，更姓改物，以创制天下，自显庸也，而缩取备物，以镇抚百姓，余一人其流辟于裔土，何辞之有与？若犹是姬姓也，尚将列为公侯，以复先王之职，大物其未可改也。叔父其茂昭明德，物将自至，余何敢以私劳变前之大章，以忝天下，其若先王与百姓何？何政令之为也？若不然，叔父有地而隧焉，余安能知之？”
- 文公遂不敢请，受地而还。

## 拼音
- jin4 wen2 gong1 ji4 ding4 xiang1 wang2 yu2 jia2 ， wang2 lao2 zhi1 yi3 di4 ， ci2 ， qing3 sui4 yan1 。 wang2 fu2 xu3 ， yue1 ： “ xi1 wo3 xian1 wang2 zhi1 you3 tian1 xia4 ye3 ， gui1 fang1 qian1 li3 ， yi3 wei2 dian4 fu2 ， yi3 gong4 shang4 di4 shan1 chuan1 bai3 shen2 zhi1 si4 ， yi3 bei4 bai3 xing4 zhao4 min2 zhi1 yong4 ， yi3 dai4 bu4 ting2 、 bu4 yu2 zhi1 huan4 。 qi2 yu2 ， yi3 jun1 fen1 gong1 、 hou2 、 bo2 、 zi3 、 nan2 ， shi3 ge4 you3 ning2 yu3 ， yi3 shun4 ji2 tian1 di4 ， wu2 feng2 qi2 zai1 hai4 。 xian1 wang2 qi3 you3 lai4 yan1 ？ nei4 guan1 bu2 guo4 jiu3 yu4 ， wai4 guan1 bu2 guo4 jiu3 pin3 ， zu2 yi3 gong1 ji3 shen2 qi2 er2 yi3 ， qi3 gan3 yan4 zong4 qi2 er3 mu4 xin1 fu4 ， yi3 luan4 bai3 du4 ？ yi4 wei2 shi4 si3 sheng1 zhi1 fu2 wu4 cai3 zhang1 ， yi3 lin2 chang2 bai3 xing4 er2 qing1 zhong4 bu4 zhi1 ， wang2 he2 yi4 zhi1 you3 ？ ”
- “ jin1 tian1 jiang4 huo4 zai1 yu2 zhou1 shi4 ， yu2 yi4 ren2 jin3 yi4 shou3 fu3 ， you4 bu2 ning4 yi3 qin2 shu1 fu4 ， er2 ban1 xian1 wang2 zhi1 da4 wu4 yi3 shang3 si1 de2 ， qi2 shu1 fu4 shi2 ying4 qie3 zeng1 ， yi3 fei1 yu2 yi4 ren2 ， yu2 yi4 ren2 qi3 gan3 you3 ai4 ye3 ？ xian1 min2 you3 yan2 yue1 ： ‘ gai3 yu4 gai3 xing2 。 ’ shu1 fu4 ruo4 neng2 guang1 yu4 da4 de2 ， geng1 xing4 gai3 wu4 ， yi3 chuang4 zhi4 tian1 xia4 ， zi4 xian3 yong1 ye3 ， er2 suo1 qu3 bei4 wu4 ， yi3 zhen4 fu3 bai3 xing4 ， yu2 yi4 ren2 qi2 liu2 pi4 yu2 yi4 tu3 ， he2 ci2 zhi1 you3 yu3 ？ ruo4 you2 shi4 ji1 xing4 ye3 ， shang4 jiang1 lie4 wei4 gong1 hou2 ， yi3 fu4 xian1 wang2 zhi1 zhi2 ， da4 wu4 qi2 wei4 ke3 gai3 ye3 。 shu1 fu4 qi2 mao4 zhao1 ming2 de2 ， wu4 jiang1 zi4 zhi4 ， yu2 he2 gan3 yi3 si1 lao2 bian4 qian2 zhi1 da4 zhang1 ， yi3 tian3 tian1 xia4 ， qi2 ruo4 xian1 wang2 yu3 bai3 xing4 he2 ？ he2 zheng4 ling4 zhi1 wei4 ye3 ？ ruo4 bu4 ran2 ， shu1 fu4 you3 di4 er2 sui4 yan1 ， yu2 an1 neng2 zhi1 zhi1 ？ ”
- wen2 gong1 sui4 bu4 gan3 qing3 ， shou4 di4 er2 hai2 。

## 注释

## 译文

## 赏析
