---
id: ming-zhan-qin-lun-si-yuan-ju
title: 展禽论祀爰居
titlePinyin: zhan3 qin2 lun4 si4 yuan2 ju1
titleSlug: zhan-qin-lun-si-yuan-ju
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 海鸟曰“爰居”，止于鲁东门之外二日。臧文仲使国人祭之。展禽曰：“越哉，臧孙之为政也！夫祀，国之大节也，而节，政之所成也。故慎制祀以为国典。今无故而加典，非政之宜也。
- “夫圣王之制祀也，法施于民则祀之，以死勤事则祀之，以劳定国则祀之，能御大灾则祀之，能捍大患则祀之。非是族也，不在祀典。昔烈山氏之有天下也，其子曰柱，能植百谷百蔬。夏之兴也，周弃继之，故祀以为稷。共工氏之伯九有也，其子曰后土，能平九土，故祀以为社。黄帝能成命百物，以明民共财。颛顼能修之，帝喾能序三辰以固民，尧能单均刑法以议民，舜勤民事而野死，鲧障供水而殛死，禹能以德修鲧之功，契为司徒而民辑，冥勤其官而水死，汤以宽治民而除其邪，稷勤百谷雨山死，文王以文昭，武王去民之秽。故有虞氏禘黄帝而祖颛顼，郊尧而宗舜；夏后氏禘黄帝面祖颛顼，郊鲧而宗禹；商人禘舜而祖契，郊冥而宗汤；周人禘喾而郊稷，祖文王而宗武王。幕，能帅颛顼者也，有虞氏报焉；杼，能帅禹者也，夏后氏报焉；上甲微，能帅契者也，商人报焉；高圉、太王，能帅稷者也，周人报焉。凡禘、郊、祖、宗、报，此五者，国之典祀也。加之以社稷山川之神，皆有功烈于民者也。及前哲令德之人，所以为民质也；及天之三辰，民所以瞻仰也；及地之五行，所以生殖也；及九州名山川泽，所以出财用也。非是，不在祀典。今海鸟至，已不知而犯之，以为国典，难以为仁且知矣。夫仁者讲功，而知者处物。无功而祀之，非仁也；不知而不问，非知也。今兹海其有灾乎？夫广川之鸟兽，恒知而避其灾也。”
- 是岁也，海多大风，冬暖。文仲闻柳下季之言，曰：“信吾过也。季子之言，不可不法也。”使书以为三策。

## 拼音
- hai3 niao3 yue1 “ yuan2 ju1 ” ， zhi3 yu2 lu3 dong1 men2 zhi1 wai4 er4 ri4 。 zang1 wen2 zhong4 shi3 guo2 ren2 ji4 zhi1 。 zhan3 qin2 yue1 ： “ yue4 zai1 ， zang1 sun1 zhi1 wei2 zheng4 ye3 ！ fu1 si4 ， guo2 zhi1 da4 jie2 ye3 ， er2 jie2 ， zheng4 zhi1 suo3 cheng2 ye3 。 gu4 shen4 zhi4 si4 yi3 wei2 guo2 dian3 。 jin1 wu2 gu4 er2 jia1 dian3 ， fei1 zheng4 zhi1 yi2 ye3 。
- “ fu1 sheng4 wang2 zhi1 zhi4 si4 ye3 ， fa3 shi1 yu2 min2 ze2 si4 zhi1 ， yi3 si3 qin2 shi4 ze2 si4 zhi1 ， yi3 lao2 ding4 guo2 ze2 si4 zhi1 ， neng2 yu4 da4 zai1 ze2 si4 zhi1 ， neng2 han4 da4 huan4 ze2 si4 zhi1 。 fei1 shi4 zu2 ye3 ， bu2 zai4 si4 dian3 。 xi1 lie4 shan1 shi4 zhi1 you3 tian1 xia4 ye3 ， qi2 zi3 yue1 zhu4 ， neng2 zhi2 bai3 gu3 bai3 shu1 。 xia4 zhi1 xing1 ye3 ， zhou1 qi4 ji4 zhi1 ， gu4 si4 yi3 wei2 ji4 。 gong4 gong1 shi4 zhi1 bo2 jiu3 you3 ye3 ， qi2 zi3 yue1 hou4 tu3 ， neng2 ping2 jiu3 tu3 ， gu4 si4 yi3 wei2 she4 。 huang2 di4 neng2 cheng2 ming4 bai3 wu4 ， yi3 ming2 min2 gong4 cai2 。 zhuan1 xu1 neng2 xiu1 zhi1 ， di4 ku4 neng2 xu4 san1 chen2 yi3 gu4 min2 ， yao2 neng2 dan1 jun1 xing2 fa3 yi3 yi4 min2 ， shun4 qin2 min2 shi4 er2 ye3 si3 ， gun3 zhang4 gong1 shui3 er2 ji2 si3 ， yu3 neng2 yi3 de2 xiu1 gun3 zhi1 gong1 ， qi4 wei4 si1 tu2 er2 min2 ji2 ， ming2 qin2 qi2 guan1 er2 shui3 si3 ， tang1 yi3 kuan1 zhi4 min2 er2 chu2 qi2 xie2 ， ji4 qin2 bai3 gu3 yu3 shan1 si3 ， wen2 wang2 yi3 wen2 zhao1 ， wu3 wang2 qu4 min2 zhi1 hui4 。 gu4 you3 yu2 shi4 di4 huang2 di4 er2 zu3 zhuan1 xu1 ， jiao1 yao2 er2 zong1 shun4 ； xia4 hou4 shi4 di4 huang2 di4 mian4 zu3 zhuan1 xu1 ， jiao1 gun3 er2 zong1 yu3 ； shang1 ren2 di4 shun4 er2 zu3 qi4 ， jiao1 ming2 er2 zong1 tang1 ； zhou1 ren2 di4 ku4 er2 jiao1 ji4 ， zu3 wen2 wang2 er2 zong1 wu3 wang2 。 mu4 ， neng2 shuai4 zhuan1 xu1 zhe3 ye3 ， you3 yu2 shi4 bao4 yan1 ； zhu4 ， neng2 shuai4 yu3 zhe3 ye3 ， xia4 hou4 shi4 bao4 yan1 ； shang4 jia3 wei1 ， neng2 shuai4 qi4 zhe3 ye3 ， shang1 ren2 bao4 yan1 ； gao1 yu3 、 tai4 wang2 ， neng2 shuai4 ji4 zhe3 ye3 ， zhou1 ren2 bao4 yan1 。 fan2 di4 、 jiao1 、 zu3 、 zong1 、 bao4 ， ci3 wu3 zhe3 ， guo2 zhi1 dian3 si4 ye3 。 jia1 zhi1 yi3 she4 ji4 shan1 chuan1 zhi1 shen2 ， jie1 you3 gong1 lie4 yu2 min2 zhe3 ye3 。 ji2 qian2 zhe2 ling4 de2 zhi1 ren2 ， suo3 yi3 wei2 min2 zhi4 ye3 ； ji2 tian1 zhi1 san1 chen2 ， min2 suo3 yi3 zhan1 yang3 ye3 ； ji2 di4 zhi1 wu3 hang2 ， suo3 yi3 sheng1 zhi2 ye3 ； ji2 jiu3 zhou1 ming2 shan1 chuan1 ze2 ， suo3 yi3 chu1 cai2 yong4 ye3 。 fei1 shi4 ， bu2 zai4 si4 dian3 。 jin1 hai3 niao3 zhi4 ， yi3 bu4 zhi1 er2 fan4 zhi1 ， yi3 wei2 guo2 dian3 ， nan2 yi3 wei2 ren2 qie3 zhi1 yi3 。 fu1 ren2 zhe3 jiang3 gong1 ， er2 zhi1 zhe3 chu4 wu4 。 wu2 gong1 er2 si4 zhi1 ， fei1 ren2 ye3 ； bu4 zhi1 er2 bu2 wen4 ， fei1 zhi1 ye3 。 jin1 zi1 hai3 qi2 you3 zai1 hu1 ？ fu1 guang3 chuan1 zhi1 niao3 shou4 ， heng2 zhi1 er2 bi4 qi2 zai1 ye3 。 ”
- shi4 sui4 ye3 ， hai3 duo1 da4 feng1 ， dong1 nuan3 。 wen2 zhong4 wen2 liu3 xia4 ji4 zhi1 yan2 ， yue1 ： “ xin4 wu2 guo4 ye3 。 ji4 zi3 zhi1 yan2 ， bu4 ke3 bu4 fa3 ye3 。 ” shi3 shu1 yi3 wei2 san1 ce4 。

## 注释

## 译文

## 赏析
