---
id: ming-du-kui-yang-zhi
title: 杜蒉扬觯
titlePinyin: du4 kui4 yang2 zhi4
titleSlug: du-kui-yang-zhi
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 知悼子卒，未葬，平公饮酒，师旷、李调侍，鼓钟。杜蒉自外来，闻钟声，曰：“安在？”曰：“在寝。”杜蒉入寝，历阶而升，酌曰：“旷饮斯！”又酌曰：“调饮斯！”又酌，堂上北面坐饮之。降趋而出。
- 平公呼而进之，曰：“蒉！曩者尔心或开予，是以不与尔言。尔饮旷，何也？”曰：“子卯不乐。知悼子在堂，斯其为子卯也大矣！旷也，太师也。不以诏，是以饮之也。”“尔饮调，何也？”曰：“调也，君之亵臣也。为一饮一食忘君之疾，是以饮之也。”“尔饮，何也？”曰：“蒉也，宰夫也，非刀匕是共，又敢与知防，是以饮之也。”平公曰：“寡人亦有过焉，酌而饮寡人。”杜蒉洗而扬觯。公谓侍者曰：“如我死，则必毋废斯爵也！”
- 至于今，既毕献，斯扬觯，谓之“杜举”。

## 拼音
- zhi1 dao4 zi3 zu2 ， wei4 zang4 ， ping2 gong1 yin3 jiu3 ， shi1 kuang4 、 li3 tiao2 shi4 ， gu3 zhong1 。 du4 kui4 zi4 wai4 lai2 ， wen2 zhong1 sheng1 ， yue1 ： “ an1 zai4 ？ ” yue1 ： “ zai4 qin3 。 ” du4 kui4 ru4 qin3 ， li4 jie1 er2 sheng1 ， zhuo2 yue1 ： “ kuang4 yin3 si1 ！ ” you4 zhuo2 yue1 ： “ tiao2 yin3 si1 ！ ” you4 zhuo2 ， tang2 shang4 bei3 mian4 zuo4 yin3 zhi1 。 jiang4 qu1 er2 chu1 。
- ping2 gong1 hu1 er2 jin4 zhi1 ， yue1 ： “ kui4 ！ nang3 zhe3 er3 xin1 huo4 kai1 yu3 ， shi4 yi3 bu4 yu3 er3 yan2 。 er3 yin3 kuang4 ， he2 ye3 ？ ” yue1 ： “ zi3 mao3 bu2 le4 。 zhi1 dao4 zi3 zai4 tang2 ， si1 qi2 wei4 zi3 mao3 ye3 da4 yi3 ！ kuang4 ye3 ， tai4 shi1 ye3 。 bu4 yi3 zhao4 ， shi4 yi3 yin3 zhi1 ye3 。 ” “ er3 yin3 tiao2 ， he2 ye3 ？ ” yue1 ： “ tiao2 ye3 ， jun1 zhi1 xie4 chen2 ye3 。 wei4 yi4 yin3 yi4 shi2 wang4 jun1 zhi1 ji2 ， shi4 yi3 yin3 zhi1 ye3 。 ” “ er3 yin3 ， he2 ye3 ？ ” yue1 ： “ kui4 ye3 ， zai3 fu1 ye3 ， fei1 dao1 bi3 shi4 gong4 ， you4 gan3 yu3 zhi1 fang2 ， shi4 yi3 yin3 zhi1 ye3 。 ” ping2 gong1 yue1 ： “ gua3 ren2 yi4 you3 guo4 yan1 ， zhuo2 er2 yin3 gua3 ren2 。 ” du4 kui4 xi3 er2 yang2 zhi4 。 gong1 wei4 shi4 zhe3 yue1 ： “ ru2 wo3 si3 ， ze2 bi4 wu2 fei4 si1 jue2 ye3 ！ ”
- zhi4 yu2 jin1 ， ji4 bi4 xian4 ， si1 yang2 zhi4 ， wei4 zhi1 “ du4 ju3 ” 。

## 注释

## 译文

## 赏析
