---
id: ming-zhuang-xin-lun-xing-chen
title: 庄辛论幸臣
titlePinyin: zhuang1 xin1 lun4 xing4 chen2
titleSlug: zhuang-xin-lun-xing-chen
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷四・战国文
---
## 正文
- “臣闻鄙语曰：‘见兔而顾犬，未为晚也；亡羊而补牢，未为迟也。’臣闻昔汤、武以百里昌，桀、纣以天下亡。今楚国虽小，绝长续短，犹以数千里，岂特百里哉？
- “王独不见夫蜻蛉乎？六足四翼，飞翔乎天地之间，俛啄蚊虻而食之，仰承甘露而饮之，自以为无患，与人无争也。不知夫五尺童子，方将调铅胶丝，加己乎四仞之上，而下为蝼蚁食也。
- 夫蜻蛉其小者也，黄雀因是以。俯噣白粒，仰栖茂树，鼓翅奋翼。自以为无患，与人无争也；不知夫公子王孙，左挟弹，右摄丸，将加己乎十仞之上，以其类为招。昼游乎茂树，夕调乎酸咸，倏忽之间，坠于公子之手。
- “夫雀其小者也，黄鹄因是以。游于江海，淹乎大沼，府噣(鱼卷)鲤，仰啮陵衡，奋其六翮，而凌清风，飘摇乎高翔，自以为无患，与人无争也。不知夫射者，方将修其碆卢，治其矰缴，将加己乎百仞之上。被礛磻，引微缴，折清风而抎矣。故昼游乎江河，夕调乎鼎鼐。
- “夫黄鹄其小者也，蔡灵侯之事因是以。南游乎高陂，北陵乎巫山，饮茹溪流，食湘波之鱼，左抱幼妾，右拥嬖女，与之驰骋乎高蔡之中，而不以国家为事。不知夫子发方受命乎宣王，系己以朱丝而见之也。
- “蔡圣侯之事其小者也，君王之事因是以。左州侯，右夏侯，辇从鄢陵君与寿陵君，饭封禄之粟，而戴方府之金，与之驰骋乎云梦之中，而不以天下国家为事。不知夫穣侯方受命乎秦王，填黾塞之内，而投己乎黾塞之外。”

## 拼音
- “ chen2 wen2 bi3 yu3 yue1 ： ‘ jian4 tu4 er2 gu4 quan3 ， wei4 wei4 wan3 ye3 ； wang2 yang2 er2 bu3 lao2 ， wei4 wei4 chi2 ye3 。 ’ chen2 wen2 xi1 tang1 、 wu3 yi3 bai3 li3 chang1 ， jie2 、 zhou4 yi3 tian1 xia4 wang2 。 jin1 chu3 guo2 sui1 xiao3 ， jue2 chang2 xu4 duan3 ， you2 yi3 shu4 qian1 li3 ， qi3 te4 bai3 li3 zai1 ？
- “ wang2 du2 bu2 jian4 fu1 qing1 ling2 hu1 ？ liu4 zu2 si4 yi4 ， fei1 xiang2 hu1 tian1 di4 zhi1 jian1 ， fu3 zhuo2 wen2 meng2 er2 shi2 zhi1 ， yang3 cheng2 gan1 lu4 er2 yin3 zhi1 ， zi4 yi3 wei2 wu2 huan4 ， yu3 ren2 wu2 zheng1 ye3 。 bu4 zhi1 fu1 wu3 chi3 tong2 zi3 ， fang1 jiang1 tiao2 qian1 jiao1 si1 ， jia1 ji3 hu1 si4 ren4 zhi1 shang4 ， er2 xia4 wei4 lou2 yi3 shi2 ye3 。
- fu1 qing1 ling2 qi2 xiao3 zhe3 ye3 ， huang2 que4 yin1 shi4 yi3 。 fu3 zhou4 bai2 li4 ， yang3 qi1 mao4 shu4 ， gu3 chi4 fen4 yi4 。 zi4 yi3 wei2 wu2 huan4 ， yu3 ren2 wu2 zheng1 ye3 ； bu4 zhi1 fu1 gong1 zi3 wang2 sun1 ， zuo3 xie2 tan2 ， you4 she4 wan2 ， jiang1 jia1 ji3 hu1 shi2 ren4 zhi1 shang4 ， yi3 qi2 lei4 wei4 zhao1 。 zhou4 you2 hu1 mao4 shu4 ， xi1 tiao2 hu1 suan1 xian2 ， shu1 hu1 zhi1 jian1 ， zhui4 yu2 gong1 zi3 zhi1 shou3 。
- “ fu1 que4 qi2 xiao3 zhe3 ye3 ， huang2 hu2 yin1 shi4 yi3 。 you2 yu2 jiang1 hai3 ， yan1 hu1 da4 zhao3 ， fu3 zhou4 ( yu2 juan4 ) li3 ， yang3 nie4 ling2 heng2 ， fen4 qi2 liu4 he2 ， er2 ling2 qing1 feng1 ， piao1 yao2 hu1 gao1 xiang2 ， zi4 yi3 wei2 wu2 huan4 ， yu3 ren2 wu2 zheng1 ye3 。 bu4 zhi1 fu1 she4 zhe3 ， fang1 jiang1 xiu1 qi2 bo1 lu2 ， zhi4 qi2 zeng1 jiao3 ， jiang1 jia1 ji3 hu1 bai3 ren4 zhi1 shang4 。 bei4 jian1 pan2 ， yin3 wei1 jiao3 ， zhe2 qing1 feng1 er2 yun3 yi3 。 gu4 zhou4 you2 hu1 jiang1 he2 ， xi1 tiao2 hu1 ding3 nai4 。
- “ fu1 huang2 hu2 qi2 xiao3 zhe3 ye3 ， cai4 ling2 hou2 zhi1 shi4 yin1 shi4 yi3 。 nan2 you2 hu1 gao1 bei1 ， bei3 ling2 hu1 wu1 shan1 ， yin3 ru2 xi1 liu2 ， shi2 xiang1 bo1 zhi1 yu2 ， zuo3 bao4 you4 qie4 ， you4 yong1 bi4 nü3 ， yu3 zhi1 chi2 cheng3 hu1 gao1 cai4 zhi1 zhong1 ， er2 bu4 yi3 guo2 jia1 wei4 shi4 。 bu4 zhi1 fu1 zi3 fa1 fang1 shou4 ming4 hu1 xuan1 wang2 ， xi4 ji3 yi3 zhu1 si1 er2 jian4 zhi1 ye3 。
- “ cai4 sheng4 hou2 zhi1 shi4 qi2 xiao3 zhe3 ye3 ， jun1 wang2 zhi1 shi4 yin1 shi4 yi3 。 zuo3 zhou1 hou2 ， you4 xia4 hou2 ， nian3 cong2 yan1 ling2 jun1 yu3 shou4 ling2 jun1 ， fan4 feng1 lu4 zhi1 su4 ， er2 dai4 fang1 fu3 zhi1 jin1 ， yu3 zhi1 chi2 cheng3 hu1 yun2 meng4 zhi1 zhong1 ， er2 bu4 yi3 tian1 xia4 guo2 jia1 wei4 shi4 。 bu4 zhi1 fu1 rang2 hou2 fang1 shou4 ming4 hu1 qin2 wang2 ， tian2 mian3 sai1 zhi1 nei4 ， er2 tou2 ji3 hu1 mian3 sai1 zhi1 wai4 。 ”

## 注释

## 译文

## 赏析
