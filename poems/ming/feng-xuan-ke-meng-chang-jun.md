---
id: ming-feng-xuan-ke-meng-chang-jun
title: 冯谖客孟尝君
titlePinyin: feng2 xuan1 ke4 meng4 chang2 jun1
titleSlug: feng-xuan-ke-meng-chang-jun
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷四・战国文
---
## 正文
- 齐人有冯谖者，贫乏不能自存，使人属孟尝君，愿寄食门下。孟尝君曰：“客何好？”曰：“客无好也。”曰：“客何能？”曰：“客无能也。”孟尝君笑而受之曰：“诺。”
- 左右以君贱之也，食以草具。居有顷，倚柱弹其剑，歌曰：“长铗归来乎！食无鱼。”左右以告。孟尝君曰：“食之，比门下之客。”居有顷，复弹其铗，歌曰：“长铗归来乎！出无车。”左右皆笑之，以告。孟尝君曰：“为之驾，比门下之车客。”于是乘其车，揭其剑，过其友曰：“孟尝君客我。”后有顷，复弹其剑铗，歌曰：“长铗归来乎！无以为家。”左右皆恶之，以为贪而不知足。孟尝君问：“冯公有亲乎？”对曰，“有老母。”孟尝君使人给其食用，无使乏。于是冯谖不复歌。
- 后孟尝君出记，问门下诸客：“谁习计会，能为文收责于薛者乎？”冯谖署曰：“能。”孟尝君怪之，曰：“此谁也？”左右曰：“乃歌夫长铗归来者也。”孟尝君笑曰：“客果有能也，吾负之，未尝见也。”请而见之，谢曰：“文倦于事，愦于忧，而性懧愚，沉于国家之事，开罪于先生。先生不羞，乃有意欲为收责于薛乎？”冯谖曰：“愿之。”于是约车治装，载券契而行，辞曰：“责毕收，以何市而反？”孟尝君曰：“视吾家所寡有者。”
- 驱而之薛，使吏召诸民当偿者，悉来合券。券遍合，起，矫命，以责赐诸民。因烧其券。民称万岁。
- 长驱到齐，晨而求见。孟尝君怪其疾也，衣冠而见之，曰：“责毕收乎？来何疾也！”曰：“收毕矣。”“以何市而反？”冯谖曰；“君之‘视吾家所寡有者’。臣窃计，君宫中积珍宝，狗马实外厩，美人充下陈。君家所寡有者，以义耳！窃以为君市义。”孟尝君曰：“市义奈何？”曰：“今君有区区之薛，不拊爱子其民，因而贾利之。臣窃矫君命，以责赐诸民，因烧其券，民称万岁。乃臣所以为君市义也。”孟尝君不悦，曰：“诺，先生休矣！”
- 后期年，齐王谓孟尝君曰：“寡人不敢以先王之臣为臣。”孟尝君就国于薛，未至百里，民扶老携幼，迎君道中。孟尝君顾谓冯谖：“先生所为文市义者，乃今日见之。”
- 冯谖曰：“狡兔有三窟，仅得免其死耳；今君有一窟，未得高枕而卧也。请为君复凿二窟。”孟尝君予车五十乘，金五百斤，西游于梁，谓惠王曰：“齐放其大臣孟尝君于诸侯，诸侯先迎之者，富而兵强。”于是梁王虚上位，以故相为上将军，遣使者黄金千斤，车百乘，往聘孟尝君。冯谖先驱，诫孟尝君曰：“千金，重币也；百乘，显使也。齐其闻之矣。”梁使三反，孟尝君固辞不往也。
- 齐王闻之，君臣恐惧，遣太傅赍黄金千斤、文车二驷，服剑一，封书，谢孟尝君曰：“寡人不祥，被于宗庙之祟，沉于谄谀之臣，开罪于君。寡人不足为也；愿君顾先王之宗庙，姑反国统万人乎！”冯谖诫孟尝君曰：“愿请先王之祭器，立宗庙于薛。”庙成，还报孟尝君曰：“三窟已就，君姑高枕为乐矣。”
- 孟尝君为相数十年，无纤介之祸者，冯谖之计也。

## 拼音
- qi2 ren2 you3 feng2 xuan1 zhe3 ， pin2 fa2 bu4 neng2 zi4 cun2 ， shi3 ren2 shu3 meng4 chang2 jun1 ， yuan4 ji4 shi2 men2 xia4 。 meng4 chang2 jun1 yue1 ： “ ke4 he2 hao3 ？ ” yue1 ： “ ke4 wu2 hao3 ye3 。 ” yue1 ： “ ke4 he2 neng2 ？ ” yue1 ： “ ke4 wu2 neng2 ye3 。 ” meng4 chang2 jun1 xiao4 er2 shou4 zhi1 yue1 ： “ nuo4 。 ”
- zuo3 you4 yi3 jun1 jian4 zhi1 ye3 ， shi2 yi3 cao3 ju4 。 ju1 you3 qing3 ， yi3 zhu4 tan2 qi2 jian4 ， ge1 yue1 ： “ chang2 jia2 gui1 lai2 hu1 ！ shi2 wu2 yu2 。 ” zuo3 you4 yi3 gao4 。 meng4 chang2 jun1 yue1 ： “ shi2 zhi1 ， bi3 men2 xia4 zhi1 ke4 。 ” ju1 you3 qing3 ， fu4 tan2 qi2 jia2 ， ge1 yue1 ： “ chang2 jia2 gui1 lai2 hu1 ！ chu1 wu2 che1 。 ” zuo3 you4 jie1 xiao4 zhi1 ， yi3 gao4 。 meng4 chang2 jun1 yue1 ： “ wei4 zhi1 jia4 ， bi3 men2 xia4 zhi1 che1 ke4 。 ” yu2 shi4 cheng2 qi2 che1 ， jie1 qi2 jian4 ， guo4 qi2 you3 yue1 ： “ meng4 chang2 jun1 ke4 wo3 。 ” hou4 you3 qing3 ， fu4 tan2 qi2 jian4 jia2 ， ge1 yue1 ： “ chang2 jia2 gui1 lai2 hu1 ！ wu2 yi3 wei2 jia1 。 ” zuo3 you4 jie1 e4 zhi1 ， yi3 wei2 tan1 er2 bu4 zhi1 zu2 。 meng4 chang2 jun1 wen4 ： “ feng2 gong1 you3 qin1 hu1 ？ ” dui4 yue1 ， “ you3 lao3 mu3 。 ” meng4 chang2 jun1 shi3 ren2 gei3 qi2 shi2 yong4 ， wu2 shi3 fa2 。 yu2 shi4 feng2 xuan1 bu2 fu4 ge1 。
- hou4 meng4 chang2 jun1 chu1 ji4 ， wen4 men2 xia4 zhu1 ke4 ： “ shui2 xi2 ji4 hui4 ， neng2 wei4 wen2 shou1 ze2 yu2 xue1 zhe3 hu1 ？ ” feng2 xuan1 shu3 yue1 ： “ neng2 。 ” meng4 chang2 jun1 guai4 zhi1 ， yue1 ： “ ci3 shui2 ye3 ？ ” zuo3 you4 yue1 ： “ nai3 ge1 fu1 chang2 jia2 gui1 lai2 zhe3 ye3 。 ” meng4 chang2 jun1 xiao4 yue1 ： “ ke4 guo3 you3 neng2 ye3 ， wu2 fu4 zhi1 ， wei4 chang2 jian4 ye3 。 ” qing3 er2 jian4 zhi1 ， xie4 yue1 ： “ wen2 juan4 yu2 shi4 ， kui4 yu2 you1 ， er2 xing4 nuo4 yu2 ， chen2 yu2 guo2 jia1 zhi1 shi4 ， kai1 zui4 yu2 xian1 sheng1 。 xian1 sheng1 bu4 xiu1 ， nai3 you3 yi4 yu4 wei4 shou1 ze2 yu2 xue1 hu1 ？ ” feng2 xuan1 yue1 ： “ yuan4 zhi1 。 ” yu2 shi4 yue1 che1 zhi4 zhuang1 ， zai3 quan4 qi4 er2 xing2 ， ci2 yue1 ： “ ze2 bi4 shou1 ， yi3 he2 shi4 er2 fan3 ？ ” meng4 chang2 jun1 yue1 ： “ shi4 wu2 jia1 suo3 gua3 you3 zhe3 。 ”
- qu1 er2 zhi1 xue1 ， shi3 li4 zhao4 zhu1 min2 dang1 chang2 zhe3 ， xi1 lai2 he2 quan4 。 quan4 bian4 he2 ， qi3 ， jiao3 ming4 ， yi3 ze2 ci4 zhu1 min2 。 yin1 shao1 qi2 quan4 。 min2 cheng1 wan4 sui4 。
- chang2 qu1 dao4 qi2 ， chen2 er2 qiu2 jian4 。 meng4 chang2 jun1 guai4 qi2 ji2 ye3 ， yi1 guan1 er2 jian4 zhi1 ， yue1 ： “ ze2 bi4 shou1 hu1 ？ lai2 he2 ji2 ye3 ！ ” yue1 ： “ shou1 bi4 yi3 。 ” “ yi3 he2 shi4 er2 fan3 ？ ” feng2 xuan1 yue1 ； “ jun1 zhi1 ‘ shi4 wu2 jia1 suo3 gua3 you3 zhe3 ’ 。 chen2 qie4 ji4 ， jun1 gong1 zhong1 ji1 zhen1 bao3 ， gou3 ma3 shi2 wai4 jiu4 ， mei3 ren2 chong1 xia4 chen2 。 jun1 jia1 suo3 gua3 you3 zhe3 ， yi3 yi4 er3 ！ qie4 yi3 wei2 jun1 shi4 yi4 。 ” meng4 chang2 jun1 yue1 ： “ shi4 yi4 nai4 he2 ？ ” yue1 ： “ jin1 jun1 you3 qu1 qu1 zhi1 xue1 ， bu4 fu3 ai4 zi3 qi2 min2 ， yin1 er2 jia3 li4 zhi1 。 chen2 qie4 jiao3 jun1 ming4 ， yi3 ze2 ci4 zhu1 min2 ， yin1 shao1 qi2 quan4 ， min2 cheng1 wan4 sui4 。 nai3 chen2 suo3 yi3 wei4 jun1 shi4 yi4 ye3 。 ” meng4 chang2 jun1 bu2 yue4 ， yue1 ： “ nuo4 ， xian1 sheng1 xiu1 yi3 ！ ”
- hou4 qi1 nian2 ， qi2 wang2 wei4 meng4 chang2 jun1 yue1 ： “ gua3 ren2 bu4 gan3 yi3 xian1 wang2 zhi1 chen2 wei4 chen2 。 ” meng4 chang2 jun1 jiu4 guo2 yu2 xue1 ， wei4 zhi4 bai3 li3 ， min2 fu2 lao3 xie2 you4 ， ying2 jun1 dao4 zhong1 。 meng4 chang2 jun1 gu4 wei4 feng2 xuan1 ： “ xian1 sheng1 suo3 wei4 wen2 shi4 yi4 zhe3 ， nai3 jin1 ri4 jian4 zhi1 。 ”
- feng2 xuan1 yue1 ： “ jiao3 tu4 you3 san1 ku1 ， jin3 de2 mian3 qi2 si3 er3 ； jin1 jun1 you3 yi4 ku1 ， wei4 de2 gao1 zhen3 er2 wo4 ye3 。 qing3 wei4 jun1 fu4 zao2 er4 ku1 。 ” meng4 chang2 jun1 yu3 che1 wu3 shi2 cheng2 ， jin1 wu3 bai3 jin1 ， xi1 you2 yu2 liang2 ， wei4 hui4 wang2 yue1 ： “ qi2 fang4 qi2 da4 chen2 meng4 chang2 jun1 yu2 zhu1 hou2 ， zhu1 hou2 xian1 ying2 zhi1 zhe3 ， fu4 er2 bing1 qiang2 。 ” yu2 shi4 liang2 wang2 xu1 shang4 wei4 ， yi3 gu4 xiang1 wei4 shang4 jiang4 jun1 ， qian3 shi3 zhe3 huang2 jin1 qian1 jin1 ， che1 bai3 cheng2 ， wang3 pin4 meng4 chang2 jun1 。 feng2 xuan1 xian1 qu1 ， jie4 meng4 chang2 jun1 yue1 ： “ qian1 jin1 ， zhong4 bi4 ye3 ； bai3 cheng2 ， xian3 shi3 ye3 。 qi2 qi2 wen2 zhi1 yi3 。 ” liang2 shi3 san1 fan3 ， meng4 chang2 jun1 gu4 ci2 bu4 wang3 ye3 。
- qi2 wang2 wen2 zhi1 ， jun1 chen2 kong3 ju4 ， qian3 tai4 fu4 ji1 huang2 jin1 qian1 jin1 、 wen2 che1 er4 si4 ， fu2 jian4 yi1 ， feng1 shu1 ， xie4 meng4 chang2 jun1 yue1 ： “ gua3 ren2 bu4 xiang2 ， bei4 yu2 zong1 miao4 zhi1 sui4 ， chen2 yu2 chan3 yu2 zhi1 chen2 ， kai1 zui4 yu2 jun1 。 gua3 ren2 bu4 zu2 wei4 ye3 ； yuan4 jun1 gu4 xian1 wang2 zhi1 zong1 miao4 ， gu1 fan3 guo2 tong3 wan4 ren2 hu1 ！ ” feng2 xuan1 jie4 meng4 chang2 jun1 yue1 ： “ yuan4 qing3 xian1 wang2 zhi1 ji4 qi4 ， li4 zong1 miao4 yu2 xue1 。 ” miao4 cheng2 ， hai2 bao4 meng4 chang2 jun1 yue1 ： “ san1 ku1 yi3 jiu4 ， jun1 gu1 gao1 zhen3 wei4 le4 yi3 。 ”
- meng4 chang2 jun1 wei4 xiang1 shu4 shi2 nian2 ， wu2 xian1 jie4 zhi1 huo4 zhe3 ， feng2 xuan1 zhi1 ji4 ye3 。

## 注释

## 译文

## 赏析
