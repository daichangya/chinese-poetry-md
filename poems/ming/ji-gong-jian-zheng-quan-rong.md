---
id: ming-ji-gong-jian-zheng-quan-rong
title: 祭公谏征犬戎
titlePinyin: ji4 gong1 jian4 zheng1 quan3 rong2
titleSlug: ji-gong-jian-zheng-quan-rong
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 穆王将征犬戎，祭公谋父谏曰：“不可。先王耀德不观兵。夫兵，戢而时动，动则威；观则玩，玩则无震。是故周文公之《颂》曰：‘载戢干戈，载櫜弓矢；我求懿德，肆于时夏。允王保之。’先王之于民也，茂正其德，而厚其性；阜其财求，而利其器用；明利害之乡，以文修之，使务利而避害，怀德而畏威，故能保世以滋大。
- 昔我先世后稷，以服事虞夏。及夏之衰也，弃稷弗务，我先王不窋，用失其官，而自窜于戎翟之间。不敢怠业，时序其德，纂修其绪，修其训典；朝夕恪勤，守以惇笃，奉以忠信，奕世戴德，不忝前人。至于武王，昭前之光明，而加之以慈和，事神保民，莫不欣喜。商王帝辛，大恶于民，庶民弗忍，欣戴武王，以致戎于商牧。是先王非务武也，勤恤民隐，而除其害也。
- 夫先王之制：邦内甸服，邦外侯服，侯、卫宾服，夷、蛮要服，戎、狄荒服。甸服者祭，侯服者祀，宾服者享，要服者贡，荒服者王。日祭，月祀，时享，岁贡，终王，先王之训也。
- 有不祭，则修意；有不祀，则修言；有不享，则修文；有不贡，则修名；有不王，则修德。序成而有不至，则修刑。于是乎有刑不祭，伐不祀，征不享，让不贡，告不王。于是乎有刑罚之辟，有攻伐之兵，有征讨之备，有威让之令，有文告之辞。布令陈辞，而又不至，则又增修于德，无勤民于远。
- 是以近无不听，远无不服。今自大毕、伯士之终也，犬戎氏以其职来王，天子曰：‘予必以不享征之’，且观之兵，其无乃废先王之训，而王几顿乎？吾闻夫犬戎树惇，能帅旧德，而守终纯固，其有以御我矣。”王不听，遂征之，得四白狼、四白鹿以归。自是荒服者不至。

## 拼音
- mu4 wang2 jiang1 zheng1 quan3 rong2 ， ji4 gong1 mou2 fu4 jian4 yue1 ： “ bu4 ke3 。 xian1 wang2 yao4 de2 bu4 guan1 bing1 。 fu1 bing1 ， ji2 er2 shi2 dong4 ， dong4 ze2 wei1 ； guan1 ze2 wan2 ， wan2 ze2 wu2 zhen4 。 shi4 gu4 zhou1 wen2 gong1 zhi1 《 song4 》 yue1 ： ‘ zai3 ji2 gan1 ge1 ， zai3 gao1 gong1 shi3 ； wo3 qiu2 yi4 de2 ， si4 yu2 shi2 xia4 。 yun3 wang2 bao3 zhi1 。 ’ xian1 wang2 zhi1 yu2 min2 ye3 ， mao4 zheng4 qi2 de2 ， er2 hou4 qi2 xing4 ； fu4 qi2 cai2 qiu2 ， er2 li4 qi2 qi4 yong4 ； ming2 li4 hai4 zhi1 xiang1 ， yi3 wen2 xiu1 zhi1 ， shi3 wu4 li4 er2 bi4 hai4 ， huai2 de2 er2 wei4 wei1 ， gu4 neng2 bao3 shi4 yi3 zi1 da4 。
- xi1 wo3 xian1 shi4 hou4 ji4 ， yi3 fu2 shi4 yu2 xia4 。 ji2 xia4 zhi1 shuai1 ye3 ， qi4 ji4 fu2 wu4 ， wo3 xian1 wang2 bu4 ku1 ， yong4 shi1 qi2 guan1 ， er2 zi4 cuan4 yu2 rong2 zhai2 zhi1 jian1 。 bu4 gan3 dai4 ye4 ， shi2 xu4 qi2 de2 ， zuan3 xiu1 qi2 xu4 ， xiu1 qi2 xun4 dian3 ； zhao1 xi1 ke4 qin2 ， shou3 yi3 dun1 du3 ， feng4 yi3 zhong1 xin4 ， yi4 shi4 dai4 de2 ， bu4 tian3 qian2 ren2 。 zhi4 yu2 wu3 wang2 ， zhao1 qian2 zhi1 guang1 ming2 ， er2 jia1 zhi1 yi3 ci2 he2 ， shi4 shen2 bao3 min2 ， mo4 bu4 xin1 xi3 。 shang1 wang2 di4 xin1 ， da4 e4 yu2 min2 ， shu4 min2 fu2 ren3 ， xin1 dai4 wu3 wang2 ， yi3 zhi4 rong2 yu2 shang1 mu4 。 shi4 xian1 wang2 fei1 wu4 wu3 ye3 ， qin2 xu4 min2 yin3 ， er2 chu2 qi2 hai4 ye3 。
- fu1 xian1 wang2 zhi1 zhi4 ： bang1 nei4 dian4 fu2 ， bang1 wai4 hou2 fu2 ， hou2 、 wei4 bin1 fu2 ， yi2 、 man2 yao4 fu2 ， rong2 、 di2 huang1 fu2 。 dian4 fu2 zhe3 ji4 ， hou2 fu2 zhe3 si4 ， bin1 fu2 zhe3 xiang3 ， yao4 fu2 zhe3 gong4 ， huang1 fu2 zhe3 wang2 。 ri4 ji4 ， yue4 si4 ， shi2 xiang3 ， sui4 gong4 ， zhong1 wang2 ， xian1 wang2 zhi1 xun4 ye3 。
- you3 bu2 ji4 ， ze2 xiu1 yi4 ； you3 bu2 si4 ， ze2 xiu1 yan2 ； you3 bu4 xiang3 ， ze2 xiu1 wen2 ； you3 bu2 gong4 ， ze2 xiu1 ming2 ； you3 bu4 wang2 ， ze2 xiu1 de2 。 xu4 cheng2 er2 you3 bu2 zhi4 ， ze2 xiu1 xing2 。 yu2 shi4 hu1 you3 xing2 bu2 ji4 ， fa2 bu2 si4 ， zheng1 bu4 xiang3 ， rang4 bu2 gong4 ， gao4 bu4 wang2 。 yu2 shi4 hu1 you3 xing2 fa2 zhi1 pi4 ， you3 gong1 fa2 zhi1 bing1 ， you3 zheng1 tao3 zhi1 bei4 ， you3 wei1 rang4 zhi1 ling4 ， you3 wen2 gao4 zhi1 ci2 。 bu4 ling4 chen2 ci2 ， er2 you4 bu2 zhi4 ， ze2 you4 zeng1 xiu1 yu2 de2 ， wu2 qin2 min2 yu2 yuan3 。
- shi4 yi3 jin4 wu2 bu4 ting1 ， yuan3 wu2 bu4 fu2 。 jin1 zi4 da4 bi4 、 bo2 shi4 zhi1 zhong1 ye3 ， quan3 rong2 shi4 yi3 qi2 zhi2 lai2 wang2 ， tian1 zi3 yue1 ： ‘ yu3 bi4 yi3 bu4 xiang3 zheng1 zhi1 ’ ， qie3 guan1 zhi1 bing1 ， qi2 wu2 nai3 fei4 xian1 wang2 zhi1 xun4 ， er2 wang2 ji3 dun4 hu1 ？ wu2 wen2 fu1 quan3 rong2 shu4 dun1 ， neng2 shuai4 jiu4 de2 ， er2 shou3 zhong1 chun2 gu4 ， qi2 you3 yi3 yu4 wo3 yi3 。 ” wang2 bu4 ting1 ， sui4 zheng1 zhi1 ， de2 si4 bai2 lang2 、 si4 bai2 lu4 yi3 gui1 。 zi4 shi4 huang1 fu2 zhe3 bu2 zhi4 。

## 注释

## 译文

## 赏析
