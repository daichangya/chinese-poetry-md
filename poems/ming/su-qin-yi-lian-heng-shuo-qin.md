---
id: ming-su-qin-yi-lian-heng-shuo-qin
title: 苏秦以连横说秦
titlePinyin: su1 qin2 yi3 lian2 heng2 shuo1 qin2
titleSlug: su-qin-yi-lian-heng-shuo-qin
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷四・战国文
---
## 正文
- 苏秦始将连横说秦惠王曰：“大王之国，西有巴、蜀、汉中之利，北有胡貉、代马之用，南有巫山、黔中之限，东有肴、函之固。田肥美，民殷富，战车万乘，奋击百万，沃野千里，蓄积饶多，地势形便，此所谓天府，天下之雄国也。以大王之贤，士民之众，车骑之用，兵法之教，可以并诸侯，吞天下，称帝而治。愿大王少留意，臣请奏其效。”
- 秦王曰：“寡人闻之：毛羽不丰满者，不可以高飞，文章不成者不可以诛罚，道德不厚者不可以使民，政教不顺者不可以烦大臣。今先生俨然不远千里而庭教之，愿以异日。”
- 苏秦曰：“臣固疑大王之不能用也。昔者神农伐补遂，黄帝伐涿鹿而禽蚩尤，尧伐驩兜，舜伐三苗，禹伐共工，汤伐有夏，文王伐崇，武王伐纣，齐桓任战而伯天下。由此观之，恶有不战者乎？古者使车毂击驰，言语相结，天下为一，约从连横，兵革不藏。文士并饬，诸侯乱惑，万端俱起，不可胜理。科条既备，民多伪态，书策稠浊，百姓不足。上下相愁，民无所聊，明言章理，兵甲愈起。辩言伟服，战攻不息，繁称文辞，天下不治。舌弊耳聋，不见成功，行义约信，天下不亲。于是乃废文任武，厚养死士，缀甲厉兵，效胜于战场。夫徒处而致利，安坐而广地，虽古五帝三王五伯，明主贤君，常欲坐而致之，其势不能。故以战续之，宽则两军相攻，迫则杖戟相橦，然后可建大功。是故兵胜于外，义强于内，威立于上，民服于下。今欲并天下，凌万乘，诎敌国，制海内，子元元，臣诸侯，非兵不可。今不嗣主，忽于至道，皆惛于教，乱于治，迷于言，惑于语，沈于辩，溺于辞。以此论之，王固不能行也。”
- 说秦王书十上而说不行，黑貂之裘弊，黄金百斤尽，资用乏绝，去秦而归，羸縢履𫏋，负书担橐，形容枯槁，面目犁黑，状有愧色。归至家，妻不下纴，嫂不为炊。父母不与言。苏秦喟叹曰：“妻不以我为夫，嫂不以我为叔，父母不以我为子，是皆秦之罪也。”乃夜发书，陈箧数十，得太公阴符之谋，伏而诵之，简练以为揣摩。读书欲睡，引锥自刺其股，血流至足，曰：“安有说人主，不能出其金玉锦绣，取卿相之尊者乎？”期年，揣摩成，曰：“此真可以说当世之君矣。”
- 于是乃摩燕乌集阙，见说赵王于华屋之下，抵掌而谈，赵王大悦，封为武安君。受相印，革车百乘，锦绣千纯，白璧百双，黄金万溢，以随其后，约从散横以抑强秦，故苏秦相于赵而关不通。
- 当此之时，天下之大，万民之众，王侯之威，谋臣之权，皆欲决苏秦之策。不费斗粮，未烦一兵，未战一士，未绝一弦，未折一矢，诸侯相亲，贤于兄弟。夫贤人在而天下服，一人用而天下从，故曰：式于政不式于勇；式于廊庙之内，不式于四境之外。当秦之隆，黄金万溢为用，转毂连骑，炫熿于道，山东之国从风而服，使赵大重。且夫苏秦，特穷巷掘门桑户棬枢之士耳，伏轼撙衔，横历天下，廷说诸侯之王，杜左右之口，天下莫之能伉。
- 将说楚王，路过洛阳，父母闻之，清宫除道，张乐设饮，郊迎三十里。妻侧目而视，倾耳而听。嫂蛇行匍伏，四拜自跪而谢。苏秦曰：“嫂何前倨而后卑也？”嫂曰：“以季子之位尊而多金。”苏秦曰：“嗟乎！贫穷则父母不子，富贵则亲戚畏惧。人生世上，势位富厚，盖可忽乎哉？”

## 拼音
- su1 qin2 shi3 jiang1 lian2 heng2 shuo1 qin2 hui4 wang2 yue1 ： “ da4 wang2 zhi1 guo2 ， xi1 you3 ba1 、 shu3 、 han4 zhong1 zhi1 li4 ， bei3 you3 hu2 mo4 、 dai4 ma3 zhi1 yong4 ， nan2 you3 wu1 shan1 、 qian2 zhong1 zhi1 xian4 ， dong1 you3 yao2 、 han2 zhi1 gu4 。 tian2 fei2 mei3 ， min2 yin1 fu4 ， zhan4 che1 wan4 sheng4 ， fen4 ji1 bai3 wan4 ， wo4 ye3 qian1 li3 ， xu4 ji1 rao2 duo1 ， di4 shi4 xing2 bian4 ， ci3 suo3 wei4 tian1 fu3 ， tian1 xia4 zhi1 xiong2 guo2 ye3 。 yi3 da4 wang2 zhi1 xian2 ， shi4 min2 zhi1 zhong4 ， che1 qi2 zhi1 yong4 ， bing1 fa3 zhi1 jiao4 ， ke3 yi3 bing4 zhu1 hou2 ， tun1 tian1 xia4 ， cheng1 di4 er2 zhi4 。 yuan4 da4 wang2 shao3 liu2 yi4 ， chen2 qing3 zou4 qi2 xiao4 。 ”
- qin2 wang2 yue1 ： “ gua3 ren2 wen2 zhi1 ： mao2 yu3 bu4 feng1 man3 zhe3 ， bu4 ke3 yi3 gao1 fei1 ， wen2 zhang1 bu4 cheng2 zhe3 bu4 ke3 yi3 zhu1 fa2 ， dao4 de2 bu2 hou4 zhe3 bu4 ke3 yi3 shi3 min2 ， zheng4 jiao4 bu2 shun4 zhe3 bu4 ke3 yi3 fan2 da4 chen2 。 jin1 xian1 sheng1 yan3 ran2 bu4 yuan3 qian1 li3 er2 ting2 jiao4 zhi1 ， yuan4 yi3 yi4 ri4 。 ”
- su1 qin2 yue1 ： “ chen2 gu4 yi2 da4 wang2 zhi1 bu4 neng2 yong4 ye3 。 xi1 zhe3 shen2 nong2 fa2 bu3 sui4 ， huang2 di4 fa2 zhuo1 lu4 er2 qin2 chi1 you2 ， yao2 fa2 huan1 dou1 ， shun4 fa2 san1 miao2 ， yu3 fa2 gong4 gong1 ， tang1 fa2 you3 xia4 ， wen2 wang2 fa2 chong2 ， wu3 wang2 fa2 zhou4 ， qi2 huan2 ren4 zhan4 er2 bo2 tian1 xia4 。 you2 ci3 guan1 zhi1 ， e4 you3 bu2 zhan4 zhe3 hu1 ？ gu3 zhe3 shi3 che1 gu1 ji1 chi2 ， yan2 yu3 xiang1 jie2 ， tian1 xia4 wei2 yi1 ， yue1 cong2 lian2 heng2 ， bing1 ge2 bu4 cang2 。 wen2 shi4 bing4 chi4 ， zhu1 hou2 luan4 huo4 ， wan4 duan1 ju4 qi3 ， bu4 ke3 sheng4 li3 。 ke1 tiao2 ji4 bei4 ， min2 duo1 wei3 tai4 ， shu1 ce4 chou2 zhuo2 ， bai3 xing4 bu4 zu2 。 shang4 xia4 xiang1 chou2 ， min2 wu2 suo3 liao2 ， ming2 yan2 zhang1 li3 ， bing1 jia3 yu4 qi3 。 bian4 yan2 wei3 fu2 ， zhan4 gong1 bu4 xi1 ， fan2 cheng1 wen2 ci2 ， tian1 xia4 bu2 zhi4 。 she2 bi4 er3 long2 ， bu2 jian4 cheng2 gong1 ， xing2 yi4 yue1 xin4 ， tian1 xia4 bu4 qin1 。 yu2 shi4 nai3 fei4 wen2 ren4 wu3 ， hou4 yang3 si3 shi4 ， zhui4 jia3 li4 bing1 ， xiao4 sheng4 yu2 zhan4 chang3 。 fu1 tu2 chu4 er2 zhi4 li4 ， an1 zuo4 er2 guang3 di4 ， sui1 gu3 wu3 di4 san1 wang2 wu3 bo2 ， ming2 zhu3 xian2 jun1 ， chang2 yu4 zuo4 er2 zhi4 zhi1 ， qi2 shi4 bu4 neng2 。 gu4 yi3 zhan4 xu4 zhi1 ， kuan1 ze2 liang3 jun1 xiang1 gong1 ， po4 ze2 zhang4 ji3 xiang1 tong2 ， ran2 hou4 ke3 jian4 da4 gong1 。 shi4 gu4 bing1 sheng4 yu2 wai4 ， yi4 qiang2 yu2 nei4 ， wei1 li4 yu2 shang4 ， min2 fu2 yu2 xia4 。 jin1 yu4 bing4 tian1 xia4 ， ling2 wan4 cheng2 ， qu1 di2 guo2 ， zhi4 hai3 nei4 ， zi3 yuan2 yuan2 ， chen2 zhu1 hou2 ， fei1 bing1 bu4 ke3 。 jin1 bu2 si4 zhu3 ， hu1 yu2 zhi4 dao4 ， jie1 hun1 yu2 jiao4 ， luan4 yu2 zhi4 ， mi2 yu2 yan2 ， huo4 yu2 yu3 ， shen3 yu2 bian4 ， ni4 yu2 ci2 。 yi3 ci3 lun4 zhi1 ， wang2 gu4 bu4 neng2 xing2 ye3 。 ”
- shuo1 qin2 wang2 shu1 shi2 shang4 er2 shuo1 bu4 xing2 ， hei1 diao1 zhi1 qiu2 bi4 ， huang2 jin1 bai3 jin1 jin4 ， zi1 yong4 fa2 jue2 ， qu4 qin2 er2 gui1 ， lei2 teng2 lü3 𫏋 ， fu4 shu1 dan1 tuo2 ， xing2 rong2 ku1 gao3 ， mian4 mu4 li2 hei1 ， zhuang4 you3 kui4 se4 。 gui1 zhi4 jia1 ， qi1 bu2 xia4 ren4 ， sao3 bu2 wei4 chui1 。 fu4 mu3 bu4 yu3 yan2 。 su1 qin2 kui4 tan4 yue1 ： “ qi1 bu4 yi3 wo3 wei4 fu1 ， sao3 bu4 yi3 wo3 wei4 shu1 ， fu4 mu3 bu4 yi3 wo3 wei4 zi3 ， shi4 jie1 qin2 zhi1 zui4 ye3 。 ” nai3 ye4 fa1 shu1 ， chen2 qie4 shu4 shi2 ， de2 tai4 gong1 yin1 fu2 zhi1 mou2 ， fu2 er2 song4 zhi1 ， jian3 lian4 yi3 wei4 chuai1 mo2 。 du2 shu1 yu4 shui4 ， yin3 zhui1 zi4 ci4 qi2 gu3 ， xue4 liu2 zhi4 zu2 ， yue1 ： “ an1 you3 shuo1 ren2 zhu3 ， bu4 neng2 chu1 qi2 jin1 yu4 jin3 xiu4 ， qu3 qing1 xiang1 zhi1 zun1 zhe3 hu1 ？ ” qi1 nian2 ， chuai1 mo2 cheng2 ， yue1 ： “ ci3 zhen1 ke3 yi3 shuo1 dang1 shi4 zhi1 jun1 yi3 。 ”
- yu2 shi4 nai3 mo2 yan4 wu1 ji2 que1 ， jian4 shuo1 zhao4 wang2 yu2 hua2 wu1 zhi1 xia4 ， di3 zhang3 er2 tan2 ， zhao4 wang2 da4 yue4 ， feng1 wei4 wu3 an1 jun1 。 shou4 xiang1 yin4 ， ge2 che1 bai3 cheng2 ， jin3 xiu4 qian1 chun2 ， bai2 bi4 bai3 shuang1 ， huang2 jin1 wan4 yi4 ， yi3 sui2 qi2 hou4 ， yue1 cong2 san4 heng2 yi3 yi4 qiang2 qin2 ， gu4 su1 qin2 xiang1 yu2 zhao4 er2 guan1 bu4 tong1 。
- dang1 ci3 zhi1 shi2 ， tian1 xia4 zhi1 da4 ， wan4 min2 zhi1 zhong4 ， wang2 hou2 zhi1 wei1 ， mou2 chen2 zhi1 quan2 ， jie1 yu4 jue2 su1 qin2 zhi1 ce4 。 bu2 fei4 dou4 liang2 ， wei4 fan2 yi4 bing1 ， wei4 zhan4 yi2 shi4 ， wei4 jue2 yi4 xian2 ， wei4 zhe2 yi4 shi3 ， zhu1 hou2 xiang1 qin1 ， xian2 yu2 xiong1 di4 。 fu1 xian2 ren2 zai4 er2 tian1 xia4 fu2 ， yi4 ren2 yong4 er2 tian1 xia4 cong2 ， gu4 yue1 ： shi4 yu2 zheng4 bu2 shi4 yu2 yong3 ； shi4 yu2 lang2 miao4 zhi1 nei4 ， bu2 shi4 yu2 si4 jing4 zhi1 wai4 。 dang1 qin2 zhi1 long2 ， huang2 jin1 wan4 yi4 wei4 yong4 ， zhuan3 gu1 lian2 qi2 ， xuan4 huang2 yu2 dao4 ， shan1 dong1 zhi1 guo2 cong2 feng1 er2 fu2 ， shi3 zhao4 da4 zhong4 。 qie3 fu1 su1 qin2 ， te4 qiong2 xiang4 jue2 men2 sang1 hu4 juan4 shu1 zhi1 shi4 er3 ， fu2 shi4 zun3 xian2 ， heng2 li4 tian1 xia4 ， ting2 shuo1 zhu1 hou2 zhi1 wang2 ， du4 zuo3 you4 zhi1 kou3 ， tian1 xia4 mo4 zhi1 neng2 kang4 。
- jiang1 shuo1 chu3 wang2 ， lu4 guo4 luo4 yang2 ， fu4 mu3 wen2 zhi1 ， qing1 gong1 chu2 dao4 ， zhang1 le4 she4 yin3 ， jiao1 ying2 san1 shi2 li3 。 qi1 ce4 mu4 er2 shi4 ， qing1 er3 er2 ting1 。 sao3 she2 xing2 pu2 fu2 ， si4 bai4 zi4 gui4 er2 xie4 。 su1 qin2 yue1 ： “ sao3 he2 qian2 ju4 er2 hou4 bei1 ye3 ？ ” sao3 yue1 ： “ yi3 ji4 zi3 zhi1 wei4 zun1 er2 duo1 jin1 。 ” su1 qin2 yue1 ： “ jie1 hu1 ！ pin2 qiong2 ze2 fu4 mu3 bu4 zi3 ， fu4 gui4 ze2 qin1 qi0 wei4 ju4 。 ren2 sheng1 shi4 shang4 ， shi4 wei4 fu4 hou4 ， gai4 ke3 hu1 hu1 zai1 ？ ”

## 注释

## 译文

## 赏析
