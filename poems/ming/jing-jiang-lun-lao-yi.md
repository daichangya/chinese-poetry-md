---
id: ming-jing-jiang-lun-lao-yi
title: 敬姜论劳逸
titlePinyin: jing4 jiang1 lun4 lao2 yi4
titleSlug: jing-jiang-lun-lao-yi
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 公父文伯退朝，朝其母，其母方绩，文伯曰：“以歜之家而主犹绩，惧干季孙之怒也。其以歜为不能事主乎？”其母叹曰：“鲁其亡乎？使僮子备官而未之闻耶？居，吾语女。昔圣王之处民也，择瘠土而处之，劳其民而用之，故长王天下。夫民劳则思，思则善心生；逸则淫，淫则忘善；忘善则恶心生。沃土之民不材，淫也。瘠土之民，莫不向义，劳也。
- 是故天子大采朝日，与三公九卿，祖识地德，日中考政，与百官之政事。师尹惟旅牧相，宣序民事。少采夕月，与大史司载纠虔天刑。日入，监九御，使洁奉鐕郊之粢盛，而后即安。诸侯朝修天子之业命，昼考其国国职，夕省其典刑，夜儆百工，使无慆淫，而后即安。卿大朝考其职，昼讲其庶政，夕序其业，夜庀其家事，而后即安。士朝受业，昼而讲贯，夕而习复，夜而计过，无憾，而后即安。自庶人以下，明而动，晦而休，无日以怠。王后亲织玄𬘘，公侯之夫人，加之纮、𫄧。卿之内子为大带，命妇成祭服。列士之妻，加之以朝服。自庶士以下，皆衣其夫。社而赋事，蒸而献功，男女效绩，愆则有辟。古之制也！君子劳心，小人劳力，先王之训也！自上以下，谁敢淫心舍力？
- 今我寡也，尔又在下位，朝夕处事，犹恐忘先人之业。况有怠惰，其何以避辟？吾冀而朝夕修我，曰：‘必无废先人。’尔今曰：‘胡不自安？’以是承君之官，余惧穆伯之绝祀也？”
- 仲尼闻之曰：“弟子志之，季氏之妇不淫矣！”

## 拼音
- gong1 fu4 wen2 bo2 tui4 chao2 ， chao2 qi2 mu3 ， qi2 mu3 fang1 ji4 ， wen2 bo2 yue1 ： “ yi3 chu4 zhi1 jia1 er2 zhu3 you2 ji4 ， ju4 gan1 ji4 sun1 zhi1 nu4 ye3 。 qi2 yi3 chu4 wei4 bu4 neng2 shi4 zhu3 hu1 ？ ” qi2 mu3 tan4 yue1 ： “ lu3 qi2 wang2 hu1 ？ shi3 tong2 zi3 bei4 guan1 er2 wei4 zhi1 wen2 ye1 ？ ju1 ， wu2 yu3 nü3 。 xi1 sheng4 wang2 zhi1 chu4 min2 ye3 ， ze2 ji2 tu3 er2 chu4 zhi1 ， lao2 qi2 min2 er2 yong4 zhi1 ， gu4 chang2 wang2 tian1 xia4 。 fu1 min2 lao2 ze2 si1 ， si1 ze2 shan4 xin1 sheng1 ； yi4 ze2 yin2 ， yin2 ze2 wang4 shan4 ； wang4 shan4 ze2 e3 xin1 sheng1 。 wo4 tu3 zhi1 min2 bu4 cai2 ， yin2 ye3 。 ji2 tu3 zhi1 min2 ， mo4 bu2 xiang4 yi4 ， lao2 ye3 。
- shi4 gu4 tian1 zi3 da4 cai3 chao2 ri4 ， yu3 san1 gong1 jiu3 qing1 ， zu3 shi2 di4 de2 ， ri4 zhong1 kao3 zheng4 ， yu3 bai3 guan1 zhi1 zheng4 shi4 。 shi1 yin3 wei2 lü3 mu4 xiang1 ， xuan1 xu4 min2 shi4 。 shao3 cai3 xi1 yue4 ， yu3 da4 shi3 si1 zai3 jiu1 qian2 tian1 xing2 。 ri4 ru4 ， jian1 jiu3 yu4 ， shi3 jie2 feng4 zan1 jiao1 zhi1 zi1 sheng4 ， er2 hou4 ji2 an1 。 zhu1 hou2 chao2 xiu1 tian1 zi3 zhi1 ye4 ming4 ， zhou4 kao3 qi2 guo2 guo2 zhi2 ， xi1 sheng3 qi2 dian3 xing2 ， ye4 jing3 bai3 gong1 ， shi3 wu2 tao1 yin2 ， er2 hou4 ji2 an1 。 qing1 da4 chao2 kao3 qi2 zhi2 ， zhou4 jiang3 qi2 shu4 zheng4 ， xi1 xu4 qi2 ye4 ， ye4 pi3 qi2 jia1 shi4 ， er2 hou4 ji2 an1 。 shi4 chao2 shou4 ye4 ， zhou4 er2 jiang3 guan4 ， xi1 er2 xi2 fu4 ， ye4 er2 ji4 guo4 ， wu2 han4 ， er2 hou4 ji2 an1 。 zi4 shu4 ren2 yi3 xia4 ， ming2 er2 dong4 ， hui4 er2 xiu1 ， wu2 ri4 yi3 dai4 。 wang2 hou4 qin1 zhi1 xuan2 dan3 ， gong1 hou2 zhi1 fu1 ren2 ， jia1 zhi1 hong2 、 yan2 。 qing1 zhi1 nei4 zi3 wei4 da4 dai4 ， ming4 fu4 cheng2 ji4 fu2 。 lie4 shi4 zhi1 qi1 ， jia1 zhi1 yi3 chao2 fu2 。 zi4 shu4 shi4 yi3 xia4 ， jie1 yi1 qi2 fu1 。 she4 er2 fu4 shi4 ， zheng1 er2 xian4 gong1 ， nan2 nü3 xiao4 ji4 ， qian1 ze2 you3 pi4 。 gu3 zhi1 zhi4 ye3 ！ jun1 zi3 lao2 xin1 ， xiao3 ren2 lao2 li4 ， xian1 wang2 zhi1 xun4 ye3 ！ zi4 shang4 yi3 xia4 ， shui2 gan3 yin2 xin1 she4 li4 ？
- jin1 wo3 gua3 ye3 ， er3 you4 zai4 xia4 wei4 ， zhao1 xi1 chu3 shi4 ， you2 kong3 wang4 xian1 ren2 zhi1 ye4 。 kuang4 you3 dai4 duo4 ， qi2 he2 yi3 bi4 pi4 ？ wu2 ji4 er2 zhao1 xi1 xiu1 wo3 ， yue1 ： ‘ bi4 wu2 fei4 xian1 ren2 。 ’ er3 jin1 yue1 ： ‘ hu2 bu2 zi4 an1 ？ ’ yi3 shi4 cheng2 jun1 zhi1 guan1 ， yu2 ju4 mu4 bo2 zhi1 jue2 si4 ye3 ？ ”
- zhong4 ni2 wen2 zhi1 yue1 ： “ di4 zi3 zhi4 zhi1 ， ji4 shi4 zhi1 fu4 bu4 yin2 yi3 ！ ”

## 注释

## 译文

## 赏析
