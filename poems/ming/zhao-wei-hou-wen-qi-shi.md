---
id: ming-zhao-wei-hou-wen-qi-shi
title: 赵威后问齐使
titlePinyin: zhao4 wei1 hou4 wen4 qi2 shi3
titleSlug: zhao-wei-hou-wen-qi-shi
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷四・战国文
---
## 正文
- 齐王使使者问赵威后。书未发，威后问使者曰：“岁亦无恙邪？民亦无恙邪？王亦无恙邪？”使者不说，曰：“臣奉使使威后，今不问王而先问岁与民，岂先贱而后尊贵者乎？”威后曰：“不然，苟无岁，何以有民？苟无民， 何以有君？故有舍本而问末者耶？”
- 乃进而问之曰：“齐有处士曰钟离子，无恙耶？是其为人也，有粮者亦食，无粮者亦食；有衣者亦衣，无衣者亦衣。是助王养其民也，何以至今不业也？叶阳子无恙乎？是其为人，哀鳏寡，恤孤独，振困穷，补不足。是助王息其民者也，何以至今不业也？北宫之女婴儿子无恙耶？彻其环瑱，至老不嫁，以养父母。是皆率民而出于孝情者也，胡为至今不朝也?此二士弗业，一女不朝，何以王齐国，子万民乎？於陵子仲尚存乎？是其为人也，上不臣于王，下不治其家，中不索交诸侯。此率民而出于无用者，何为至今不杀乎？”

## 拼音
- qi2 wang2 shi3 shi3 zhe3 wen4 zhao4 wei1 hou4 。 shu1 wei4 fa1 ， wei1 hou4 wen4 shi3 zhe3 yue1 ： “ sui4 yi4 wu2 yang4 xie2 ？ min2 yi4 wu2 yang4 xie2 ？ wang2 yi4 wu2 yang4 xie2 ？ ” shi3 zhe3 bu4 shuo1 ， yue1 ： “ chen2 feng4 shi3 shi3 wei1 hou4 ， jin1 bu2 wen4 wang2 er2 xian1 wen4 sui4 yu3 min2 ， qi3 xian1 jian4 er2 hou4 zun1 gui4 zhe3 hu1 ？ ” wei1 hou4 yue1 ： “ bu4 ran2 ， gou3 wu2 sui4 ， he2 yi3 you3 min2 ？ gou3 wu2 min2 ，   he2 yi3 you3 jun1 ？ gu4 you3 she4 ben3 er2 wen4 mo4 zhe3 ye1 ？ ”
- nai3 jin4 er2 wen4 zhi1 yue1 ： “ qi2 you3 chu3 shi4 yue1 zhong1 li2 zi3 ， wu2 yang4 ye1 ？ shi4 qi2 wei4 ren2 ye3 ， you3 liang2 zhe3 yi4 shi2 ， wu2 liang2 zhe3 yi4 shi2 ； you3 yi1 zhe3 yi4 yi1 ， wu2 yi1 zhe3 yi4 yi1 。 shi4 zhu4 wang2 yang3 qi2 min2 ye3 ， he2 yi3 zhi4 jin1 bu2 ye4 ye3 ？ ye4 yang2 zi3 wu2 yang4 hu1 ？ shi4 qi2 wei4 ren2 ， ai1 guan1 gua3 ， xu4 gu1 du2 ， zhen4 kun4 qiong2 ， bu3 bu4 zu2 。 shi4 zhu4 wang2 xi1 qi2 min2 zhe3 ye3 ， he2 yi3 zhi4 jin1 bu2 ye4 ye3 ？ bei3 gong1 zhi1 nü3 ying1 er2 zi0 wu2 yang4 ye1 ？ che4 qi2 huan2 tian4 ， zhi4 lao3 bu2 jia4 ， yi3 yang3 fu4 mu3 。 shi4 jie1 lü4 min2 er2 chu1 yu2 xiao4 qing2 zhe3 ye3 ， hu2 wei4 zhi4 jin1 bu4 chao2 ye3 ? ci3 er4 shi4 fu2 ye4 ， yi4 nü3 bu4 chao2 ， he2 yi3 wang2 qi2 guo2 ， zi3 wan4 min2 hu1 ？ wu1 ling2 zi3 zhong4 shang4 cun2 hu1 ？ shi4 qi2 wei4 ren2 ye3 ， shang4 bu4 chen2 yu2 wang2 ， xia4 bu2 zhi4 qi2 jia1 ， zhong1 bu4 suo3 jiao1 zhu1 hou2 。 ci3 lü4 min2 er2 chu1 yu2 wu2 yong4 zhe3 ， he2 wei4 zhi4 jin1 bu4 sha1 hu1 ？ ”

## 注释

## 译文

## 赏析
