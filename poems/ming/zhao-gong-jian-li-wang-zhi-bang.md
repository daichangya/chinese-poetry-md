---
id: ming-zhao-gong-jian-li-wang-zhi-bang
title: 召公谏厉王止谤
titlePinyin: zhao4 gong1 jian4 li4 wang2 zhi3 bang4
titleSlug: zhao-gong-jian-li-wang-zhi-bang
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 厉王虐，国人谤王。召公告曰：“民不堪命矣！”王怒，得卫巫，使监谤者。以告，则杀之。国人莫敢言，道路以目。
- 王喜，告召公曰：“吾能弭谤矣，乃不敢言。”召公曰：“是障之也。防民之口，甚于防川。川壅而溃，伤人必多，民亦如之。是故为川者决之使导，为民者宣之使言。故天子听政，使公卿至于列士献诗，瞽献曲，史献书，师箴，瞍赋，曚诵，百工谏，庶人传语，近臣尽规，亲戚补察，瞽、史教诲，耆、艾修之，而后王斟酌焉，是以事行而不悖。民之有口，犹土之有山川也，财用于是乎出；犹其原隰之有衍沃也，衣食于是乎生。口之宣言也，善败于是乎兴。行善而备败，其所以阜财用衣食者也。夫民虑之于心而宣之于口，成而行之，胡可壅也？若壅其口，其与能几何？”
- 王不听，于是国人莫敢出言。三年，乃流王于彘。

## 拼音
- li4 wang2 nüe4 ， guo2 ren2 bang4 wang2 。 zhao4 gong1 gao4 yue1 ： “ min2 bu4 kan1 ming4 yi3 ！ ” wang2 nu4 ， de2 wei4 wu1 ， shi3 jian1 bang4 zhe3 。 yi3 gao4 ， ze2 sha1 zhi1 。 guo2 ren2 mo4 gan3 yan2 ， dao4 lu4 yi3 mu4 。
- wang2 xi3 ， gao4 zhao4 gong1 yue1 ： “ wu2 neng2 mi3 bang4 yi3 ， nai3 bu4 gan3 yan2 。 ” zhao4 gong1 yue1 ： “ shi4 zhang4 zhi1 ye3 。 fang2 min2 zhi1 kou3 ， shen4 yu2 fang2 chuan1 。 chuan1 yong1 er2 kui4 ， shang1 ren2 bi4 duo1 ， min2 yi4 ru2 zhi1 。 shi4 gu4 wei4 chuan1 zhe3 jue2 zhi1 shi3 dao3 ， wei4 min2 zhe3 xuan1 zhi1 shi3 yan2 。 gu4 tian1 zi3 ting1 zheng4 ， shi3 gong1 qing1 zhi4 yu2 lie4 shi4 xian4 shi1 ， gu3 xian4 qu3 ， shi3 xian4 shu1 ， shi1 zhen1 ， sou3 fu4 ， meng2 song4 ， bai3 gong1 jian4 ， shu4 ren2 chuan2 yu3 ， jin4 chen2 jin4 gui1 ， qin1 qi0 bu3 cha2 ， gu3 、 shi3 jiao4 hui4 ， qi2 、 ai4 xiu1 zhi1 ， er2 hou4 wang2 zhen1 zhuo2 yan1 ， shi4 yi3 shi4 xing2 er2 bu2 bei4 。 min2 zhi1 you3 kou3 ， you2 tu3 zhi1 you3 shan1 chuan1 ye3 ， cai2 yong4 yu2 shi4 hu1 chu1 ； you2 qi2 yuan2 xi2 zhi1 you3 yan3 wo4 ye3 ， yi1 shi2 yu2 shi4 hu1 sheng1 。 kou3 zhi1 xuan1 yan2 ye3 ， shan4 bai4 yu2 shi4 hu1 xing1 。 xing2 shan4 er2 bei4 bai4 ， qi2 suo3 yi3 fu4 cai2 yong4 yi1 shi2 zhe3 ye3 。 fu1 min2 lü4 zhi1 yu2 xin1 er2 xuan1 zhi1 yu2 kou3 ， cheng2 er2 xing2 zhi1 ， hu2 ke3 yong1 ye3 ？ ruo4 yong1 qi2 kou3 ， qi2 yu3 neng2 ji3 he2 ？ ”
- wang2 bu4 ting1 ， yu2 shi4 guo2 ren2 mo4 gan3 chu1 yan2 。 san1 nian2 ， nai3 liu2 wang2 yu2 zhi4 。

## 注释

## 译文

## 赏析
