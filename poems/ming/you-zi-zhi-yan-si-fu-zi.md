---
id: ming-you-zi-zhi-yan-si-fu-zi
title: 有子之言似夫子
titlePinyin: you3 zi3 zhi1 yan2 si4 fu1 zi3
titleSlug: you-zi-zhi-yan-si-fu-zi
author: 名
authorPinyin: ming2
authorSlug: ming
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷三・周文
---
## 正文
- 有子问于曾子曰：“问丧于夫子乎？”曰：“闻之矣：‘丧欲速贫，死欲速朽’。”有子曰：“是非君子之言也。”曾子曰：“参也闻诸夫子也。”有子又曰：“是非君子之言也。”曾子曰：“参也与子游闻之。”有子曰：“然。然则夫子有为言之也。”
- 曾子以斯言告于子游。子游曰：“甚哉，有子之言似夫子也！昔者，夫子居于宋，见桓司马自为石椁，三年而不成。夫子曰：‘若是其靡也，死不如速朽之愈也。’‘死之欲速朽’，为桓司马言之也。南宫敬叔反，必载宝而朝。夫子曰：‘若是其货也，丧不如速贫之愈也。’丧之欲速贫，为敬叔言之也。”
- 曾子以子游之言告于有子。有子曰：“然！吾固曰非夫子之言也。”曾子曰：“子何以知之？”有子曰：“夫子制于中都：四寸之棺，五寸之椁。以斯知不欲速朽也。昔者夫子失鲁司寇，将之荆，盖先之以子夏，又申之以冉有。以斯知不欲速贫也。”

## 拼音
- you3 zi3 wen4 yu2 ceng2 zi3 yue1 ： “ wen4 sang4 yu2 fu1 zi3 hu1 ？ ” yue1 ： “ wen2 zhi1 yi3 ： ‘ sang4 yu4 su4 pin2 ， si3 yu4 su4 xiu3 ’ 。 ” you3 zi3 yue1 ： “ shi4 fei1 jun1 zi3 zhi1 yan2 ye3 。 ” ceng2 zi3 yue1 ： “ can1 ye3 wen2 zhu1 fu1 zi3 ye3 。 ” you3 zi3 you4 yue1 ： “ shi4 fei1 jun1 zi3 zhi1 yan2 ye3 。 ” ceng2 zi3 yue1 ： “ can1 ye3 yu3 zi3 you2 wen2 zhi1 。 ” you3 zi3 yue1 ： “ ran2 。 ran2 ze2 fu1 zi3 you3 wei4 yan2 zhi1 ye3 。 ”
- ceng2 zi3 yi3 si1 yan2 gao4 yu2 zi3 you2 。 zi3 you2 yue1 ： “ shen4 zai1 ， you3 zi3 zhi1 yan2 si4 fu1 zi3 ye3 ！ xi1 zhe3 ， fu1 zi3 ju1 yu2 song4 ， jian4 huan2 si1 ma3 zi4 wei4 shi2 guo3 ， san1 nian2 er2 bu4 cheng2 。 fu1 zi3 yue1 ： ‘ ruo4 shi4 qi2 mi2 ye3 ， si3 bu4 ru2 su4 xiu3 zhi1 yu4 ye3 。 ’ ‘ si3 zhi1 yu4 su4 xiu3 ’ ， wei4 huan2 si1 ma3 yan2 zhi1 ye3 。 nan2 gong1 jing4 shu1 fan3 ， bi4 zai3 bao3 er2 chao2 。 fu1 zi3 yue1 ： ‘ ruo4 shi4 qi2 huo4 ye3 ， sang4 bu4 ru2 su4 pin2 zhi1 yu4 ye3 。 ’ sang4 zhi1 yu4 su4 pin2 ， wei4 jing4 shu1 yan2 zhi1 ye3 。 ”
- ceng2 zi3 yi3 zi3 you2 zhi1 yan2 gao4 yu2 you3 zi3 。 you3 zi3 yue1 ： “ ran2 ！ wu2 gu4 yue1 fei1 fu1 zi3 zhi1 yan2 ye3 。 ” ceng2 zi3 yue1 ： “ zi3 he2 yi3 zhi1 zhi1 ？ ” you3 zi3 yue1 ： “ fu1 zi3 zhi4 yu2 zhong1 du1 ： si4 cun4 zhi1 guan1 ， wu3 cun4 zhi1 guo3 。 yi3 si1 zhi1 bu2 yu4 su4 xiu3 ye3 。 xi1 zhe3 fu1 zi3 shi1 lu3 si1 kou4 ， jiang1 zhi1 jing1 ， gai4 xian1 zhi1 yi3 zi3 xia4 ， you4 shen1 zhi1 yi3 ran3 you3 。 yi3 si1 zhi1 bu2 yu4 su4 pin2 ye3 。 ”

## 注释

## 译文

## 赏析
