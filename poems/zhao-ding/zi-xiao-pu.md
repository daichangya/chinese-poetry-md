---
id: zhao-ding-zi-xiao-pu
title: 紫霄圃
titlePinyin: zi3 xiao1 pu3
titleSlug: zi-xiao-pu
author: 赵鼎
authorPinyin: zhao4 ding3
authorSlug: zhao-ding
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群仙邀我游蓬岛，白鹤随人拾瑶草。
- 英灵指点洞门开，前行后拥商山皓。
- 崎岖石路燕尾分，露湿蟠桃压竹倒。
- 一山万山云气深，瑯玕珠树霜风老。
- 王乔缥缈自天下，世许高情两相好。
- 中有一个字安期，笑捧金盆具瓜枣。
- 食之令人可长生，遨游八极登天行。
- 有时一日三万里，西风鹤骨霞衣轻。
- 有时亦复一暂息，长歌一曲烟云凝。
- 高垂铁锁苍苔古，云是神仙紫霄圃。
- 芒鞋竹杖蹑步间，丹凤飞地向人舞。
- 云中鸡犬异人世，药鼎丹炉用心苦。
- 开轩一饮三百杯，簷花乱落天飞雨。
- 青红黑绿乱眼前，万草千花莫能数。
- 茫然拂袖下山来，白髪婆娑镜中睹。

## 拼音
- qun2 xian1 yao1 wo3 you2 peng2 dao3 ， bai2 he4 sui2 ren2 shi2 yao2 cao3 。
- ying1 ling2 zhi3 dian3 dong4 men2 kai1 ， qian2 xing2 hou4 yong1 shang1 shan1 hao4 。
- qi2 qu1 shi2 lu4 yan4 wei3 fen1 ， lu4 shi1 pan2 tao2 ya1 zhu2 dao3 。
- yi4 shan1 wan4 shan1 yun2 qi4 shen1 ， lang2 gan1 zhu1 shu4 shuang1 feng1 lao3 。
- wang2 qiao2 piao1 miao3 zi4 tian1 xia4 ， shi4 xu3 gao1 qing2 liang3 xiang1 hao3 。
- zhong1 you3 yi2 ge4 zi4 an1 qi1 ， xiao4 peng3 jin1 pen2 ju4 gua1 zao3 。
- shi2 zhi1 ling4 ren2 ke3 chang2 sheng1 ， ao2 you2 ba1 ji2 deng1 tian1 xing2 。
- you3 shi2 yi2 ri4 san1 wan4 li3 ， xi1 feng1 he4 gu3 xia2 yi1 qing1 。
- you3 shi2 yi4 fu4 yi2 zan4 xi1 ， chang2 ge1 yi4 qu3 yan1 yun2 ning2 。
- gao1 chui2 tie3 suo3 cang1 tai2 gu3 ， yun2 shi4 shen2 xian1 zi3 xiao1 pu3 。
- mang2 xie2 zhu2 zhang4 nie4 bu4 jian1 ， dan1 feng4 fei1 di4 xiang4 ren2 wu3 。
- yun2 zhong1 ji1 quan3 yi4 ren2 shi4 ， yao4 ding3 dan1 lu2 yong4 xin1 ku3 。
- kai1 xuan1 yi4 yin3 san1 bai3 bei1 ， yan2 hua1 luan4 luo4 tian1 fei1 yu3 。
- qing1 hong2 hei1 lü4 luan4 yan3 qian2 ， wan4 cao3 qian1 hua1 mo4 neng2 shu4 。
- mang2 ran2 fu2 xiu4 xia4 shan1 lai2 ， bai2 fa4 po2 suo1 jing4 zhong1 du3 。

## 注释

## 译文

## 赏析
