---
id: zhao-ding-he-zhong-tai-shou
title: 河中太守
titlePinyin: he2 zhong1 tai4 shou3
titleSlug: he-zhong-tai-shou
author: 赵鼎
authorPinyin: zhao4 ding3
authorSlug: zhao-ding
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 抡才梁栋定谁须，耸拔长松第一株。
- 令闻允为时属望，丰功当在帝都俞。
- 将令异日作霖雨，暂使斯民歌袴襦。
- 播物仁风随扇发，向人和气与春舒。
- 请看嶷嶷诸郎秀，是应诜诜盛德符。
- 广陌乘黄将骥子，丹山威凤带鹓鶵。
- 声名最重连城宝，文采光腾照夜珠。
- 贾谊著书惊一世，平津射策冠诸儒。
- 传经固自卑刘向，遗直犹资见魏謩。
- 便向萱堂生月桂，更寻云路种星榆。
- 人从碧海偷桃实，客自朱门坠舄凫。
- 性静绿龟宜作伴，身轻灵寿不须扶。
- 金波满泛鹅儿酒，香雾争持鹊尾炉。
- 要识东人念公意，岩廊千载賛昌图。

## 拼音
- lun1 cai2 liang2 dong4 ding4 shui2 xu1 ， song3 ba2 chang2 song1 di4 yi1 zhu1 。
- ling4 wen2 yun3 wei4 shi2 shu3 wang4 ， feng1 gong1 dang1 zai4 di4 du1 yu2 。
- jiang4 ling4 yi4 ri4 zuo4 lin2 yu3 ， zan4 shi3 si1 min2 ge1 ku4 ru2 。
- bo1 wu4 ren2 feng1 sui2 shan4 fa1 ， xiang4 ren2 he2 qi4 yu3 chun1 shu1 。
- qing3 kan4 yi2 yi2 zhu1 lang2 xiu4 ， shi4 ying4 shen1 shen1 sheng4 de2 fu2 。
- guang3 mo4 cheng2 huang2 jiang1 ji4 zi3 ， dan1 shan1 wei1 feng4 dai4 yuan1 chu2 。
- sheng1 ming2 zui4 zhong4 lian2 cheng2 bao3 ， wen2 cai3 guang1 teng2 zhao4 ye4 zhu1 。
- jia3 yi4 zhu4 shu1 jing1 yi2 shi4 ， ping2 jin1 she4 ce4 guan1 zhu1 ru2 。
- chuan2 jing1 gu4 zi4 bei1 liu2 xiang4 ， yi2 zhi2 you2 zi1 jian4 wei4 mo2 。
- bian4 xiang4 xuan1 tang2 sheng1 yue4 gui4 ， geng4 xun2 yun2 lu4 zhong3 xing1 yu2 。
- ren2 cong2 bi4 hai3 tou1 tao2 shi2 ， ke4 zi4 zhu1 men2 zhui4 xi4 fu2 。
- xing4 jing4 lü4 gui1 yi2 zuo4 ban4 ， shen1 qing1 ling2 shou4 bu4 xu1 fu2 。
- jin1 bo1 man3 fan4 e2 er2 jiu3 ， xiang1 wu4 zheng1 chi2 que4 wei3 lu2 。
- yao4 shi2 dong1 ren2 nian4 gong1 yi4 ， yan2 lang2 qian1 zai3 zan4 chang1 tu2 。

## 注释

## 译文

## 赏析
