---
id: zhao-ding-zai-ci-yun
title: 再次韵
titlePinyin: zai4 ci4 yun4
titleSlug: zai-ci-yun
author: 赵鼎
authorPinyin: zhao4 ding3
authorSlug: zhao-ding
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苍颜五老人，潜此十里谷。
- 孤标面有棱，瘦骨饥无肉。
- 手挥云雾开，绝涧坦其腹。
- 乃知奇伟状，未省出山麓。
- 穷幽偶见之，欲遁不及缩。
- 亦怜麋鹿资，笑睨回青目。
- 政欲挽渠衣，未应回我毂。
- 却顾岩壑底，郁郁耸乔木。
- 尚兹遗栋梁，况乃问朴蔌。
- 我亦脱网罗，江湖漾孤鹜。
- 念此难折腰，本无苏印六。
- 何意从公游，大嚼渠渠屋。
- 公仍为销写，妙语矜破镞。
- 一看云卧冷，固鄙权门燠。
- 悬知饭藜羹，不换咄嗟粥。
- 笑我漫弹冠，短髪不胜沐。
- 真恐缘壁枯，莫作蜗行蹙。
- 但当葺诗业，万象入吾掬。
- 要与曲生狂，一扫中书秃。
- 此计是耶非，更拟从公卜。

## 拼音
- cang1 yan2 wu3 lao3 ren2 ， qian2 ci3 shi2 li3 gu3 。
- gu1 biao1 mian4 you3 leng2 ， shou4 gu3 ji1 wu2 rou4 。
- shou3 hui1 yun2 wu4 kai1 ， jue2 jian4 tan3 qi2 fu4 。
- nai3 zhi1 qi2 wei3 zhuang4 ， wei4 sheng3 chu1 shan1 lu4 。
- qiong2 you1 ou3 jian4 zhi1 ， yu4 dun4 bu4 ji2 suo1 。
- yi4 lian2 mi2 lu4 zi1 ， xiao4 ni4 hui2 qing1 mu4 。
- zheng4 yu4 wan3 qu2 yi1 ， wei4 ying4 hui2 wo3 gu1 。
- que4 gu4 yan2 he4 di3 ， yu4 yu4 song3 qiao2 mu4 。
- shang4 zi1 yi2 dong4 liang2 ， kuang4 nai3 wen4 pu3 su4 。
- wo3 yi4 tuo1 wang3 luo2 ， jiang1 hu2 yang4 gu1 wu4 。
- nian4 ci3 nan2 zhe2 yao1 ， ben3 wu2 su1 yin4 liu4 。
- he2 yi4 cong2 gong1 you2 ， da4 jiao2 qu2 qu2 wu1 。
- gong1 reng2 wei4 xiao1 xie3 ， miao4 yu3 jin1 po4 zu2 。
- yi2 kan4 yun2 wo4 leng3 ， gu4 bi3 quan2 men2 yu4 。
- xuan2 zhi1 fan4 li2 geng1 ， bu2 huan4 duo1 jie1 zhou1 。
- xiao4 wo3 man4 tan2 guan1 ， duan3 fa4 bu2 sheng4 mu4 。
- zhen1 kong3 yuan2 bi4 ku1 ， mo4 zuo4 wo1 xing2 cu4 。
- dan4 dang1 qi4 shi1 ye4 ， wan4 xiang4 ru4 wu2 ju1 。
- yao4 yu3 qu3 sheng1 kuang2 ， yi4 sao3 zhong1 shu1 tu1 。
- ci3 ji4 shi4 ye1 fei1 ， geng4 ni3 cong2 gong1 bu3 。

## 注释

## 译文

## 赏析
