---
id: zhao-ding-zhen-lu-hui-zhu-gong-you-shi-zhe-ci-qi-yun
title: 真率会诸公有诗輙次其韵
titlePinyin: zhen1 lü4 hui4 zhu1 gong1 you3 shi1 zhe2 ci4 qi2 yun4
titleSlug: zhen-lu-hui-zhu-gong-you-shi-zhe-ci-qi-yun
author: 赵鼎
authorPinyin: zhao4 ding3
authorSlug: zhao-ding
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山林与钟鼎，出处无异趣。
- 刍豢等藜藿，同是一厌饫。
- 此心无适莫，外物曾何忤。
- 奚独淡交游，未肯厕纨袴。
- 故寻漫浪人，要作寻常聚。
- 主既不速客，客亦随即赴。
- 倾谈剧悬河，泻酒快流霔。
- 百年人醉醒，万物皆侨寓。
- 云何造请门，日满户外屦。
- 却想耆英游，风流甚寒素。
- 淡然文字欢，一笑腥膻慕。
- 我亦蹭蹬余，早向危机悟。
- 绝意鸳鹭行，幸此松萝附。
- 君诗妙铺写，纵横俱中度。
- 我老学荒废，一词不能措。
- 独于樽酒间，不惜淋漓汚。
- 何当赋归欤，去敛头角露。
- 家有譍门儿，稍能随指顾。
- 鸡黍林下期，视此犹应屡。
- 有兴即放言，安能限章句。

## 拼音
- shan1 lin2 yu3 zhong1 ding3 ， chu1 chu4 wu2 yi4 qu4 。
- chu2 huan4 deng3 li2 huo4 ， tong2 shi4 yi2 yan4 yu4 。
- ci3 xin1 wu2 shi4 mo4 ， wai4 wu4 ceng2 he2 wu3 。
- xi1 du2 dan4 jiao1 you2 ， wei4 ken3 ce4 wan2 ku4 。
- gu4 xun2 man4 lang4 ren2 ， yao4 zuo4 xun2 chang2 ju4 。
- zhu3 ji4 bu2 su4 ke4 ， ke4 yi4 sui2 ji2 fu4 。
- qing1 tan2 ju4 xuan2 he2 ， xie4 jiu3 kuai4 liu2 shu4 。
- bai3 nian2 ren2 zui4 xing3 ， wan4 wu4 jie1 qiao2 yu4 。
- yun2 he2 zao4 qing3 men2 ， ri4 man3 hu4 wai4 ju4 。
- que4 xiang3 qi2 ying1 you2 ， feng1 liu2 shen4 han2 su4 。
- dan4 ran2 wen2 zi4 huan1 ， yi2 xiao4 xing1 shan1 mu4 。
- wo3 yi4 ceng4 deng1 yu2 ， zao3 xiang4 wei1 ji1 wu4 。
- jue2 yi4 yuan1 lu4 xing2 ， xing4 ci3 song1 luo2 fu4 。
- jun1 shi1 miao4 pu4 xie3 ， zong4 heng2 ju4 zhong1 du4 。
- wo3 lao3 xue2 huang1 fei4 ， yi4 ci2 bu4 neng2 cuo4 。
- du2 yu2 zun1 jiu3 jian1 ， bu4 xi1 lin2 li2 wu1 。
- he2 dang1 fu4 gui1 yu2 ， qu4 lian3 tou2 jiao3 lu4 。
- jia1 you3 ying1 men2 er2 ， shao1 neng2 sui2 zhi3 gu4 。
- ji1 shu3 lin2 xia4 qi1 ， shi4 ci3 you2 ying4 lü3 。
- you3 xing1 ji2 fang4 yan2 ， an1 neng2 xian4 zhang1 ju4 。

## 注释

## 译文

## 赏析
