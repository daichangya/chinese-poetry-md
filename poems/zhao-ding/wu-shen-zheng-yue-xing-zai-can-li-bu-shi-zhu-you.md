---
id: zhao-ding-wu-shen-zheng-yue-xing-zai-can-li-bu-shi-zhu-you
title: 戊申正月行在参吏部示诸幼
titlePinyin: wu4 shen1 zheng1 yue4 xing2 zai4 can1 li4 bu4 shi4 zhu1 you4
titleSlug: wu-shen-zheng-yue-xing-zai-can-li-bu-shi-zhu-you
author: 赵鼎
authorPinyin: zhao4 ding3
authorSlug: zhao-ding
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风鼓棹长芦渡，吾与若曹俱豁然。
- 脱迹干戈玩清绝，収身沟壑厌肥鲜。
- 折腰为米岂所愿，卖剑买牛端可贤。
- 韩公雅欲却穷鬼，赵壹其如无一钱。
- 罢官清坐乃吾分，号寒啼饥谁汝怜。
- 政缘兹事藉升斗，使我不得休林泉。
- 日下扬州行在所，寸长片善希陶甄。
- 汗衣尘帽门户底，包羞忍耻王公前。
- 此行宁复作此态，畴昔相知吏部铨。
- 谨严资格可驯致，虽甚不才无弃捐。
- 我已投诚永结好，相从绿髪至华颠。
- 矧复鸳鹭满台阁，功名合在中兴年。
- 缩头袖手正应尔，敢问祖生先著鞭。

## 拼音
- qiu1 feng1 gu3 zhao4 chang2 lu2 du4 ， wu2 yu3 ruo4 cao2 ju4 huo1 ran2 。
- tuo1 ji4 gan1 ge1 wan2 qing1 jue2 ， shou1 shen1 gou1 he4 yan4 fei2 xian1 。
- zhe2 yao1 wei4 mi3 qi3 suo3 yuan4 ， mai4 jian4 mai3 niu2 duan1 ke3 xian2 。
- han2 gong1 ya3 yu4 que4 qiong2 gui3 ， zhao4 yi1 qi2 ru2 wu2 yi4 qian2 。
- ba4 guan1 qing1 zuo4 nai3 wu2 fen1 ， hao4 han2 ti2 ji1 shui2 ru3 lian2 。
- zheng4 yuan2 zi1 shi4 jie4 sheng1 dou4 ， shi3 wo3 bu4 de2 xiu1 lin2 quan2 。
- ri4 xia4 yang2 zhou1 xing2 zai4 suo3 ， cun4 chang2 pian4 shan4 xi1 tao2 zhen1 。
- han4 yi1 chen2 mao4 men2 hu4 di3 ， bao1 xiu1 ren3 chi3 wang2 gong1 qian2 。
- ci3 xing2 ning2 fu4 zuo4 ci3 tai4 ， chou2 xi1 xiang1 zhi1 li4 bu4 quan2 。
- jin3 yan2 zi1 ge2 ke3 xun4 zhi4 ， sui1 shen4 bu4 cai2 wu2 qi4 juan1 。
- wo3 yi3 tou2 cheng2 yong3 jie2 hao3 ， xiang1 cong2 lü4 fa4 zhi4 hua2 dian1 。
- shen3 fu4 yuan1 lu4 man3 tai2 ge2 ， gong1 ming2 he2 zai4 zhong1 xing1 nian2 。
- suo1 tou2 xiu4 shou3 zheng4 ying4 er3 ， gan3 wen4 zu3 sheng1 xian1 zhu4 bian1 。

## 注释

## 译文

## 赏析
