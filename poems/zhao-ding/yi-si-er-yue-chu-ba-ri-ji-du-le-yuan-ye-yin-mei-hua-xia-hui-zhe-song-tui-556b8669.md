---
id: zhao-ding-yi-si-er-yue-chu-ba-ri-ji-du-le-yuan-ye-yin-mei-hua-xia-hui-zhe-song-tui-556b8669
title: 乙巳二月初八日集独乐园夜饮梅花下会者宋退翁胡明仲马世甫张与之王子与林秀才及余凡七人以炯如流水涵青苹为韵赋诗分得流字
titlePinyin: yi3 si4 er4 yue4 chu1 ba1 ri4 ji2 du2 le4 yuan2 ye4 yin3 mei2 hua1 xia4 hui4 zhe3 song4 tui4 weng1 hu2 ming2 zhong4 ma3 shi4 fu3 zhang1 yu3 zhi1 wang2 zi3 yu3 lin2 xiu4 cai2 ji2 yu2 fan2 qi1 ren2 yi3 jiong3 ru2 liu2 shui3 han2 qing1 ping2 wei4 yun4 fu4 shi1 fen1 de0 liu2 zi4
titleSlug: yi-si-er-yue-chu-ba-ri-ji-du-le-yuan-ye-yin-mei-hua-xia-hui-zhe-song-tui-556b8669
author: 赵鼎
authorPinyin: zhao4 ding3
authorSlug: zhao-ding
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孟公饮狂车辖投，不适遂与俗沉浮。
- 谪仙醉吟惊冕旒，气侮权幸无悔尤。
- 不如渊明此意俱悠悠，飘然不系之虚舟。
- 偃蹇不从刺史游，遇酒或能道上留。
- 介不为高通不偷，亦知出处非人谋。
- 人生一世罹百忧，惊风变灭波上沤。
- 胡为滞此胸中愁，圣贤清浊皆友俦。
- 九老前尘邈难求，七交高躅或可侔。
- 百年典刑今在不，振起此风须此流。
- 亭亭玉立郡督邮，文采秀发中甚遒。
- 绛帐先生两清修，和音相答鸣琳球。
- 靖居之孙髯而修，昂藏野鹤横高秋。
- 林生风度和且柔，抗论直欲轻王侯。
- 河南游刃无全牛，弟兄传家才术优。
- 老成不堪冠屦囚，人怜拙甚营巢鸠。
- 覊穷动輙遭寇雠，但欲缩首眠黄䌷。
- 何意独蒙公等收，欢然一笑回青眸。
- 空囊未分一钱羞，典衣犹得事劝酬。
- 南州竹树相庇庥，步随流水寻清幽。
- 尚嫌白日多喧啾，少待月出东南陬。
- 黄梅一株香飕飗，青苹浮水涵春洲。
- 那知落雪纷满头，但觉香露沾衣裘。
- 一釂百罚宁论筹，呜呜自作秦人讴。
- 快谈慨慷杂嘲咻，凛如武库森戈矛。
- 天地万物穷雕锼，往往出语夸何刘。
- 却视万物皆蚍蜉，便拟骑鲸跨九州。
- 谁能叠曲筑糟邱，所愿酒泉生酒瓯，此生痛饮无罢休。

## 拼音
- meng4 gong1 yin3 kuang2 che1 xia2 tou2 ， bu2 shi4 sui4 yu3 su2 chen2 fu2 。
- zhe2 xian1 zui4 yin2 jing1 mian3 liu2 ， qi4 wu3 quan2 xing4 wu2 hui3 you2 。
- bu4 ru2 yuan1 ming2 ci3 yi4 ju4 you1 you1 ， piao1 ran2 bu2 xi4 zhi1 xu1 zhou1 。
- yan3 jian3 bu4 cong2 ci4 shi3 you2 ， yu4 jiu3 huo4 neng2 dao4 shang4 liu2 。
- jie4 bu2 wei4 gao1 tong1 bu4 tou1 ， yi4 zhi1 chu1 chu4 fei1 ren2 mou2 。
- ren2 sheng1 yi2 shi4 li2 bai3 you1 ， jing1 feng1 bian4 mie4 bo1 shang4 ou1 。
- hu2 wei4 zhi4 ci3 xiong1 zhong1 chou2 ， sheng4 xian2 qing1 zhuo2 jie1 you3 chou2 。
- jiu3 lao3 qian2 chen2 miao3 nan2 qiu2 ， qi1 jiao1 gao1 zhu2 huo4 ke3 mou2 。
- bai3 nian2 dian3 xing2 jin1 zai4 bu4 ， zhen4 qi3 ci3 feng1 xu1 ci3 liu2 。
- ting2 ting2 yu4 li4 jun4 du1 you2 ， wen2 cai3 xiu4 fa1 zhong1 shen4 qiu2 。
- jiang4 zhang4 xian1 sheng1 liang3 qing1 xiu1 ， he2 yin1 xiang1 da2 ming2 lin2 qiu2 。
- jing4 ju1 zhi1 sun1 ran2 er2 xiu1 ， ang2 cang2 ye3 he4 heng2 gao1 qiu1 。
- lin2 sheng1 feng1 du4 he2 qie3 rou2 ， kang4 lun4 zhi2 yu4 qing1 wang2 hou2 。
- he2 nan2 you2 ren4 wu2 quan2 niu2 ， di4 xiong0 chuan2 jia1 cai2 shu4 you1 。
- lao3 cheng2 bu4 kan1 guan1 ju4 qiu2 ， ren2 lian2 zhuo1 shen4 ying2 chao2 jiu1 。
- ji1 qiong2 dong4 zhe2 zao1 kou4 chou2 ， dan4 yu4 suo1 shou3 mian2 huang2 䌷 。
- he2 yi4 du2 meng2 gong1 deng3 shou1 ， huan1 ran2 yi2 xiao4 hui2 qing1 mou2 。
- kong1 nang2 wei4 fen1 yi4 qian2 xiu1 ， dian3 yi1 you2 de2 shi4 quan4 chou2 。
- nan2 zhou1 zhu2 shu4 xiang1 bi4 xiu1 ， bu4 sui2 liu2 shui3 xun2 qing1 you1 。
- shang4 xian2 bai2 ri4 duo1 xuan1 jiu1 ， shao3 dai4 yue4 chu1 dong1 nan2 zou1 。
- huang2 mei2 yi4 zhu1 xiang1 sou1 liu2 ， qing1 ping2 fu2 shui3 han2 chun1 zhou1 。
- na4 zhi1 luo4 xue3 fen1 man3 tou2 ， dan4 jue2 xiang1 lu4 zhan1 yi1 qiu2 。
- yi2 jiao4 bai3 fa2 ning2 lun4 chou2 ， wu1 wu1 zi4 zuo4 qin2 ren2 ou1 。
- kuai4 tan2 kai3 kang1 za2 chao2 xiu1 ， lin3 ru2 wu3 ku4 sen1 ge1 mao2 。
- tian1 di4 wan4 wu4 qiong2 diao1 sou1 ， wang3 wang3 chu1 yu3 kua1 he2 liu2 。
- que4 shi4 wan4 wu4 jie1 pi2 fu2 ， bian4 ni3 qi2 jing1 kua4 jiu3 zhou1 。
- shui2 neng2 die2 qu3 zhu4 zao1 qiu1 ， suo3 yuan4 jiu3 quan2 sheng1 jiu3 ou1 ， ci3 sheng1 tong4 yin3 wu2 ba4 xiu1 。

## 注释

## 译文

## 赏析
