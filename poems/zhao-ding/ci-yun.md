---
id: zhao-ding-ci-yun
title: 次韵
titlePinyin: ci4 yun4
titleSlug: ci-yun
author: 赵鼎
authorPinyin: zhao4 ding3
authorSlug: zhao-ding
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生隐遁资，白驹在空谷。
- 傥令眼有山，宁问食无肉。
- 要当揖爽气，涤此勤书腹。
- 得官大河滨，枕带首阳麓。
- 如闻五老胜，坐使山峰缩。
- 扪萝上巉绝，作意快心目。
- 却视宇宙间，万化转一毂。
- 道人真有道，直上驾危木。
- 神光秘岩隈，灵草蒙朴蔌。
- 空令莲社子，纷扰乱凫鹜。
- 先生志高古，真游穷六六。
- 飘然清夜梦，时到山头屋。
- 念此感尘迹，一往如飞镞。
- 哦诗示观览，律吕回春燠。
- 作字纪经行，典刑余食粥。
- 使我蒙鄙心，蓬首加栉沐。
- 致我外尘垢，益叹生理蹙。
- 夜潄落箭泉，明月冷盈掬。
- 朝飰过灵峰，何惮屐齿秃。
- 兹焉毕余龄，更无疑可卜。

## 拼音
- ping2 sheng1 yin3 dun4 zi1 ， bai2 ju1 zai4 kong1 gu3 。
- tang3 ling4 yan3 you3 shan1 ， ning2 wen4 shi2 wu2 rou4 。
- yao4 dang1 yi1 shuang3 qi4 ， di2 ci3 qin2 shu1 fu4 。
- de2 guan1 da4 he2 bin1 ， zhen3 dai4 shou3 yang2 lu4 。
- ru2 wen2 wu3 lao3 sheng4 ， zuo4 shi3 shan1 feng1 suo1 。
- men2 luo2 shang4 chan2 jue2 ， zuo4 yi4 kuai4 xin1 mu4 。
- que4 shi4 yu3 zhou4 jian1 ， wan4 hua4 zhuan3 yi4 gu1 。
- dao4 ren2 zhen1 you3 dao4 ， zhi2 shang4 jia4 wei1 mu4 。
- shen2 guang1 mi4 yan2 wei1 ， ling2 cao3 meng2 pu3 su4 。
- kong1 ling4 lian2 she4 zi3 ， fen1 rao3 luan4 fu2 wu4 。
- xian1 sheng1 zhi4 gao1 gu3 ， zhen1 you2 qiong2 liu4 liu4 。
- piao1 ran2 qing1 ye4 meng4 ， shi2 dao4 shan1 tou2 wu1 。
- nian4 ci3 gan3 chen2 ji4 ， yi4 wang3 ru2 fei1 zu2 。
- o4 shi1 shi4 guan1 lan3 ， lü4 lü3 hui2 chun1 yu4 。
- zuo4 zi4 ji4 jing1 xing2 ， dian3 xing2 yu2 shi2 zhou1 。
- shi3 wo3 meng2 bi3 xin1 ， peng2 shou3 jia1 zhi4 mu4 。
- zhi4 wo3 wai4 chen2 gou4 ， yi4 tan4 sheng1 li3 cu4 。
- ye4 shu4 luo4 jian4 quan2 ， ming2 yue4 leng3 ying2 ju1 。
- chao2 fan4 guo4 ling2 feng1 ， he2 dan4 ji1 chi3 tu1 。
- zi1 yan1 bi4 yu2 ling2 ， geng4 wu2 yi2 ke3 bu3 。

## 注释

## 译文

## 赏析
