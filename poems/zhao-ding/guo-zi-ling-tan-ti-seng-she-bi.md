---
id: zhao-ding-guo-zi-ling-tan-ti-seng-she-bi
title: 过子陵滩题僧舍壁
titlePinyin: guo4 zi3 ling2 tan1 ti2 seng1 she4 bi4
titleSlug: guo-zi-ling-tan-ti-seng-she-bi
author: 赵鼎
authorPinyin: zhao4 ding3
authorSlug: zhao-ding
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山水莽回互，转眄图画间。
- 念此清绝地，昔人所盘旋。
- 舟子相叹嗟，示余子陵滩。
- 有台出山半，藤萝蒙藓斑。
- 缅想建武功，用人及茅菅。
- 躐取汝颍士，列宿枢极环。
- 中有贫贱交，客星犯帝关。
- 其能荣辱之，但及平生懽。
- 志愿乃有在，归欤一渔竿。
- 高风邈千载，独立谁跻攀。
- 山僧本何知，结屋临清湾。
- 笑谓舟中客，何为争崄艰。
- 权门有遗啄，造请无寒暄。
- 嗫嚅到童仆，俛仰惭衣冠。
- 所得谅几何，赩汗流面颜。
- 偃鼠不过饱，鹪鹩亦求安。
- 子能了此义，分子一席闲。

## 拼音
- shan1 shui3 mang3 hui2 hu4 ， zhuan3 mian3 tu2 hua4 jian1 。
- nian4 ci3 qing1 jue2 di4 ， xi1 ren2 suo3 pan2 xuan2 。
- zhou1 zi3 xiang1 tan4 jie1 ， shi4 yu2 zi3 ling2 tan1 。
- you3 tai2 chu1 shan1 ban4 ， teng2 luo2 meng2 xian3 ban1 。
- mian3 xiang3 jian4 wu3 gong1 ， yong4 ren2 ji2 mao2 jian1 。
- lie4 qu3 ru3 ying3 shi4 ， lie4 su4 shu1 ji2 huan2 。
- zhong1 you3 pin2 jian4 jiao1 ， ke4 xing1 fan4 di4 guan1 。
- qi2 neng2 rong2 ru3 zhi1 ， dan4 ji2 ping2 sheng1 huan1 。
- zhi4 yuan4 nai3 you3 zai4 ， gui1 yu2 yi4 yu2 gan1 。
- gao1 feng1 miao3 qian1 zai3 ， du2 li4 shui2 ji1 pan1 。
- shan1 seng1 ben3 he2 zhi1 ， jie2 wu1 lin2 qing1 wan1 。
- xiao4 wei4 zhou1 zhong1 ke4 ， he2 wei4 zheng1 xian3 jian1 。
- quan2 men2 you3 yi2 zhuo2 ， zao4 qing3 wu2 han2 xuan1 。
- nie4 ru2 dao4 tong2 pu2 ， fu3 yang3 can2 yi1 guan1 。
- suo3 de2 liang4 ji3 he2 ， xi4 han4 liu2 mian4 yan2 。
- yan3 shu3 bu2 guo4 bao3 ， jiao1 liao2 yi4 qiu2 an1 。
- zi3 neng2 le0 ci3 yi4 ， fen1 zi3 yi4 xi2 xian2 。

## 注释

## 译文

## 赏析
