---
id: xie-ji-tian-tai-li-gong-meng-zhang-guan-chu-shi-tong-bai-guan-bai-zhang-keng-yu-fed2273d
title: 天台李公孟长官出示桐柏观百丈坑玉兰且索赋诗继以一本分惠又复见督勉为之赋
titlePinyin: tian1 tai2 li3 gong1 meng4 zhang3 guan1 chu1 shi4 tong2 bai3 guan1 bai3 zhang4 keng1 yu4 lan2 qie3 suo3 fu4 shi1 ji4 yi3 yi4 ben3 fen4 hui4 you4 fu4 jian4 du1 mian3 wei4 zhi1 fu4
titleSlug: tian-tai-li-gong-meng-zhang-guan-chu-shi-tong-bai-guan-bai-zhang-keng-yu-fed2273d
author: 谢伋
authorPinyin: xie4 ji2
authorSlug: xie-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桐柏古福地，琼台上侵星。
- 仙人种玉处，瑶草犹亭亭。
- 羽人纫作佩，瑞露濯芳馨。
- 悬崖百丈坑，九畴诗得经。
- 真境有谁何，守护烦六丁。
- 长官仙李氏，不畏兹山灵。
- 河阳无数花，叶蕊衒紫青。
- 受此贞洁姿，不露凡卉形。
- 命彼轻举者，窃取岩中扃。
- 封植入笼槛，罗列旁轩屏。
- 结根失所托，摧残日飘零。
- 揖我求我言，矢诗当见听。
- 草木遂其性，民物自安宁。
- 君其毋求奇，采掇庶可停。
- 兰玉近取譬，何用专阶庭。
- 人观尽白眼，莫遣下青冥。

## 拼音
- tong2 bai3 gu3 fu2 di4 ， qiong2 tai2 shang4 qin1 xing1 。
- xian1 ren2 zhong3 yu4 chu4 ， yao2 cao3 you2 ting2 ting2 。
- yu3 ren2 ren4 zuo4 pei4 ， rui4 lu4 zhuo2 fang1 xin1 。
- xuan2 ya2 bai3 zhang4 keng1 ， jiu3 chou2 shi1 de2 jing1 。
- zhen1 jing4 you3 shui2 he2 ， shou3 hu4 fan2 liu4 ding1 。
- zhang3 guan1 xian1 li3 shi4 ， bu2 wei4 zi1 shan1 ling2 。
- he2 yang2 wu2 shu4 hua1 ， ye4 rui3 xuan4 zi3 qing1 。
- shou4 ci3 zhen1 jie2 zi1 ， bu2 lu4 fan2 hui4 xing2 。
- ming4 bi3 qing1 ju3 zhe3 ， qie4 qu3 yan2 zhong1 jiong1 。
- feng1 zhi2 ru4 long2 kan3 ， luo2 lie4 pang2 xuan1 ping2 。
- jie2 gen1 shi1 suo3 tuo1 ， cui1 can2 ri4 piao1 ling2 。
- yi1 wo3 qiu2 wo3 yan2 ， shi3 shi1 dang1 jian4 ting1 。
- cao3 mu4 sui4 qi2 xing4 ， min2 wu4 zi4 an1 ning2 。
- jun1 qi2 wu2 qiu2 qi2 ， cai3 duo1 shu4 ke3 ting2 。
- lan2 yu4 jin4 qu3 pi4 ， he2 yong4 zhuan1 jie1 ting2 。
- ren2 guan1 jin4 bai2 yan3 ， mo4 qian3 xia4 qing1 ming2 。

## 注释

## 译文

## 赏析
