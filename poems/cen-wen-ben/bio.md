---
title: 岑文本
---
岑文本，字景仁，邓州人。沈敏有姿仪，博综经史，美谈论，善属文。贞观初，除秘书郎，上《籍田》、《三元》二颂，辞甚工，擢中书舍人。所草诏诰或繁凑，即命书僮六七人，随口并写，须臾悉成。时中书侍郎颜师古以谴罢，太宗曰：“朕自举一人。”乃以授文本，先与令狐德棻撰《周史》，史论多出文本，及史成，封江陵县子，后拜中书令。集六十卷，今存诗四首。
