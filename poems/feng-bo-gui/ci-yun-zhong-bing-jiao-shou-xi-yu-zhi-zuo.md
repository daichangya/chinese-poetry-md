---
id: feng-bo-gui-ci-yun-zhong-bing-jiao-shou-xi-yu-zhi-zuo
title: 次韵中秉教授喜雨之作
titlePinyin: ci4 yun4 zhong1 bing3 jiao4 shou4 xi3 yu3 zhi1 zuo4
titleSlug: ci-yun-zhong-bing-jiao-shou-xi-yu-zhi-zuo
author: 冯伯规
authorPinyin: feng2 bo2 gui1
authorSlug: feng-bo-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 入春绝无一声雷，赤日又将近夏末。
- 阴霾蔽天动经月，草木叶上积寸埃。
- 朝朝群望俱徧走，一毫及民更无有。
- 雨师远逃龙亦睡，江涩鱼跳鼍空吼。
- 初虽一雨慰望霓，明晨骄阳射到西。
- 田如石坚耕不得，栏卧牛犊壁倚犁。
- 诉天搏手嗟亡策，上山默扣真人宅。
- 忽然斗暗云墨黑，尽化焚焦作膏泽。
- 稽首谢天拜低头，郡寄且许臣分忧。
- 击瓯楼上望四野，只愿保此三年秋。
- 吾侪风萍偶接际，剩酝新秫储年计。
- 稻苗便秧粟已芽，稳藉清尊度今岁。
- 五更复闻簷溜声，欹枕不眠隔窗听。
- 公余一榻安禅处，姑借民谣当诗句。

## 拼音
- ru4 chun1 jue2 wu2 yi4 sheng1 lei2 ， chi4 ri4 you4 jiang1 jin4 xia4 mo4 。
- yin1 mai2 bi4 tian1 dong4 jing1 yue4 ， cao3 mu4 ye4 shang4 ji1 cun4 ai1 。
- zhao1 zhao1 qun2 wang4 ju4 bian4 zou3 ， yi4 hao2 ji2 min2 geng4 wu2 you3 。
- yu3 shi1 yuan3 tao2 long2 yi4 shui4 ， jiang1 se4 yu2 tiao4 tuo2 kong1 hou3 。
- chu1 sui1 yi4 yu3 wei4 wang4 ni2 ， ming2 chen2 jiao1 yang2 she4 dao4 xi1 。
- tian2 ru2 shi2 jian1 geng1 bu4 de2 ， lan2 wo4 niu2 du2 bi4 yi3 li2 。
- su4 tian1 bo2 shou3 jie1 wang2 ce4 ， shang4 shan1 mo4 kou4 zhen1 ren2 zhai2 。
- hu1 ran2 dou4 an4 yun2 mo4 hei1 ， jin4 hua4 fen2 jiao1 zuo4 gao1 ze2 。
- qi3 shou3 xie4 tian1 bai4 di1 tou2 ， jun4 ji4 qie3 xu3 chen2 fen1 you1 。
- ji1 ou1 lou2 shang4 wang4 si4 ye3 ， zhi1 yuan4 bao3 ci3 san1 nian2 qiu1 。
- wu2 chai2 feng1 ping2 ou3 jie1 ji4 ， sheng4 yun4 xin1 shu2 chu3 nian2 ji4 。
- dao4 miao2 bian4 yang1 su4 yi3 ya2 ， wen3 jie4 qing1 zun1 du4 jin1 sui4 。
- wu3 geng1 fu4 wen2 yan2 liu1 sheng1 ， qi1 zhen3 bu4 mian2 ge2 chuang1 ting1 。
- gong1 yu2 yi2 ta4 an1 chan2 chu4 ， gu1 jie4 min2 yao2 dang1 shi1 ju4 。

## 注释

## 译文

## 赏析
