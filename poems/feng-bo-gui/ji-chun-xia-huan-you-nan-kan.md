---
id: feng-bo-gui-ji-chun-xia-huan-you-nan-kan
title: 季春下澣游南龛
titlePinyin: ji4 chun1 xia4 huan4 you2 nan2 kan1
titleSlug: ji-chun-xia-huan-you-nan-kan
author: 冯伯规
authorPinyin: feng2 bo2 gui1
authorSlug: feng-bo-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四山如猬毛，中有线路萦。
- 谁人导我来，得此掌许平。
- 雨后天宇空，夏气和且清。
- 休日一无事，驾言南山行。
- 南山有何好，翠壁列峥嵘。
- 巨木老已仆，頼有红石撑。
- 自从严大夫，废兴今几更。
- 穉干亦合抱，知几阅晦明。
- 幽壑架危亭，无风凉自生。
- 少间上绝顶，四望围长城。
- 涨江笼篆纹，小市分棋枰。
- 俛仰忘身世，独慨呼酒倾。
- 何知玉堂客，分杂巴叟耕。
- 下山喜同步，元自脚力轻。

## 拼音
- si4 shan1 ru2 wei4 mao2 ， zhong1 you3 xian4 lu4 ying2 。
- shui2 ren2 dao3 wo3 lai2 ， de2 ci3 zhang3 xu3 ping2 。
- yu3 hou4 tian1 yu3 kong1 ， xia4 qi4 he2 qie3 qing1 。
- xiu1 ri4 yi4 wu2 shi4 ， jia4 yan2 nan2 shan1 xing2 。
- nan2 shan1 you3 he2 hao3 ， cui4 bi4 lie4 zheng1 rong2 。
- ju4 mu4 lao3 yi3 pu2 ， lai4 you3 hong2 shi2 cheng1 。
- zi4 cong2 yan2 dai4 fu0 ， fei4 xing1 jin1 ji3 geng1 。
- zhi4 gan1 yi4 he2 bao4 ， zhi1 ji3 yue4 hui4 ming2 。
- you1 he4 jia4 wei1 ting2 ， wu2 feng1 liang2 zi4 sheng1 。
- shao3 jian1 shang4 jue2 ding3 ， si4 wang4 wei2 chang2 cheng2 。
- zhang3 jiang1 long2 zhuan4 wen2 ， xiao3 shi4 fen1 qi2 ping2 。
- fu3 yang3 wang4 shen1 shi4 ， du2 kai3 hu1 jiu3 qing1 。
- he2 zhi1 yu4 tang2 ke4 ， fen1 za2 ba1 sou3 geng1 。
- xia4 shan1 xi3 tong2 bu4 ， yuan2 zi4 jiao3 li4 qing1 。

## 注释

## 译文

## 赏析
