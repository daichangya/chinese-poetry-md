---
id: yang-you-yu-you-lao-jun-dong
title: 游老君洞
titlePinyin: you2 lao3 jun1 dong4
titleSlug: you-lao-jun-dong
author: 杨幼舆
authorPinyin: yang2 you4 yu2
authorSlug: yang-you-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阴阳无端更去流，世间盛福难全收。
- 古人一麾耻外郡，今我半刺来边州。
- 到官未久出按县，满眼猺獞森戈矛。
- 谁知造化默相补，玉融山水何清幽。
- 苍崖翠壁老君洞，健非巧宦能兼游。
- 万岁乳成滴白柱，一卷溪畔眠青牛。
- 真仙遗迹览不尽，散发坐石临清流。
- 洒然形质已自失，欲酿溟滓觞浮邱。
- 襟怀浩浩隘八极，身外何物非轻沤。
- 数声长笑下山去，几点白云天际头。

## 拼音
- yin1 yang2 wu2 duan1 geng4 qu4 liu2 ， shi4 jian1 sheng4 fu2 nan2 quan2 shou1 。
- gu3 ren2 yi4 hui1 chi3 wai4 jun4 ， jin1 wo3 ban4 ci4 lai2 bian1 zhou1 。
- dao4 guan1 wei4 jiu3 chu1 an4 xian4 ， man3 yan3 yao2 tong2 sen1 ge1 mao2 。
- shui2 zhi1 zao4 hua4 mo4 xiang1 bu3 ， yu4 rong2 shan1 shui3 he2 qing1 you1 。
- cang1 ya2 cui4 bi4 lao3 jun1 dong4 ， jian4 fei1 qiao3 huan4 neng2 jian1 you2 。
- wan4 sui4 ru3 cheng2 di1 bai2 zhu4 ， yi2 juan4 xi1 pan4 mian2 qing1 niu2 。
- zhen1 xian1 yi2 ji4 lan3 bu2 jin4 ， san4 fa1 zuo4 shi2 lin2 qing1 liu2 。
- sa3 ran2 xing2 zhi4 yi3 zi4 shi1 ， yu4 niang4 ming2 zi3 shang1 fu2 qiu1 。
- jin1 huai2 hao4 hao4 ai4 ba1 ji2 ， shen1 wai4 he2 wu4 fei1 qing1 ou1 。
- shu4 sheng1 chang2 xiao4 xia4 shan1 qu4 ， ji3 dian3 bai2 yun2 tian1 ji4 tou2 。

## 注释

## 译文

## 赏析
