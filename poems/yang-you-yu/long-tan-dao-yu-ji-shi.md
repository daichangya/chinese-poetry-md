---
id: yang-you-yu-long-tan-dao-yu-ji-shi
title: 龙潭祷雨记事
titlePinyin: long2 tan2 dao3 yu3 ji4 shi4
titleSlug: long-tan-dao-yu-ji-shi
author: 杨幼舆
authorPinyin: yang2 you4 yu2
authorSlug: yang-you-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 戴星蹑履谒灵祠，俯瞰龙宫映绿漪。
- 镜样清潭三百尺，峰峦环绕耸苍碧。
- 道旁野老忽长嘘，昔也原为安民居。
- 嫂笑小姑借梳掠，插梳横耳走送却。
- 姑嗔大嫂方作喧，迅雷陷宅变深潭。
- 是时水底犹存屋，入夜人闻尚舂粟。
- 历年既久已无形，神龙守护称安灵。
- 呼吸风雷作云雨，爰与人间茂禾黍。
- 大观邦人因祷祈，沛然甘澍满郊圻。
- 人皆怀惠颂灵迹，侯爵初封助懽怿。
- 近时响应达朝廷，屡颁显号莫与京。
- 我来假守三逢夏，每遇干枯叩祠下。
- 灵湫一滴涨塞天，冲倒天河频有年。
- 终始恩波如一日，躬趋端拜感何极。
- 肃容亲炷一瓣香，稽首皈依谢休祥。
- 潭心水面跳双鲤，已觉威灵示人喜。
- 南游行矣归故乡，更愿神兮长久与民作丰穰。

## 拼音
- dai4 xing1 nie4 lü3 ye4 ling2 ci2 ， fu3 kan4 long2 gong1 ying4 lü4 yi1 。
- jing4 yang4 qing1 tan2 san1 bai3 chi3 ， feng1 luan2 huan2 rao4 song3 cang1 bi4 。
- dao4 pang2 ye3 lao3 hu1 chang2 xu1 ， xi1 ye3 yuan2 wei4 an1 min2 ju1 。
- sao3 xiao4 xiao3 gu1 jie4 shu1 lüe4 ， cha1 shu1 heng2 er3 zou3 song4 que4 。
- gu1 chen1 da4 sao3 fang1 zuo4 xuan1 ， xun4 lei2 xian4 zhai2 bian4 shen1 tan2 。
- shi4 shi2 shui3 di3 you2 cun2 wu1 ， ru4 ye4 ren2 wen2 shang4 chong1 su4 。
- li4 nian2 ji4 jiu3 yi3 wu2 xing2 ， shen2 long2 shou3 hu4 cheng1 an1 ling2 。
- hu1 xi1 feng1 lei2 zuo4 yun2 yu3 ， yuan2 yu3 ren2 jian1 mao4 he2 shu3 。
- da4 guan1 bang1 ren2 yin1 dao3 qi2 ， pei4 ran2 gan1 shu4 man3 jiao1 qi2 。
- ren2 jie1 huai2 hui4 song4 ling2 ji4 ， hou2 jue2 chu1 feng1 zhu4 huan1 yi4 。
- jin4 shi2 xiang3 ying4 da2 chao2 ting2 ， lü3 ban1 xian3 hao4 mo4 yu3 jing1 。
- wo3 lai2 jia3 shou3 san1 feng2 xia4 ， mei3 yu4 gan1 ku1 kou4 ci2 xia4 。
- ling2 qiu1 yi4 di1 zhang3 sai1 tian1 ， chong1 dao3 tian1 he2 pin2 you3 nian2 。
- zhong1 shi3 en1 bo1 ru2 yi1 ri4 ， gong1 qu1 duan1 bai4 gan3 he2 ji2 。
- su4 rong2 qin1 zhu4 yi2 ban4 xiang1 ， qi3 shou3 gui1 yi1 xie4 xiu1 xiang2 。
- tan2 xin1 shui3 mian4 tiao4 shuang1 li3 ， yi3 jue2 wei1 ling2 shi4 ren2 xi3 。
- nan2 you2 xing2 yi3 gui1 gu4 xiang1 ， geng4 yuan4 shen2 xi1 chang2 jiu3 yu3 min2 zuo4 feng1 rang2 。

## 注释

## 译文

## 赏析
