---
id: ge-chang-geng-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 葛长庚
authorPinyin: ge3 chang2 geng1
authorSlug: ge-chang-geng
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 贺新郎
---
## 正文
- 极目飙尘表。
- 醉酣时、楼中起舞，楼前舒啸。
- 坐见四山烟雾散，是处落花啼鸟。
- 忽惊下、九天星斗。
- 双鹤飞来风露爽，一声声、清唳苍松杪。
- 奈对景，不酾酒。
- 旧家三点蓬莱小。
- 有琼台双阙，长是香花缭绕。
- 铁笛夜吹金剑吼，恨此瀛洲路杳。
- 知几度、琪林春老。
- 闲倚朱阑思昨梦，对江山、感慨无人晓。
- 但千里，月华皎。

## 拼音
- ji2 mu4 biao1 chen2 biao3 。
- zui4 han1 shi2 、 lou2 zhong1 qi3 wu3 ， lou2 qian2 shu1 xiao4 。
- zuo4 jian4 si4 shan1 yan1 wu4 san4 ， shi4 chu4 luo4 hua1 ti2 niao3 。
- hu1 jing1 xia4 、 jiu3 tian1 xing1 dou4 。
- shuang1 he4 fei1 lai2 feng1 lu4 shuang3 ， yi4 sheng1 sheng1 、 qing1 li4 cang1 song1 miao3 。
- nai4 dui4 jing3 ， bu4 shai1 jiu3 。
- jiu4 jia1 san1 dian3 peng2 lai2 xiao3 。
- you3 qiong2 tai2 shuang1 que1 ， chang2 shi4 xiang1 hua1 liao2 rao4 。
- tie3 di2 ye4 chui1 jin1 jian4 hou3 ， hen4 ci3 ying2 zhou1 lu4 yao3 。
- zhi1 ji3 du4 、 qi2 lin2 chun1 lao3 。
- xian2 yi3 zhu1 lan2 si1 zuo2 meng4 ， dui4 jiang1 shan1 、 gan3 kai3 wu2 ren2 xiao3 。
- dan4 qian1 li3 ， yue4 hua2 jiao3 。

## 注释

## 译文

## 赏析
