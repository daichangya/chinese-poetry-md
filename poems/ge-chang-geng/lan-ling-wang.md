---
id: ge-chang-geng-lan-ling-wang
title: 兰陵王
titlePinyin: lan2 ling2 wang2
titleSlug: lan-ling-wang
author: 葛长庚
authorPinyin: ge3 chang2 geng1
authorSlug: ge-chang-geng
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 兰陵王
---
## 正文
- 桃花瘦。
- 寒食清明前后。
- 新燕子，禁得馀寒，风雨把人苦僝僽。
- 梅粒今如豆。
- 减却春光多少。
- 空自有，满树山茶，似语如愁卧晴昼。
- 幽人展襟袖。
- 惜莺花未老，江山如旧。
- 杜鹃声里同携手。
- 叹陌上芳草，堤边垂柳。
- 一春十病九因酒。
- 愁来独搔首。
- 豆蔻。
- 枝头小。
- 应可惜年华，孤负时候。
- 九十韶光那得久。
- 问芍药觅醉，牡丹索笑。
- 三万六千，能几度，君知否。

## 拼音
- tao2 hua1 shou4 。
- han2 shi2 qing1 ming2 qian2 hou4 。
- xin1 yan4 zi0 ， jin4 de2 yu2 han2 ， feng1 yu3 ba3 ren2 ku3 chan2 zhou4 。
- mei2 li4 jin1 ru2 dou4 。
- jian3 que4 chun1 guang1 duo1 shao3 。
- kong1 zi4 you3 ， man3 shu4 shan1 cha2 ， si4 yu3 ru2 chou2 wo4 qing2 zhou4 。
- you1 ren2 zhan3 jin1 xiu4 。
- xi1 ying1 hua1 wei4 lao3 ， jiang1 shan1 ru2 jiu4 。
- du4 juan1 sheng1 li3 tong2 xie2 shou3 。
- tan4 mo4 shang4 fang1 cao3 ， di1 bian1 chui2 liu3 。
- yi4 chun1 shi2 bing4 jiu3 yin1 jiu3 。
- chou2 lai2 du2 sao1 shou3 。
- dou4 kou4 。
- zhi1 tou2 xiao3 。
- ying4 ke3 xi1 nian2 hua2 ， gu1 fu4 shi2 hou4 。
- jiu3 shi2 shao2 guang1 na4 de2 jiu3 。
- wen4 shao2 yao4 mi4 zui4 ， mu3 dan1 suo3 xiao4 。
- san1 wan4 liu4 qian1 ， neng2 ji3 du4 ， jun1 zhi1 fou3 。

## 注释

## 译文

## 赏析
