---
id: guo-xiang-zheng-liu-ti-fang-ji-xiu-cai-shou-le-ting
title: 留题方伋秀才寿乐亭
titlePinyin: liu2 ti2 fang1 ji2 xiu4 cai2 shou4 le4 ting2
titleSlug: liu-ti-fang-ji-xiu-cai-shou-le-ting
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家有亭何壮哉，参差碧瓦鸳鸯排。
- 重窻静深门不闯，地布莹甓光如揩。
- 斑斑帘竹轻风簁，日影射午疑琼阶。
- 叠山堕势危相挨，木人围棋或负柴。
- 虎卧洞壑猿攀崖，好鸟上下鸣声喈。
- 真假造物微毫差，玉葩照水绝纤埃。
- 丝篁调音众伎俳，水沈焚烟凝昼霾。
- 夜晦烂蜡非燃䕸，唱酬交错并诙谐，逢逢晓鼓传官街。
- 两入场屋随计偕，未得蓝绶持简槐。
- 吾宁汲汲同井蛙，弃去不顾如敝鞋。
- 沈潜自适江与淮，滔滔动静终无涯。
- 圆天方地安形骸，虽然此乐非吾怀。
- 严慈鬓发霜华皆，嗟今仕禄犹暌乖。
- 行闻投印早归来，亭上致宴罗吴娃。
- 吴娃醉唱敲玉钗，彩衣自舞心宁㥟。
- 心宁㥟，奉亲酒，寿乐之荣世希有。

## 拼音
- jun1 jia1 you3 ting2 he2 zhuang4 zai1 ， cen1 ci1 bi4 wa3 yuan1 yang1 pai2 。
- zhong4 chuang1 jing4 shen1 men2 bu4 chuang3 ， di4 bu4 ying2 pi4 guang1 ru2 kai1 。
- ban1 ban1 lian2 zhu2 qing1 feng1 shai1 ， ri4 ying3 she4 wu3 yi2 qiong2 jie1 。
- die2 shan1 duo4 shi4 wei1 xiang1 ai1 ， mu4 ren2 wei2 qi2 huo4 fu4 chai2 。
- hu3 wo4 dong4 he4 yuan2 pan1 ya2 ， hao3 niao3 shang4 xia4 ming2 sheng1 jie1 。
- zhen1 jia3 zao4 wu4 wei1 hao2 cha4 ， yu4 pa1 zhao4 shui3 jue2 xian1 ai1 。
- si1 huang2 tiao2 yin1 zhong4 ji4 pai2 ， shui3 shen3 fen2 yan1 ning2 zhou4 mai2 。
- ye4 hui4 lan4 la4 fei1 ran2 䕸 ， chang4 chou2 jiao1 cuo4 bing4 hui1 xie2 ， feng2 feng2 xiao3 gu3 chuan2 guan1 jie1 。
- liang3 ru4 chang3 wu1 sui2 ji4 xie2 ， wei4 de2 lan2 shou4 chi2 jian3 huai2 。
- wu2 ning2 ji2 ji2 tong2 jing3 wa1 ， qi4 qu4 bu2 gu4 ru2 bi4 xie2 。
- shen3 qian2 zi4 shi4 jiang1 yu3 huai2 ， tao1 tao1 dong4 jing4 zhong1 wu2 ya2 。
- yuan2 tian1 fang1 di4 an1 xing2 hai2 ， sui1 ran2 ci3 le4 fei1 wu2 huai2 。
- yan2 ci2 bin4 fa4 shuang1 hua2 jie1 ， jie1 jin1 shi4 lu4 you2 kui2 guai1 。
- xing2 wen2 tou2 yin4 zao3 gui1 lai2 ， ting2 shang4 zhi4 yan4 luo2 wu2 wa2 。
- wu2 wa2 zui4 chang4 qiao1 yu4 chai1 ， cai3 yi1 zi4 wu3 xin1 ning2 㥟 。
- xin1 ning2 㥟 ， feng4 qin1 jiu3 ， shou4 le4 zhi1 rong2 shi4 xi1 you3 。

## 注释

## 译文

## 赏析
