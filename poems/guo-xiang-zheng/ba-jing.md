---
id: guo-xiang-zheng-ba-jing
title: 把镜
titlePinyin: ba3 jing4
titleSlug: ba-jing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 念念递迁谢，新新来未停。
- 把镜览素髪，不觉今年生。
- 生世能几何，焰长烛愈短。
- 劝吾杯中物，到手莫辞满。
- 阳春才烂漫，花片已飞舞。
- 纷如晴后雪，半作燕巢土。
- 尧舜竟何在，楚汉空战争。
- 胜负一日事，寂寥千载名。
- 隐几聊自悲，悲竟复长啸。
- 真体元空无，谁与我同调。

## 拼音
- nian4 nian4 di4 qian1 xie4 ， xin1 xin1 lai2 wei4 ting2 。
- ba3 jing4 lan3 su4 fa4 ， bu4 jue2 jin1 nian2 sheng1 。
- sheng1 shi4 neng2 ji3 he2 ， yan4 chang2 zhu2 yu4 duan3 。
- quan4 wu2 bei1 zhong1 wu4 ， dao4 shou3 mo4 ci2 man3 。
- yang2 chun1 cai2 lan4 man4 ， hua1 pian4 yi3 fei1 wu3 。
- fen1 ru2 qing2 hou4 xue3 ， ban4 zuo4 yan4 chao2 tu3 。
- yao2 shun4 jing4 he2 zai4 ， chu3 han4 kong1 zhan4 zheng1 。
- sheng4 fu4 yi2 ri4 shi4 ， ji4 liao2 qian1 zai3 ming2 。
- yin3 ji3 liao2 zi4 bei1 ， bei1 jing4 fu4 chang2 xiao4 。
- zhen1 ti3 yuan2 kong1 wu2 ， shui2 yu3 wo3 tong2 diao4 。

## 注释

## 译文

## 赏析
