---
id: guo-xiang-zheng-xia-ri-you-huan-bi-ting
title: 夏日游环碧亭
titlePinyin: xia4 ri4 you2 huan2 bi4 ting2
titleSlug: xia-ri-you-huan-bi-ting
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 登山得斯亭，佳宾幸过从。
- 取笋苍玉林，置酒黄金钟。
- 愿言寿而康，泰运宁易逢。
- 孔孟陟三事，尧舜乘六龙。
- 民财皆辨析，田壤仍登丰。
- 关关禽声和，剪剪木影浓。
- 濯足就绿水，披衣揽清风。
- 微吟百忧散，达道千古同。
- 诸君况才豪，如罴复如熊。
- 莫辞烂醉归，皓月还生东。

## 拼音
- deng1 shan1 de2 si1 ting2 ， jia1 bin1 xing4 guo4 cong2 。
- qu3 sun3 cang1 yu4 lin2 ， zhi4 jiu3 huang2 jin1 zhong1 。
- yuan4 yan2 shou4 er2 kang1 ， tai4 yun4 ning2 yi4 feng2 。
- kong3 meng4 zhi4 san1 shi4 ， yao2 shun4 cheng2 liu4 long2 。
- min2 cai2 jie1 bian4 xi1 ， tian2 rang3 reng2 deng1 feng1 。
- guan1 guan1 qin2 sheng1 he2 ， jian3 jian3 mu4 ying3 nong2 。
- zhuo2 zu2 jiu4 lü4 shui3 ， pi1 yi1 lan3 qing1 feng1 。
- wei1 yin2 bai3 you1 san4 ， da2 dao4 qian1 gu3 tong2 。
- zhu1 jun1 kuang4 cai2 hao2 ， ru2 pi2 fu4 ru2 xiong2 。
- mo4 ci2 lan4 zui4 gui1 ， hao4 yue4 hai2 sheng1 dong1 。

## 注释

## 译文

## 赏析
