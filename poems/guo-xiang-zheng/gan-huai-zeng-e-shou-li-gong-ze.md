---
id: guo-xiang-zheng-gan-huai-zeng-e-shou-li-gong-ze
title: 感怀赠鄂守李公择
titlePinyin: gan3 huai2 zeng4 e4 shou3 li3 gong1 ze2
titleSlug: gan-huai-zeng-e-shou-li-gong-ze
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君颜削寒冰，君心抱坚玉。
- 自甘正谏黜，不受公议辱。
- 请言会面初，遭艰守穷屋。
- 屋临修水阳，蓬门入深竹。
- 伯季止三人，群书聚头读。
- 野夫学孟郊，苦吟中夜哭。
- 公达学伊尹，经济饱胸腹。
- 君乃学扬雄，草玄明倚伏。
- 遂兼孔氏易，极变悟神速。
- 亭亭出林材，濯春千丈绿。
- 我愿从之游，旦暮同饮𫗧。
- 忠规日有益，文彩观郁郁。
- 不肖俄遭谗，逃形入空谷。
- 诸君释服起，为贫苟微禄。
- 君来宣城幕，众谓得杜牧。
- 我适游昭亭，林中骑白鹿。
- 时趋资深堂，遇君亦休沐。
- 饮酣河汉低，谈高鬼神肃。
- 出处二三年，于焉失羁束。
- 一别几何时，离群念幽独。
- 野夫今郎官，佐郡驰朱毂。
- 公达遽不幸，高名收鬼录。
- 君昔居谏省，上方容启沃。
- 忽分江夏符，善教苏弊俗。
- 众饥发仓赈，卖丁与金赎。
- 载歌奇章公，间运始来复。
- 顾我最飘零，尘网自投足。
- 遐趋僻小郡，势若羝羊触。
- 道出贤侯藩，菁莪闻乐育。
- 况当黄鹤楼，晴江春扑扑。
- 美人卷红绡，笛奏梅花曲。
- 龙行水底吟，云在山头宿。
- 酩酊安敢辞，念此龄运促。
- 君名方显显，我困已碌碌。
- 一为涸辙鱼，一作秋空鹄。
- 愁来如江河，篑障不可筑。
- 聊书感怀篇，泪下遂盈掬。

## 拼音
- jun1 yan2 xiao1 han2 bing1 ， jun1 xin1 bao4 jian1 yu4 。
- zi4 gan1 zheng4 jian4 chu4 ， bu2 shou4 gong1 yi4 ru3 。
- qing3 yan2 hui4 mian4 chu1 ， zao1 jian1 shou3 qiong2 wu1 。
- wu1 lin2 xiu1 shui3 yang2 ， peng2 men2 ru4 shen1 zhu2 。
- bo2 ji4 zhi3 san1 ren2 ， qun2 shu1 ju4 tou2 du2 。
- ye3 fu1 xue2 meng4 jiao1 ， ku3 yin2 zhong1 ye4 ku1 。
- gong1 da2 xue2 yi1 yin3 ， jing1 ji4 bao3 xiong1 fu4 。
- jun1 nai3 xue2 yang2 xiong2 ， cao3 xuan2 ming2 yi3 fu2 。
- sui4 jian1 kong3 shi4 yi4 ， ji2 bian4 wu4 shen2 su4 。
- ting2 ting2 chu1 lin2 cai2 ， zhuo2 chun1 qian1 zhang4 lü4 。
- wo3 yuan4 cong2 zhi1 you2 ， dan4 mu4 tong2 yin3 su4 。
- zhong1 gui1 ri4 you3 yi4 ， wen2 cai3 guan1 yu4 yu4 。
- bu2 xiao4 e2 zao1 chan2 ， tao2 xing2 ru4 kong1 gu3 。
- zhu1 jun1 shi4 fu2 qi3 ， wei4 pin2 gou3 wei1 lu4 。
- jun1 lai2 xuan1 cheng2 mu4 ， zhong4 wei4 de2 du4 mu4 。
- wo3 shi4 you2 zhao1 ting2 ， lin2 zhong1 qi2 bai2 lu4 。
- shi2 qu1 zi1 shen1 tang2 ， yu4 jun1 yi4 xiu1 mu4 。
- yin3 han1 he2 han4 di1 ， tan2 gao1 gui3 shen2 su4 。
- chu1 chu4 er4 san1 nian2 ， yu2 yan1 shi1 ji1 shu4 。
- yi4 bie2 ji3 he2 shi2 ， li2 qun2 nian4 you1 du2 。
- ye3 fu1 jin1 lang2 guan1 ， zuo3 jun4 chi2 zhu1 gu1 。
- gong1 da2 ju4 bu2 xing4 ， gao1 ming2 shou1 gui3 lu4 。
- jun1 xi1 ju1 jian4 sheng3 ， shang4 fang1 rong2 qi3 wo4 。
- hu1 fen1 jiang1 xia4 fu2 ， shan4 jiao4 su1 bi4 su2 。
- zhong4 ji1 fa1 cang1 zhen4 ， mai4 ding1 yu3 jin1 shu2 。
- zai3 ge1 qi2 zhang1 gong1 ， jian1 yun4 shi3 lai2 fu4 。
- gu4 wo3 zui4 piao1 ling2 ， chen2 wang3 zi4 tou2 zu2 。
- xia2 qu1 pi4 xiao3 jun4 ， shi4 ruo4 di1 yang2 chu4 。
- dao4 chu1 xian2 hou2 fan1 ， jing1 e2 wen2 le4 yu4 。
- kuang4 dang1 huang2 he4 lou2 ， qing2 jiang1 chun1 pu1 pu1 。
- mei3 ren2 juan4 hong2 xiao1 ， di2 zou4 mei2 hua1 qu3 。
- long2 xing2 shui3 di3 yin2 ， yun2 zai4 shan1 tou2 su4 。
- ming3 ding1 an1 gan3 ci2 ， nian4 ci3 ling2 yun4 cu4 。
- jun1 ming2 fang1 xian3 xian3 ， wo3 kun4 yi3 lu4 lu4 。
- yi2 wei4 he2 zhe2 yu2 ， yi2 zuo4 qiu1 kong1 hu2 。
- chou2 lai2 ru2 jiang1 he2 ， kui4 zhang4 bu4 ke3 zhu4 。
- liao2 shu1 gan3 huai2 pian1 ， lei4 xia4 sui4 ying2 ju1 。

## 注释

## 译文

## 赏析
