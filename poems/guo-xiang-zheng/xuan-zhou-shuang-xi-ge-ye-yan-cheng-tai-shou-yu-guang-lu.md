---
id: guo-xiang-zheng-xuan-zhou-shuang-xi-ge-ye-yan-cheng-tai-shou-yu-guang-lu
title: 宣州双溪阁夜宴呈太守余光禄
titlePinyin: xuan1 zhou1 shuang1 xi1 ge2 ye4 yan4 cheng2 tai4 shou3 yu2 guang1 lu4
titleSlug: xuan-zhou-shuang-xi-ge-ye-yan-cheng-tai-shou-yu-guang-lu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陵阳三峰压千里，百尺危楼势相倚。
- 海波不动蛟龙盘，叠玉无尘霜雪洗。
- 溪光冷浥山光润，色接金陵古名郡。
- 青猿啸断四五声，白鸟归飞两三阵。
- 四时之景皆可观，六月来游肤髪寒。
- 有时下瞰北山雨，只道林林银竹竿。
- 贤哉光禄余太守，昨引佳宾列樽酒。
- 朝饮三百杯，暮吟三百首。
- 不为阴惨严刑诛，长吐阳春活残杇。
- 御史曾书治绩碑，州人尽祝灵椿寿。
- 沈沈罗幕更漏稀，灯如撒星公醉归。
- 丝篁前引后鼓鼙，珠履交错行迟迟。
- 丈夫得意不为乐，借问百年能几时。

## 拼音
- ling2 yang2 san1 feng1 ya1 qian1 li3 ， bai3 chi3 wei1 lou2 shi4 xiang1 yi3 。
- hai3 bo1 bu2 dong4 jiao1 long2 pan2 ， die2 yu4 wu2 chen2 shuang1 xue3 xi3 。
- xi1 guang1 leng3 yi4 shan1 guang1 run4 ， se4 jie1 jin1 ling2 gu3 ming2 jun4 。
- qing1 yuan2 xiao4 duan4 si4 wu3 sheng1 ， bai2 niao3 gui1 fei1 liang3 san1 zhen4 。
- si4 shi2 zhi1 jing3 jie1 ke3 guan1 ， liu4 yue4 lai2 you2 fu1 fa4 han2 。
- you3 shi2 xia4 kan4 bei3 shan1 yu3 ， zhi1 dao4 lin2 lin2 yin2 zhu2 gan1 。
- xian2 zai1 guang1 lu4 yu2 tai4 shou3 ， zuo2 yin3 jia1 bin1 lie4 zun1 jiu3 。
- chao2 yin3 san1 bai3 bei1 ， mu4 yin2 san1 bai3 shou3 。
- bu2 wei4 yin1 can3 yan2 xing2 zhu1 ， chang2 tu3 yang2 chun1 huo2 can2 wu1 。
- yu4 shi3 ceng2 shu1 zhi4 ji4 bei1 ， zhou1 ren2 jin4 zhu4 ling2 chun1 shou4 。
- shen3 shen3 luo2 mu4 geng4 lou4 xi1 ， deng1 ru2 sa1 xing1 gong1 zui4 gui1 。
- si1 huang2 qian2 yin3 hou4 gu3 pi2 ， zhu1 lü3 jiao1 cuo4 xing2 chi2 chi2 。
- zhang4 fu0 de2 yi4 bu2 wei4 le4 ， jie4 wen4 bai3 nian2 neng2 ji3 shi2 。

## 注释

## 译文

## 赏析
