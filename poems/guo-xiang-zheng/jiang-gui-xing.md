---
id: guo-xiang-zheng-jiang-gui-xing
title: 将归行
titlePinyin: jiang1 gui1 xing2
titleSlug: jiang-gui-xing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 男儿四十无所成，可怜鬓发霜华生。
- 长书朝奏夕命相，此事故非言不行。
- 低徊却入邵陵幕，梅岭招降建城郭。
- 论功第一遭众谗，断木浮沈委沟壑。
- 噫吁嚱，数奇不独李将军，株坐桐乡三见春。
- 桐乡虽好大儿死，风物满眼唯悲辛。
- 迩来又赴肥上辟，碌碌随人亦何益。
- 法网深悬无纵鳞，敛翼饥禽忧弹射。
- 噫吁嚱，一寸丹心不堪折，扁舟却忆姑溪月。
- 溪如凝冰月如雪，天地清光迥交澈。
- 钓丝千丈入琉璃，六鼇一举三山随。
- 人生快意莫如此，腰束黄金多横死。
- 君不见日暮途穷逆行客，一饷荣华速诛殛。
- 又不见都市朝衣就剑人，谁道忠言能杀身。
- 休休休，归去来。
- 芝田石室云长在，瑶草琪花春不回。
- 收帆银涛即平陆，跨青牛兮驱白鹿。
- 莫向人间歧路行，岂有悲欢与荣辱。
- 休休休，归去来，计已决。
- 肯学腐儒空有言，辜负春鹃口流血。

## 拼音
- nan2 er2 si4 shi2 wu2 suo3 cheng2 ， ke3 lian2 bin4 fa4 shuang1 hua2 sheng1 。
- chang2 shu1 chao2 zou4 xi1 ming4 xiang1 ， ci3 shi4 gu4 fei1 yan2 bu4 xing2 。
- di1 huai2 que4 ru4 shao4 ling2 mu4 ， mei2 ling3 zhao1 xiang2 jian4 cheng2 guo1 。
- lun4 gong1 di4 yi1 zao1 zhong4 chan2 ， duan4 mu4 fu2 shen3 wei3 gou1 he4 。
- yi1 xu1 xi1 ， shu4 qi2 bu4 du2 li3 jiang1 jun1 ， zhu1 zuo4 tong2 xiang1 san1 jian4 chun1 。
- tong2 xiang1 sui1 hao3 da4 er2 si3 ， feng1 wu4 man3 yan3 wei2 bei1 xin1 。
- er3 lai2 you4 fu4 fei2 shang4 pi4 ， lu4 lu4 sui2 ren2 yi4 he2 yi4 。
- fa3 wang3 shen1 xuan2 wu2 zong4 lin2 ， lian3 yi4 ji1 qin2 you1 tan2 she4 。
- yi1 xu1 xi1 ， yi2 cun4 dan1 xin1 bu4 kan1 zhe2 ， pian1 zhou1 que4 yi4 gu1 xi1 yue4 。
- xi1 ru2 ning2 bing1 yue4 ru2 xue3 ， tian1 di4 qing1 guang1 jiong3 jiao1 che4 。
- diao4 si1 qian1 zhang4 ru4 liu2 li2 ， liu4 ao2 yi4 ju3 san1 shan1 sui2 。
- ren2 sheng1 kuai4 yi4 mo4 ru2 ci3 ， yao1 shu4 huang2 jin1 duo1 heng2 si3 。
- jun1 bu2 jian4 ri4 mu4 tu2 qiong2 ni4 xing2 ke4 ， yi4 xiang3 rong2 hua2 su4 zhu1 ji2 。
- you4 bu2 jian4 du1 shi4 chao2 yi1 jiu4 jian4 ren2 ， shui2 dao4 zhong1 yan2 neng2 sha1 shen1 。
- xiu1 xiu1 xiu1 ， gui1 qu4 lai2 。
- zhi1 tian2 shi2 shi4 yun2 chang2 zai4 ， yao2 cao3 qi2 hua1 chun1 bu4 hui2 。
- shou1 fan1 yin2 tao1 ji2 ping2 lu4 ， kua4 qing1 niu2 xi1 qu1 bai2 lu4 。
- mo4 xiang4 ren2 jian1 qi2 lu4 xing2 ， qi3 you3 bei1 huan1 yu3 rong2 ru3 。
- xiu1 xiu1 xiu1 ， gui1 qu4 lai2 ， ji4 yi3 jue2 。
- ken3 xue2 fu3 ru2 kong1 you3 yan2 ， gu1 fu4 chun1 juan1 kou3 liu2 xue4 。

## 注释

## 译文

## 赏析
