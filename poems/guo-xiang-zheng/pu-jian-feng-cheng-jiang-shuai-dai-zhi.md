---
id: guo-xiang-zheng-pu-jian-feng-cheng-jiang-shuai-dai-zhi
title: 蒲涧奉呈蒋帅待制
titlePinyin: pu2 jian4 feng4 cheng2 jiang3 shuai4 dai4 zhi4
titleSlug: pu-jian-feng-cheng-jiang-shuai-dai-zhi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 菖蒲涧底生九节，流水遂作菖蒲香。
- 安期服之已仙去，漫脱双舄留秦皇。
- 秦皇杀伐自无度，年龄社稷何由长。
- 蓬莱毕竟不可见，十祠千载聊相望。
- 散发追之又无迹，后来诡谲传崔郎。
- 至今正月二十五，城北夹道珠帘张。
- 元戎要宾锤大鼓，老蛮献馔烧肥羊。
- 倾城尽作蒲涧饮，美俗眷恋神仙乡。
- 穿云丝竹度别浦，遶山金翠明残阳。
- 我乘款段到已晚，越台仅得参壶觞。
- 公携大句使我读，冰澌戛齿清琅琅。
- 张侯继作亦精敏，兰茝相倚传芬芳。
- 却寻陈事考僭迹，死佗称帝𬬮称王。
- 基山控海恃远崄，大明一出旋消亡。
- 岂如戴主効臣节，白骨虽朽忠名彰。
- 只今神孙太母圣，天下击壤歌时康。
- 佳期不邀墓中鬼，乐民之乐真循良。
- 勒词苍崖告万古，蒲涧之会无淫荒。

## 拼音
- chang1 pu2 jian4 di3 sheng1 jiu3 jie2 ， liu2 shui3 sui4 zuo4 chang1 pu2 xiang1 。
- an1 qi1 fu2 zhi1 yi3 xian1 qu4 ， man4 tuo1 shuang1 xi4 liu2 qin2 huang2 。
- qin2 huang2 sha1 fa2 zi4 wu2 du4 ， nian2 ling2 she4 ji4 he2 you2 chang2 。
- peng2 lai2 bi4 jing4 bu4 ke3 jian4 ， shi2 ci2 qian1 zai3 liao2 xiang1 wang4 。
- san4 fa1 zhui1 zhi1 you4 wu2 ji4 ， hou4 lai2 gui3 jue2 chuan2 cui1 lang2 。
- zhi4 jin1 zheng1 yue4 er4 shi2 wu3 ， cheng2 bei3 jia1 dao4 zhu1 lian2 zhang1 。
- yuan2 rong2 yao4 bin1 chui2 da4 gu3 ， lao3 man2 xian4 zhuan4 shao1 fei2 yang2 。
- qing1 cheng2 jin4 zuo4 pu2 jian4 yin3 ， mei3 su2 juan4 lian4 shen2 xian1 xiang1 。
- chuan1 yun2 si1 zhu2 du4 bie2 pu3 ， rao4 shan1 jin1 cui4 ming2 can2 yang2 。
- wo3 cheng2 kuan3 duan4 dao4 yi3 wan3 ， yue4 tai2 jin3 de2 can1 hu2 shang1 。
- gong1 xie2 da4 ju4 shi3 wo3 du2 ， bing1 si1 jia2 chi3 qing1 lang2 lang2 。
- zhang1 hou2 ji4 zuo4 yi4 jing1 min3 ， lan2 chai3 xiang1 yi3 chuan2 fen1 fang1 。
- que4 xun2 chen2 shi4 kao3 jian4 ji4 ， si3 tuo2 cheng1 di4 chang3 cheng1 wang2 。
- ji1 shan1 kong4 hai3 shi4 yuan3 xian3 ， da4 ming2 yi4 chu1 xuan2 xiao1 wang2 。
- qi3 ru2 dai4 zhu3 xiao4 chen2 jie2 ， bai2 gu3 sui1 xiu3 zhong1 ming2 zhang1 。
- zhi1 jin1 shen2 sun1 tai4 mu3 sheng4 ， tian1 xia4 ji1 rang3 ge1 shi2 kang1 。
- jia1 qi1 bu4 yao1 mu4 zhong1 gui3 ， le4 min2 zhi1 le4 zhen1 xun2 liang2 。
- le4 ci2 cang1 ya2 gao4 wan4 gu3 ， pu2 jian4 zhi1 hui4 wu2 yin2 huang1 。

## 注释

## 译文

## 赏析
