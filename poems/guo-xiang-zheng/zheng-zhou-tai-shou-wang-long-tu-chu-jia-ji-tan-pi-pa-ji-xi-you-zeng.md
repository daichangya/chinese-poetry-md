---
id: guo-xiang-zheng-zheng-zhou-tai-shou-wang-long-tu-chu-jia-ji-tan-pi-pa-ji-xi-you-zeng
title: 郑州太守王龙图出家妓弹琵琶即席有赠
titlePinyin: zheng4 zhou1 tai4 shou3 wang2 long2 tu2 chu1 jia1 ji4 tan2 pi2 pa0 ji2 xi2 you3 zeng4
titleSlug: zheng-zhou-tai-shou-wang-long-tu-chu-jia-ji-tan-pi-pa-ji-xi-you-zeng
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 偶骑匹马游仙关，瑶池夜宴欢未阑。
- 邀予末坐闻清弹，琵琶十槽声正繁。
- 初疑饥鸾啄玉应天响，忽似霹雳数声春气还。
- 曲徧将终檀板急，舞袖裂霞随拍入。
- 踏碎琼筵鸾步娇，汗透香绡露桃湿。
- 解绦罢舞整花钿，宛转仙容雁行立。
- 主人使令持酒巵，香随罗袜成尘飞。
- 铜龙无声夜无极，煌煌烛焰回朝晖。
- 桃源花落长溪净，人着秦衣樽俎罄。
- 岂如此会绝风流，主人慇懃宾客敬。
- 我作短歌公听取，人世百年能几许。
- 乐极哀来古所悲，不如立功当此时。

## 拼音
- ou3 qi2 pi3 ma3 you2 xian1 guan1 ， yao2 chi2 ye4 yan4 huan1 wei4 lan2 。
- yao1 yu3 mo4 zuo4 wen2 qing1 tan2 ， pi2 pa0 shi2 cao2 sheng1 zheng4 fan2 。
- chu1 yi2 ji1 luan2 zhuo2 yu4 ying4 tian1 xiang3 ， hu1 si4 pi1 li4 shu4 sheng1 chun1 qi4 hai2 。
- qu3 bian4 jiang1 zhong1 tan2 ban3 ji2 ， wu3 xiu4 lie4 xia2 sui2 pai1 ru4 。
- ta4 sui4 qiong2 yan2 luan2 bu4 jiao1 ， han4 tou4 xiang1 xiao1 lu4 tao2 shi1 。
- jie3 tao1 ba4 wu3 zheng3 hua1 dian4 ， wan3 zhuan3 xian1 rong2 yan4 xing2 li4 。
- zhu3 ren2 shi3 ling4 chi2 jiu3 zhi1 ， xiang1 sui2 luo2 wa4 cheng2 chen2 fei1 。
- tong2 long2 wu2 sheng1 ye4 wu2 ji2 ， huang2 huang2 zhu2 yan4 hui2 chao2 hui1 。
- tao2 yuan2 hua1 luo4 chang2 xi1 jing4 ， ren2 zhe0 qin2 yi1 zun1 zu3 qing4 。
- qi3 ru2 ci3 hui4 jue2 feng1 liu2 ， zhu3 ren2 yin1 qin2 bin1 ke4 jing4 。
- wo3 zuo4 duan3 ge1 gong1 ting1 qu3 ， ren2 shi4 bai3 nian2 neng2 ji3 xu3 。
- le4 ji2 ai1 lai2 gu3 suo3 bei1 ， bu4 ru2 li4 gong1 dang1 ci3 shi2 。

## 注释

## 译文

## 赏析
