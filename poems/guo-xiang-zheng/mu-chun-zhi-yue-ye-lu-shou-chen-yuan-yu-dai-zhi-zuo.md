---
id: guo-xiang-zheng-mu-chun-zhi-yue-ye-lu-shou-chen-yuan-yu-dai-zhi-zuo
title: 暮春之月谒庐守陈元舆待制作
titlePinyin: mu4 chun1 zhi1 yue4 ye4 lu2 shou3 chen2 yuan2 yu2 dai4 zhi4 zuo4
titleSlug: mu-chun-zhi-yue-ye-lu-shou-chen-yuan-yu-dai-zhi-zuo
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百年悯秋霜，念念流运歇。
- 一昨辞周行，于今鬓垂雪。
- 幽独谁为扶，寸心徒自折。
- 翻然驾柴车，宾闳重款谒。
- 与公论襟期，及此阳春月。
- 英英栏中花，滋露正妍发。
- 浊浊瓮中醪，浮醅想芬冽。
- 朝廷用直道，郡邑罕所阙。
- 嬿婉我之友，皎若环与玦。
- 良辰不同乐，衰暮空惜别。

## 拼音
- bai3 nian2 min3 qiu1 shuang1 ， nian4 nian4 liu2 yun4 xie1 。
- yi4 zuo2 ci2 zhou1 xing2 ， yu2 jin1 bin4 chui2 xue3 。
- you1 du2 shui2 wei4 fu2 ， cun4 xin1 tu2 zi4 zhe2 。
- fan1 ran2 jia4 chai2 che1 ， bin1 hong2 zhong4 kuan3 ye4 。
- yu3 gong1 lun4 jin1 qi1 ， ji2 ci3 yang2 chun1 yue4 。
- ying1 ying1 lan2 zhong1 hua1 ， zi1 lu4 zheng4 yan2 fa1 。
- zhuo2 zhuo2 weng4 zhong1 lao2 ， fu2 pei1 xiang3 fen1 lie4 。
- chao2 ting2 yong4 zhi2 dao4 ， jun4 yi4 han3 suo3 que1 。
- yan4 wan3 wo3 zhi1 you3 ， jiao3 ruo4 huan2 yu3 jue2 。
- liang2 chen2 bu4 tong2 le4 ， shuai1 mu4 kong1 xi1 bie2 。

## 注释

## 译文

## 赏析
