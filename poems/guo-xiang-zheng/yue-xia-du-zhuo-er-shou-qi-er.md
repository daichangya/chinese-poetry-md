---
id: guo-xiang-zheng-yue-xia-du-zhuo-er-shou-qi-er
title: 月下独酌二首  其二
titlePinyin: yue4 xia4 du2 zhuo2 er4 shou3     qi2 er4
titleSlug: yue-xia-du-zhuo-er-shou-qi-er
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 明月不解饮，何事解照琉璃钟。
- 金波荡漾使我惜不彻，一酌万事逃心胸。
- 良时忍自弃，圣代真难逢。
- 生平不知耕与战，唯知猛饮大笑吟清风。
- 竹林七子岂足数，渊明五柳方途穷。
- 一身不为万乘屈，傲矣严陵垂钓翁。
- 明朝官满，归去来兮。
- 但愿月轮不缺，樽酒不空。
- 吾君万岁坐法宫，四海长静无兵戎。

## 拼音
- ming2 yue4 bu4 jie3 yin3 ， he2 shi4 jie3 zhao4 liu2 li2 zhong1 。
- jin1 bo1 dang4 yang4 shi3 wo3 xi1 bu2 che4 ， yi4 zhuo2 wan4 shi4 tao2 xin1 xiong1 。
- liang2 shi2 ren3 zi4 qi4 ， sheng4 dai4 zhen1 nan2 feng2 。
- sheng1 ping2 bu4 zhi1 geng1 yu3 zhan4 ， wei2 zhi1 meng3 yin3 da4 xiao4 yin2 qing1 feng1 。
- zhu2 lin2 qi1 zi3 qi3 zu2 shu4 ， yuan1 ming2 wu3 liu3 fang1 tu2 qiong2 。
- yi4 shen1 bu2 wei4 wan4 sheng4 qu1 ， ao4 yi3 yan2 ling2 chui2 diao4 weng1 。
- ming2 chao2 guan1 man3 ， gui1 qu4 lai2 xi1 。
- dan4 yuan4 yue4 lun2 bu4 que1 ， zun1 jiu3 bu4 kong1 。
- wu2 jun1 wan4 sui4 zuo4 fa3 gong1 ， si4 hai3 chang2 jing4 wu2 bing1 rong2 。

## 注释

## 译文

## 赏析
