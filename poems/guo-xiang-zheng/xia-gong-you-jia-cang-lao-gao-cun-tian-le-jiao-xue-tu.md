---
id: guo-xiang-zheng-xia-gong-you-jia-cang-lao-gao-cun-tian-le-jiao-xue-tu
title: 夏公酉家藏老高村田乐教学图
titlePinyin: xia4 gong1 you3 jia1 cang2 lao3 gao1 cun1 tian2 le4 jiao4 xue2 tu2
titleSlug: xia-gong-you-jia-cang-lao-gao-cun-tian-le-jiao-xue-tu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高生妙画世所知，君藏两幅尤瑰奇。
- 春回老柳未全绿，和气盎盎微风吹。
- 负暄当案谁氏子，坐以训诂传童儿。
- 麻鞋破穿十指露，纻衫短袖乌巾欹。
- 眼吻开张手捉笔，叱怒底事扬其威。
- 两童分争迭相挽，彼二稚子傍观窥。
- 一童独卧守书卷，性习已见分醇醨。
- 皤然老叟醉兀兀，二孙侧立犹扶持。
- 余皆伶官杂村妓，插笛放鼓陈威仪。
- 三犬奔来吠欲囓，二人惊顾方攒眉。
- 伶家有子少亦黠，两手据鞍驴载之。
- 尊卑向背极精妙，精妙得以意思惟。
- 田翁丰年固取乐，又能教子勤书诗。
- 德泽涵濡赋敛绝，致我鼓腹咸熙熙。
- 画工亦画太平事，谁欲扰之生乱离。
- 高生高生，不独爱尔之妙笔，对此颇思三代时。

## 拼音
- gao1 sheng1 miao4 hua4 shi4 suo3 zhi1 ， jun1 cang2 liang3 fu2 you2 gui1 qi2 。
- chun1 hui2 lao3 liu3 wei4 quan2 lü4 ， he2 qi4 ang4 ang4 wei1 feng1 chui1 。
- fu4 xuan1 dang1 an4 shui2 shi4 zi3 ， zuo4 yi3 xun4 gu3 chuan2 tong2 er2 。
- ma2 xie2 po4 chuan1 shi2 zhi3 lu4 ， zhu4 shan1 duan3 xiu4 wu1 jin1 qi1 。
- yan3 wen3 kai1 zhang1 shou3 zhuo1 bi3 ， chi4 nu4 di3 shi4 yang2 qi2 wei1 。
- liang3 tong2 fen1 zheng1 die2 xiang1 wan3 ， bi3 er4 zhi4 zi3 bang4 guan1 kui1 。
- yi4 tong2 du2 wo4 shou3 shu1 juan4 ， xing4 xi2 yi3 jian4 fen1 chun2 li2 。
- po2 ran2 lao3 sou3 zui4 wu4 wu4 ， er4 sun1 ce4 li4 you2 fu2 chi2 。
- yu2 jie1 ling2 guan1 za2 cun1 ji4 ， cha1 di2 fang4 gu3 chen2 wei1 yi2 。
- san1 quan3 ben1 lai2 fei4 yu4 nie4 ， er4 ren2 jing1 gu4 fang1 cuan2 mei2 。
- ling2 jia1 you3 zi3 shao3 yi4 xia2 ， liang3 shou3 ju4 an1 lü2 zai3 zhi1 。
- zun1 bei1 xiang4 bei4 ji2 jing1 miao4 ， jing1 miao4 de2 yi3 yi4 si1 wei2 。
- tian2 weng1 feng1 nian2 gu4 qu3 le4 ， you4 neng2 jiao4 zi3 qin2 shu1 shi1 。
- de2 ze2 han2 ru2 fu4 lian3 jue2 ， zhi4 wo3 gu3 fu4 xian2 xi1 xi1 。
- hua4 gong1 yi4 hua4 tai4 ping2 shi4 ， shui2 yu4 rao3 zhi1 sheng1 luan4 li2 。
- gao1 sheng1 gao1 sheng1 ， bu4 du2 ai4 er3 zhi1 miao4 bi3 ， dui4 ci3 po1 si1 san1 dai4 shi2 。

## 注释

## 译文

## 赏析
