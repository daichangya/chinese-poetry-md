---
id: guo-xiang-zheng-tian-tai-xing-song-shi-shan-ren
title: 天台行送施山人
titlePinyin: tian1 tai2 xing2 song4 shi1 shan1 ren2
titleSlug: tian-tai-xing-song-shi-shan-ren
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生乐山水，听客谈天台。
- 盘石摩挲浸海月，瀑布淙射烟霞开。
- 山腰喷作千岩雨，潭底昼夜轰风雷。
- 诸峰攒丛护宝刹，地与世隔无纤埃。
- 仙葩灵鸟四时有，石矼玉洞清风来。
- 施夫子，欲长往，高谢功名脱尘网。
- 况有西来老佛师，了悟无生任消长。
- 若许陶潜载酒过，便驾苍虬逐真赏。

## 拼音
- ping2 sheng1 le4 shan1 shui3 ， ting1 ke4 tan2 tian1 tai2 。
- pan2 shi2 mo2 suo1 jin4 hai3 yue4 ， pu4 bu4 cong2 she4 yan1 xia2 kai1 。
- shan1 yao1 pen1 zuo4 qian1 yan2 yu3 ， tan2 di3 zhou4 ye4 hong1 feng1 lei2 。
- zhu1 feng1 zan3 cong2 hu4 bao3 cha4 ， di4 yu3 shi4 ge2 wu2 xian1 ai1 。
- xian1 pa1 ling2 niao3 si4 shi2 you3 ， shi2 gang1 yu4 dong4 qing1 feng1 lai2 。
- shi1 fu1 zi3 ， yu4 chang2 wang3 ， gao1 xie4 gong1 ming2 tuo1 chen2 wang3 。
- kuang4 you3 xi1 lai2 lao3 fo2 shi1 ， liao3 wu4 wu2 sheng1 ren4 xiao1 zhang3 。
- ruo4 xu3 tao2 qian2 zai3 jiu3 guo4 ， bian4 jia4 cang1 qiu2 zhu2 zhen1 shang3 。

## 注释

## 译文

## 赏析
