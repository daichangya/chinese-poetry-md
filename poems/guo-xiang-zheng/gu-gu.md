---
id: guo-xiang-zheng-gu-gu
title: 毂毂
titlePinyin: gu1 gu1
titleSlug: gu-gu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 毂毂复毂毂，怪禽安用啼。
- 杏花已烂漫，月色正相宜。
- 提壶取新酒，酌我金屈巵。
- 行恐风雨来，乱红辞旧枝。
- 尚恨碧城鏁，阻邀白雪姬。
- 耳边无清歌，素饮方自怡。
- 尔何骋鸣声，弹射不肯飞。
- 初亦厌尔聒，既久不复疑。
- 但能怖愚俗，又足惊童儿。
- 天翁造尔躯，无乃私自欺。
- 爪吻异雕鹗，安能司祸机。
- 又不似群乌，凶报吉亦随。
- 白日窜深棘，夜鸣殊不栖。
- 劝尔勿毂毂，凤凰倏来仪。

## 拼音
- gu1 gu1 fu4 gu1 gu1 ， guai4 qin2 an1 yong4 ti2 。
- xing4 hua1 yi3 lan4 man4 ， yue4 se4 zheng4 xiang1 yi2 。
- ti2 hu2 qu3 xin1 jiu3 ， zhuo2 wo3 jin1 qu1 zhi1 。
- xing2 kong3 feng1 yu3 lai2 ， luan4 hong2 ci2 jiu4 zhi1 。
- shang4 hen4 bi4 cheng2 suo3 ， zu3 yao1 bai2 xue3 ji1 。
- er3 bian1 wu2 qing1 ge1 ， su4 yin3 fang1 zi4 yi2 。
- er3 he2 cheng3 ming2 sheng1 ， tan2 she4 bu4 ken3 fei1 。
- chu1 yi4 yan4 er3 guo1 ， ji4 jiu3 bu2 fu4 yi2 。
- dan4 neng2 bu4 yu2 su2 ， you4 zu2 jing1 tong2 er2 。
- tian1 weng1 zao4 er3 qu1 ， wu2 nai3 si1 zi4 qi1 。
- zhua3 wen3 yi4 diao1 e4 ， an1 neng2 si1 huo4 ji1 。
- you4 bu2 si4 qun2 wu1 ， xiong1 bao4 ji2 yi4 sui2 。
- bai2 ri4 cuan4 shen1 ji2 ， ye4 ming2 shu1 bu4 qi1 。
- quan4 er3 wu4 gu1 gu1 ， feng4 huang2 shu1 lai2 yi2 。

## 注释

## 译文

## 赏析
