---
id: guo-xiang-zheng-gu-yun-ji-pan-yan-zhi-xian-sheng
title: 孤云寄潘延之先生
titlePinyin: gu1 yun2 ji4 pan1 yan2 zhi1 xian1 sheng1
titleSlug: gu-yun-ji-pan-yan-zhi-xian-sheng
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 望孤云兮山之巅，漭弗雨兮何油然。
- 送孤鸿兮海之涘，高举翼兮游无边。
- 彼君子之如似兮，脱世俗以不返。
- 奚无闷而止兮，又放意以穷年。
- 川有航兮陆有马，园有佳木兮池有芳莲。
- 坐卧兮白日，笑歌兮朱弦。
- 客至止兮，乐我之乐。
- 岂公侯之下兮，曾弗择乎愚贤。
- 仆夫以耕兮，妾女以织。
- 恬弗愧兮，我衣我食。
- 神仙之逍遥兮，固不得以见之。
- 君子之宴息兮，举斯世以谁敌。
- 嗟世人之自徇兮，莫知其求。
- 势得而傲兮，势失而囚。
- 靡后先之思兮，孰进退之由。
- 苟岁月之徙兮，托冠带以包羞。
- 惟勇子之从兮，贫未足以自周。
- 匪妻子之累兮，实吾亲之忧。
- 慨负重兮执热，慕坦跣兮临流。

## 拼音
- wang4 gu1 yun2 xi1 shan1 zhi1 dian1 ， mang3 fu2 yu3 xi1 he2 you2 ran2 。
- song4 gu1 hong2 xi1 hai3 zhi1 si4 ， gao1 ju3 yi4 xi1 you2 wu2 bian1 。
- bi3 jun1 zi3 zhi1 ru2 si4 xi1 ， tuo1 shi4 su2 yi3 bu4 fan3 。
- xi1 wu2 men1 er2 zhi3 xi1 ， you4 fang4 yi4 yi3 qiong2 nian2 。
- chuan1 you3 hang2 xi1 lu4 you3 ma3 ， yuan2 you3 jia1 mu4 xi1 chi2 you3 fang1 lian2 。
- zuo4 wo4 xi1 bai2 ri4 ， xiao4 ge1 xi1 zhu1 xian2 。
- ke4 zhi4 zhi3 xi1 ， le4 wo3 zhi1 le4 。
- qi3 gong1 hou2 zhi1 xia4 xi1 ， ceng2 fu2 ze2 hu1 yu2 xian2 。
- pu2 fu1 yi3 geng1 xi1 ， qie4 nü3 yi3 zhi1 。
- tian2 fu2 kui4 xi1 ， wo3 yi1 wo3 shi2 。
- shen2 xian1 zhi1 xiao1 yao2 xi1 ， gu4 bu4 de2 yi3 jian4 zhi1 。
- jun1 zi3 zhi1 yan4 xi1 xi1 ， ju3 si1 shi4 yi3 shui2 di2 。
- jie1 shi4 ren2 zhi1 zi4 xun4 xi1 ， mo4 zhi1 qi2 qiu2 。
- shi4 de2 er2 ao4 xi1 ， shi4 shi1 er2 qiu2 。
- mi2 hou4 xian1 zhi1 si1 xi1 ， shu2 jin4 tui4 zhi1 you2 。
- gou3 sui4 yue4 zhi1 xi3 xi1 ， tuo1 guan1 dai4 yi3 bao1 xiu1 。
- wei2 yong3 zi3 zhi1 cong2 xi1 ， pin2 wei4 zu2 yi3 zi4 zhou1 。
- fei3 qi1 zi3 zhi1 lei4 xi1 ， shi2 wu2 qin1 zhi1 you1 。
- kai3 fu4 zhong4 xi1 zhi2 re4 ， mu4 tan3 xian3 xi1 lin2 liu2 。

## 注释

## 译文

## 赏析
