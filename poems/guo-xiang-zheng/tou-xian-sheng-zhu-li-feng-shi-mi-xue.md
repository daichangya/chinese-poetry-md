---
id: guo-xiang-zheng-tou-xian-sheng-zhu-li-feng-shi-mi-xue
title: 投献省主李奉世密学
titlePinyin: tou2 xian4 sheng3 zhu3 li3 feng4 shi4 mi4 xue2
titleSlug: tou-xian-sheng-zhu-li-feng-shi-mi-xue
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 祖朝相国之真孙，轩轩冠盖宜高门。
- 拔身州掾入政府，议论挺特穷根源。
- 颜渊必用孔丘铸，自此声名闻至尊。
- 熙宁神化迈前古，屡诏驰车外循抚。
- 大河之北淮之壖，民起疵癏勇歌舞。
- 枢庭进直腰横金，君臣道合同一心。
- 货泉交汇指诸掌，老吏缩手随规箴。
- 如公之才世希有，突兀千丈辉乔林。
- 徐冠貂蝉坐廊庙，重见成王得周召。
- 泰山镂牒天垂休，却笑鸿蒙首频掉。
- 贱生流落何可言，四十栖迟埋冗员。
- 涸鳞怅望一杯水，安用西江浩渺之波澜。
- 愿公吐和气，稍回岩谷春。
- 养成尺寸木，为公车下轮。
- 他年青史上，报德岂无人。

## 拼音
- zu3 chao2 xiang4 guo2 zhi1 zhen1 sun1 ， xuan1 xuan1 guan1 gai4 yi2 gao1 men2 。
- ba2 shen1 zhou1 yuan4 ru4 zheng4 fu3 ， yi4 lun4 ting3 te4 qiong2 gen1 yuan2 。
- yan2 yuan1 bi4 yong4 kong3 qiu1 zhu4 ， zi4 ci3 sheng1 ming2 wen2 zhi4 zun1 。
- xi1 ning2 shen2 hua4 mai4 qian2 gu3 ， lü3 zhao4 chi2 che1 wai4 xun2 fu3 。
- da4 he2 zhi1 bei3 huai2 zhi1 ruan2 ， min2 qi3 ci1 guan1 yong3 ge1 wu3 。
- shu1 ting2 jin4 zhi2 yao1 heng2 jin1 ， jun1 chen2 dao4 he2 tong0 yi4 xin1 。
- huo4 quan2 jiao1 hui4 zhi3 zhu1 zhang3 ， lao3 li4 suo1 shou3 sui2 gui1 zhen1 。
- ru2 gong1 zhi1 cai2 shi4 xi1 you3 ， tu1 wu4 qian1 zhang4 hui1 qiao2 lin2 。
- xu2 guan1 diao1 chan2 zuo4 lang2 miao4 ， zhong4 jian4 cheng2 wang2 de2 zhou1 zhao4 。
- tai4 shan1 lou4 die2 tian1 chui2 xiu1 ， que4 xiao4 hong2 meng2 shou3 pin2 diao4 。
- jian4 sheng1 liu2 luo4 he2 ke3 yan2 ， si4 shi2 qi1 chi2 mai2 rong3 yuan2 。
- he2 lin2 chang4 wang4 yi4 bei1 shui3 ， an1 yong4 xi1 jiang1 hao4 miao3 zhi1 bo1 lan2 。
- yuan4 gong1 tu3 he2 qi4 ， shao1 hui2 yan2 gu3 chun1 。
- yang3 cheng2 chi3 cun4 mu4 ， wei4 gong1 che1 xia4 lun2 。
- ta1 nian2 qing1 shi3 shang4 ， bao4 de2 qi3 wu2 ren2 。

## 注释

## 译文

## 赏析
