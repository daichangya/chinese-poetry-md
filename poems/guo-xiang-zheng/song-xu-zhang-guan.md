---
id: guo-xiang-zheng-song-xu-zhang-guan
title: 送徐长官
titlePinyin: song4 xu2 zhang3 guan1
titleSlug: song-xu-zhang-guan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 徐夫子，能谈经。
- 不学俗儒事章句，白首役役劳骸形。
- 我尝洗耳听其说，寒泉潄玉声珑玲。
- 十年茅塞一朝拔，四体自豫神安宁。
- 交游得君已恨晚，历阳几日同醉醒。
- 新诗百韵忽赠我，满纸落落排明星。
- 使我目睛眩，又若遭雷霆。
- 自愧久灭没，安足烦褒称。
- 李翰林，杜工部，格新句老无今古。
- 我驱弱力谩继之，发词寄兴良辛苦。
- 几欲攀天门，击天鼓，女娲有志终难补。
- 低头帖耳逐驽骀，倒着青衫走尘土。
- 东风吹破江头春，绿杨红杏能笑人。
- 狂来且尽一壶酒，世无贺老谁相亲。
- 君今别我又远适，锦帆千丈迷空碧。
- 飘然去意凌昆仑，自古雄豪少知识。
- 我亦从今不复言，静看澄江浸寒璧。

## 拼音
- xu2 fu1 zi3 ， neng2 tan2 jing1 。
- bu4 xue2 su2 ru2 shi4 zhang1 ju4 ， bai2 shou3 yi4 yi4 lao2 hai2 xing2 。
- wo3 chang2 xi3 er3 ting1 qi2 shuo1 ， han2 quan2 shu4 yu4 sheng1 long2 ling2 。
- shi2 nian2 mao2 sai1 yi4 chao2 ba2 ， si4 ti3 zi4 yu4 shen2 an1 ning2 。
- jiao1 you2 de2 jun1 yi3 hen4 wan3 ， li4 yang2 ji3 ri4 tong2 zui4 xing3 。
- xin1 shi1 bai3 yun4 hu1 zeng4 wo3 ， man3 zhi3 luo4 luo4 pai2 ming2 xing1 。
- shi3 wo3 mu4 jing1 xuan4 ， you4 ruo4 zao1 lei2 ting2 。
- zi4 kui4 jiu3 mie4 mei2 ， an1 zu2 fan2 bao1 cheng1 。
- li3 han4 lin2 ， du4 gong1 bu4 ， ge2 xin1 ju4 lao3 wu2 jin1 gu3 。
- wo3 qu1 ruo4 li4 man4 ji4 zhi1 ， fa1 ci2 ji4 xing1 liang2 xin1 ku3 。
- ji3 yu4 pan1 tian1 men2 ， ji1 tian1 gu3 ， nü3 wa1 you3 zhi4 zhong1 nan2 bu3 。
- di1 tou2 tie1 er3 zhu2 nu2 dai4 ， dao3 zhe0 qing1 shan1 zou3 chen2 tu3 。
- dong1 feng1 chui1 po4 jiang1 tou2 chun1 ， lü4 yang2 hong2 xing4 neng2 xiao4 ren2 。
- kuang2 lai2 qie3 jin4 yi4 hu2 jiu3 ， shi4 wu2 he4 lao3 shui2 xiang1 qin1 。
- jun1 jin1 bie2 wo3 you4 yuan3 shi4 ， jin3 fan1 qian1 zhang4 mi2 kong1 bi4 。
- piao1 ran2 qu4 yi4 ling2 kun1 lun2 ， zi4 gu3 xiong2 hao2 shao3 zhi1 shi0 。
- wo3 yi4 cong2 jin1 bu2 fu4 yan2 ， jing4 kan4 cheng2 jiang1 jin4 han2 bi4 。

## 注释

## 译文

## 赏析
