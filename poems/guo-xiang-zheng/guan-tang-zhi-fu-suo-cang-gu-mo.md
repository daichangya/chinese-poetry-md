---
id: guo-xiang-zheng-guan-tang-zhi-fu-suo-cang-gu-mo
title: 观唐植夫所藏古墨
titlePinyin: guan1 tang2 zhi2 fu1 suo3 cang2 gu3 mo4
titleSlug: guan-tang-zhi-fu-suo-cang-gu-mo
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黑龙蟠黑云，久蛰黄金阙。
- 缘何落人间，数饼若古月。
- 虾蟆不敢蚀，利刀岂能截。
- 温润比方玉，芬香麝脐裂。
- 乃知廷珪名，桓桓久不灭。
- 植夫名世俊，所蓄号奇绝。
- 护以紫锦囊，箧之复扃𫔎。
- 渺思五季乱，江南颇偷逸。
- 三主皆能书，拨镫耸痩骨。
- 一朝归大明，流散余故物。
- 金华座右铭，清凉自题佛。
- 二宝藏予家，时时一披拂。
- 及观植夫墨，清风愈飘忽。
- 异国想尘劳，精灵岂沉没。
- 聊为识古篇，分手各萧瑟。

## 拼音
- hei1 long2 pan2 hei1 yun2 ， jiu3 zhe2 huang2 jin1 que1 。
- yuan2 he2 luo4 ren2 jian1 ， shu4 bing3 ruo4 gu3 yue4 。
- ha2 ma2 bu4 gan3 shi2 ， li4 dao1 qi3 neng2 jie2 。
- wen1 run4 bi3 fang1 yu4 ， fen1 xiang1 she4 qi2 lie4 。
- nai3 zhi1 ting2 gui1 ming2 ， huan2 huan2 jiu3 bu2 mie4 。
- zhi2 fu1 ming2 shi4 jun4 ， suo3 xu4 hao4 qi2 jue2 。
- hu4 yi3 zi3 jin3 nang2 ， qie4 zhi1 fu4 jiong1 jue2 。
- miao3 si1 wu3 ji4 luan4 ， jiang1 nan2 po1 tou1 yi4 。
- san1 zhu3 jie1 neng2 shu1 ， bo1 deng1 song3 shou4 gu3 。
- yi4 chao2 gui1 da4 ming2 ， liu2 san4 yu2 gu4 wu4 。
- jin1 hua2 zuo4 you4 ming2 ， qing1 liang2 zi4 ti2 fo2 。
- er4 bao3 zang4 yu3 jia1 ， shi2 shi2 yi4 pi1 fu2 。
- ji2 guan1 zhi2 fu1 mo4 ， qing1 feng1 yu4 piao1 hu1 。
- yi4 guo2 xiang3 chen2 lao2 ， jing1 ling2 qi3 chen2 mo4 。
- liao2 wei4 shi2 gu3 pian1 ， fen1 shou3 ge4 xiao1 se4 。

## 注释

## 译文

## 赏析
