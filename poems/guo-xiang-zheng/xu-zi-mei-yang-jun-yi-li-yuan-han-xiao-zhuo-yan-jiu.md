---
id: guo-xiang-zheng-xu-zi-mei-yang-jun-yi-li-yuan-han-xiao-zhuo-yan-jiu
title: 徐子美杨君倚李元翰小酌言旧
titlePinyin: xu2 zi3 mei3 yang2 jun1 yi3 li3 yuan2 han4 xiao3 zhuo2 yan2 jiu4
titleSlug: xu-zi-mei-yang-jun-yi-li-yuan-han-xiao-zhuo-yan-jiu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南方多苦热，北地尤苦寒。
- 徐子掾招宜，七载滨夷蛮。
- 杨李仕并代，毳裘霜雪残。
- 一朝相续归，相看涕汍澜。
- 扪涕唤家僮，草草罗杯盘。
- 念昔共庠序，垂髫竞痴顽。
- 及今过六十，各各嗟衰颜。
- 光阴信如驰，生死无百年。
- 妻儿半凋丧，少喜多忧患。
- 吾方慕陶潜，行歌眷南山。
- 山气日夕佳，吾庐未尝关。
- 猿鸟相与居，丝桐时一弹。
- 三子方急禄，遑遑未能闲。
- 努力佐州县，须防官长难。
- 暂当陪我醉，余事不足言。

## 拼音
- nan2 fang1 duo1 ku3 re4 ， bei3 di4 you2 ku3 han2 。
- xu2 zi3 yuan4 zhao1 yi2 ， qi1 zai3 bin1 yi2 man2 。
- yang2 li3 shi4 bing4 dai4 ， cui4 qiu2 shuang1 xue3 can2 。
- yi4 chao2 xiang1 xu4 gui1 ， xiang1 kan4 ti4 wan2 lan2 。
- men2 ti4 huan4 jia1 tong2 ， cao3 cao3 luo2 bei1 pan2 。
- nian4 xi1 gong4 xiang2 xu4 ， chui2 tiao2 jing4 chi1 wan2 。
- ji2 jin1 guo4 liu4 shi2 ， ge4 ge4 jie1 shuai1 yan2 。
- guang1 yin1 xin4 ru2 chi2 ， sheng1 si3 wu2 bai3 nian2 。
- qi1 er2 ban4 diao1 sang4 ， shao3 xi3 duo1 you1 huan4 。
- wu2 fang1 mu4 tao2 qian2 ， xing2 ge1 juan4 nan2 shan1 。
- shan1 qi4 ri4 xi1 jia1 ， wu2 lu2 wei4 chang2 guan1 。
- yuan2 niao3 xiang1 yu3 ju1 ， si1 tong2 shi2 yi4 tan2 。
- san1 zi3 fang1 ji2 lu4 ， huang2 huang2 wei4 neng2 xian2 。
- nu3 li4 zuo3 zhou1 xian4 ， xu1 fang2 guan1 zhang3 nan2 。
- zan4 dang1 pei2 wo3 zui4 ， yu2 shi4 bu4 zu2 yan2 。

## 注释

## 译文

## 赏析
