---
id: guo-xiang-zheng-zeng-tong-cheng-qing-shan-yin-zhe-pei-cai
title: 赠桐城青山隐者裴材
titlePinyin: zeng4 tong2 cheng2 qing1 shan1 yin3 zhe3 pei2 cai2
titleSlug: zeng-tong-cheng-qing-shan-yin-zhe-pei-cai
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青山为主身为客，主人借客青山宅。
- 白云自在千里飞，长松不换三冬碧。
- 藤枯谁与写作龙，龟老何年化为石。
- 落花随水眷深源，鸣雁过江悲晚色。
- 家无妻子心无累，顶冒寒霜踵藏息。
- 月明舞影聊尽欢，一点尘寰不留迹。
- 傥来轩冕真可嗟，朝为公卿暮遭谪。
- 屈原贾谊尔为谁，问君何似青山客。

## 拼音
- qing1 shan1 wei2 zhu3 shen1 wei4 ke4 ， zhu3 ren2 jie4 ke4 qing1 shan1 zhai2 。
- bai2 yun2 zi4 zai4 qian1 li3 fei1 ， chang2 song1 bu2 huan4 san1 dong1 bi4 。
- teng2 ku1 shui2 yu3 xie3 zuo4 long2 ， gui1 lao3 he2 nian2 hua4 wei2 shi2 。
- luo4 hua1 sui2 shui3 juan4 shen1 yuan2 ， ming2 yan4 guo4 jiang1 bei1 wan3 se4 。
- jia1 wu2 qi1 zi3 xin1 wu2 lei4 ， ding3 mao4 han2 shuang1 zhong3 cang2 xi1 。
- yue4 ming2 wu3 ying3 liao2 jin4 huan1 ， yi4 dian3 chen2 huan2 bu4 liu2 ji4 。
- tang3 lai2 xuan1 mian3 zhen1 ke3 jie1 ， chao2 wei4 gong1 qing1 mu4 zao1 zhe2 。
- qu1 yuan2 jia3 yi4 er3 wei4 shui2 ， wen4 jun1 he2 si4 qing1 shan1 ke4 。

## 注释

## 译文

## 赏析
