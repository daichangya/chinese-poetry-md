---
id: guo-xiang-zheng-jiang-zhi-jiang-xia-xian-ji-tai-shou-li-xue-shi
title: 将至江夏先寄太守李学士
titlePinyin: jiang1 zhi4 jiang1 xia4 xian1 ji4 tai4 shou3 li3 xue2 shi4
titleSlug: jiang-zhi-jiang-xia-xian-ji-tai-shou-li-xue-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二月发姑熟，三月到浔阳。
- 闻君解缆才五日，骥尾难追空断肠。
- 十年前作浔阳吏，老狡相逢犹引避。
- 中丞孤愤已沈泉，时事愈新谁敢议。
- 欲吐哀音写心曲，蒙澒江声摇地轴。
- 横琴静夜按金徽，泛到商弦断还续。
- 忧能损气须忘忧，移船渐近黄鹤楼。
- 楼前芳草渍烟碧，君今贤过奇章侯。
- 试询乐部谁工笛，曹王旧曲何人识。
- 水中龙应云不飞，月华正在江心白。
- 满倾绿酒浓如油，为君吞却鹦鹉洲。
- 开帆快意出天外，可惜碍断长江流。

## 拼音
- er4 yue4 fa1 gu1 shu2 ， san1 yue4 dao4 xun2 yang2 。
- wen2 jun1 jie3 lan3 cai2 wu3 ri4 ， ji4 wei3 nan2 zhui1 kong1 duan4 chang2 。
- shi2 nian2 qian2 zuo4 xun2 yang2 li4 ， lao3 jiao3 xiang1 feng2 you2 yin3 bi4 。
- zhong1 cheng2 gu1 fen4 yi3 shen3 quan2 ， shi2 shi4 yu4 xin1 shui2 gan3 yi4 。
- yu4 tu3 ai1 yin1 xie3 xin1 qu3 ， meng2 hong4 jiang1 sheng1 yao2 di4 zhou2 。
- heng2 qin2 jing4 ye4 an4 jin1 hui1 ， fan4 dao4 shang1 xian2 duan4 hai2 xu4 。
- you1 neng2 sun3 qi4 xu1 wang4 you1 ， yi2 chuan2 jian4 jin4 huang2 he4 lou2 。
- lou2 qian2 fang1 cao3 zi4 yan1 bi4 ， jun1 jin1 xian2 guo4 qi2 zhang1 hou2 。
- shi4 xun2 le4 bu4 shui2 gong1 di2 ， cao2 wang2 jiu4 qu3 he2 ren2 shi2 。
- shui3 zhong1 long2 ying4 yun2 bu4 fei1 ， yue4 hua2 zheng4 zai4 jiang1 xin1 bai2 。
- man3 qing1 lü4 jiu3 nong2 ru2 you2 ， wei4 jun1 tun1 que4 ying1 wu3 zhou1 。
- kai1 fan1 kuai4 yi4 chu1 tian1 wai4 ， ke3 xi1 ai4 duan4 chang2 jiang1 liu2 。

## 注释

## 译文

## 赏析
