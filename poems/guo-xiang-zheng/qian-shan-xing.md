---
id: guo-xiang-zheng-qian-shan-xing
title: 潜山行
titlePinyin: qian2 shan1 xing2
titleSlug: qian-shan-xing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 笑别姑熟州，来作潜山游。
- 潜山闻名三十载，写望可以销吾忧。
- 晴云如绵挂寒木，广溪镜静涵明秋。
- 山头石齿夜璨璨，疑是太古之雪吹不收。
- 信哉帝祖驻銮跸，异景怪变谁能求。
- 若非青崖见白鹿，安得此地排珠楼。
- 群仙长哦空洞绝，绿章封事乘虚辀。
- 灵鸟盘旋老鹤舞，华灯散采祥飚浮。
- 噫吁嚱，汉武登坛求不得，明皇夜梦推五百。
- 宁知司命抱真符，为宋真人开社稷。
- 诏书数下修琳宫，殿阁缥缈平诸峰。
- 六朝德泽施愈远，九天福祐来无穷。
- 君不见潜山之下，潜水之涯。
- 菖蒲有九节，白术多紫花。
- 采之百拜献君寿，陛下盛德如重华。

## 拼音
- xiao4 bie2 gu1 shu2 zhou1 ， lai2 zuo4 qian2 shan1 you2 。
- qian2 shan1 wen2 ming2 san1 shi2 zai3 ， xie3 wang4 ke3 yi3 xiao1 wu2 you1 。
- qing2 yun2 ru2 mian2 gua4 han2 mu4 ， guang3 xi1 jing4 jing4 han2 ming2 qiu1 。
- shan1 tou2 shi2 chi3 ye4 can4 can4 ， yi2 shi4 tai4 gu3 zhi1 xue3 chui1 bu4 shou1 。
- xin4 zai1 di4 zu3 zhu4 luan2 bi4 ， yi4 jing3 guai4 bian4 shui2 neng2 qiu2 。
- ruo4 fei1 qing1 ya2 jian4 bai2 lu4 ， an1 de2 ci3 di4 pai2 zhu1 lou2 。
- qun2 xian1 chang2 o4 kong1 dong4 jue2 ， lü4 zhang1 feng1 shi4 cheng2 xu1 zhou1 。
- ling2 niao3 pan2 xuan2 lao3 he4 wu3 ， hua2 deng1 san4 cai3 xiang2 biao1 fu2 。
- yi1 xu1 xi1 ， han4 wu3 deng1 tan2 qiu2 bu4 de2 ， ming2 huang2 ye4 meng4 tui1 wu3 bai3 。
- ning2 zhi1 si1 ming4 bao4 zhen1 fu2 ， wei4 song4 zhen1 ren2 kai1 she4 ji4 。
- zhao4 shu1 shu4 xia4 xiu1 lin2 gong1 ， dian4 ge2 piao1 miao3 ping2 zhu1 feng1 。
- liu4 chao2 de2 ze2 shi1 yu4 yuan3 ， jiu3 tian1 fu2 you4 lai2 wu2 qiong2 。
- jun1 bu2 jian4 qian2 shan1 zhi1 xia4 ， qian2 shui3 zhi1 ya2 。
- chang1 pu2 you3 jiu3 jie2 ， bai2 zhu2 duo1 zi3 hua1 。
- cai3 zhi1 bai3 bai4 xian4 jun1 shou4 ， bi4 xia4 sheng4 de2 ru2 zhong4 hua2 。

## 注释

## 译文

## 赏析
