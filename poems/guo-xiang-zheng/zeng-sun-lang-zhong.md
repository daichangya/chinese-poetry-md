---
id: guo-xiang-zheng-zeng-sun-lang-zhong
title: 赠孙郎中
titlePinyin: zeng4 sun1 lang2 zhong1
titleSlug: zeng-sun-lang-zhong
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江潮夜涨北风恶，双橹喜逢溪岸泊。
- 桂阳史君贤故人，借问慇懃吏来数。
- 浮桥倾危暗难渡，静枕不眠听晓角。
- 平明自笑仆乘无，破帽赤髯行踸踔。
- 袖持漫刺前起居，屡叹穷愁手频握。
- 婴儿连死瘦妻卧，病骨尚遭谗喙喙。
- 壮志消尽同寒灰，生事无涯委藜藿。
- 男儿有命何足论，斗酒贳衣评旧学。
- 爱君新篇溢千楮，突兀寒宵见南岳。
- 龙蛇千丈老松杉，霹雳一声挥电雹。
- 岂宜偃蹇处郎曹，固合透迤步台阁。
- 天子聪明继尧舜，庙堂论道皆伊霍。
- 拔茅连茹收时才，尺寸高卑应不错。
- 君驰亨路鹗横秋，我困污泥龟缩壳。

## 拼音
- jiang1 chao2 ye4 zhang3 bei3 feng1 e4 ， shuang1 lu3 xi3 feng2 xi1 an4 bo2 。
- gui4 yang2 shi3 jun1 xian2 gu4 ren2 ， jie4 wen4 yin1 qin2 li4 lai2 shu4 。
- fu2 qiao2 qing1 wei1 an4 nan2 du4 ， jing4 zhen3 bu4 mian2 ting1 xiao3 jiao3 。
- ping2 ming2 zi4 xiao4 pu2 cheng2 wu2 ， po4 mao4 chi4 ran2 xing2 chen3 chuo1 。
- xiu4 chi2 man4 ci4 qian2 qi3 ju1 ， lü3 tan4 qiong2 chou2 shou3 pin2 wo4 。
- ying1 er2 lian2 si3 shou4 qi1 wo4 ， bing4 gu3 shang4 zao1 chan2 hui4 hui4 。
- zhuang4 zhi4 xiao1 jin4 tong2 han2 hui1 ， sheng1 shi4 wu2 ya2 wei3 li2 huo4 。
- nan2 er2 you3 ming4 he2 zu2 lun4 ， dou4 jiu3 shi4 yi1 ping2 jiu4 xue2 。
- ai4 jun1 xin1 pian1 yi4 qian1 chu3 ， tu1 wu4 han2 xiao1 jian4 nan2 yue4 。
- long2 she2 qian1 zhang4 lao3 song1 shan1 ， pi1 li4 yi4 sheng1 hui1 dian4 bao2 。
- qi3 yi2 yan3 jian3 chu4 lang2 cao2 ， gu4 he2 tou4 yi3 bu4 tai2 ge2 。
- tian1 zi3 cong1 ming0 ji4 yao2 shun4 ， miao4 tang2 lun4 dao4 jie1 yi1 huo4 。
- ba2 mao2 lian2 ru2 shou1 shi2 cai2 ， chi3 cun4 gao1 bei1 ying4 bu2 cuo4 。
- jun1 chi2 heng1 lu4 e4 heng2 qiu1 ， wo3 kun4 wu1 ni2 gui1 suo1 ke2 。

## 注释

## 译文

## 赏析
