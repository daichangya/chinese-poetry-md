---
id: guo-xiang-zheng-gu-shu-tang-ge-zeng-zhu-tai-shou
title: 姑熟堂歌赠朱太守
titlePinyin: gu1 shu2 tang2 ge1 zeng4 zhu1 tai4 shou3
titleSlug: gu-shu-tang-ge-zeng-zhu-tai-shou
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 姑熟太守真贤豪，洗涤弊垢明官曹。
- 民闲吏竦郡无事，华堂新构临江皋。
- 朱簷斜飞傍星汉，碧瓦不动蟠鲸鼇。
- 酿成玉液宴宾从，手提大笔降风骚。
- 四时景物换耳目，万古治乱评秋毫。
- 嗟予末坐重感激，胸中茅塞时耘耨。
- 山鸡卑栖竟何取，岂合鸾凤返翔翺。
- 紫莼茸蕨味正美，鲜鲚玉缕鸣霜刀。
- 为公一饮直醉倒，坐看万室皆陶陶。
- 谁云江南地偏小，姑熟之堂天下少。
- 丹湖千里浸城东，蒲苇藏烟春渺渺。
- 牛渚对峙凌歊台，长江倒挂天门开。
- 风吹玉乌亿万疋，汉兵卷甲沙场回。
- 有时浪止皓月满，琉璃宇宙无纤埃。
- 帆樯隐隐鸟飞没，渔歌细下天边来。
- 谢元晖，李太白，一生好作江南客。
- 至今遗恨人不知，孤云尚鏁青山宅。
- 请公沥酒一吊之，听我长吟壮灵魄。
- 人世百年能几何，高会难逢离别多。
- 一朝公去调鼎鼐，斯堂永作甘棠歌。

## 拼音
- gu1 shu2 tai4 shou3 zhen1 xian2 hao2 ， xi3 di2 bi4 gou4 ming2 guan1 cao2 。
- min2 xian2 li4 song3 jun4 wu2 shi4 ， hua2 tang2 xin1 gou4 lin2 jiang1 gao1 。
- zhu1 yan2 xie2 fei1 bang4 xing1 han4 ， bi4 wa3 bu2 dong4 pan2 jing1 ao2 。
- niang4 cheng2 yu4 ye4 yan4 bin1 cong2 ， shou3 ti2 da4 bi3 jiang4 feng1 sao1 。
- si4 shi2 jing3 wu4 huan4 er3 mu4 ， wan4 gu3 zhi4 luan4 ping2 qiu1 hao2 。
- jie1 yu3 mo4 zuo4 zhong4 gan3 ji1 ， xiong1 zhong1 mao2 sai1 shi2 yun2 nou4 。
- shan1 ji1 bei1 qi1 jing4 he2 qu3 ， qi3 he2 luan2 feng4 fan3 xiang2 ao2 。
- zi3 chun2 rong2 jue2 wei4 zheng4 mei3 ， xian1 ji4 yu4 lü3 ming2 shuang1 dao1 。
- wei4 gong1 yi4 yin3 zhi2 zui4 dao3 ， zuo4 kan4 wan4 shi4 jie1 tao2 tao2 。
- shui2 yun2 jiang1 nan2 di4 pian1 xiao3 ， gu1 shu2 zhi1 tang2 tian1 xia4 shao3 。
- dan1 hu2 qian1 li3 jin4 cheng2 dong1 ， pu2 wei3 cang2 yan1 chun1 miao3 miao3 。
- niu2 zhu3 dui4 zhi4 ling2 xiao1 tai2 ， chang2 jiang1 dao3 gua4 tian1 men2 kai1 。
- feng1 chui1 yu4 wu1 yi4 wan4 pi3 ， han4 bing1 juan4 jia3 sha1 chang3 hui2 。
- you3 shi2 lang4 zhi3 hao4 yue4 man3 ， liu2 li2 yu3 zhou4 wu2 xian1 ai1 。
- fan1 qiang2 yin3 yin3 niao3 fei1 mei2 ， yu2 ge1 xi4 xia4 tian1 bian1 lai2 。
- xie4 yuan2 hui1 ， li3 tai4 bai2 ， yi4 sheng1 hao3 zuo4 jiang1 nan2 ke4 。
- zhi4 jin1 yi2 hen4 ren2 bu4 zhi1 ， gu1 yun2 shang4 suo3 qing1 shan1 zhai2 。
- qing3 gong1 li4 jiu3 yi2 diao4 zhi1 ， ting1 wo3 chang2 yin2 zhuang4 ling2 po4 。
- ren2 shi4 bai3 nian2 neng2 ji3 he2 ， gao1 hui4 nan2 feng2 li2 bie2 duo1 。
- yi4 chao2 gong1 qu4 tiao2 ding3 nai4 ， si1 tang2 yong3 zuo4 gan1 tang2 ge1 。

## 注释

## 译文

## 赏析
