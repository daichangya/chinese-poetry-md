---
id: guo-xiang-zheng-wang-yuan-dang-jia-cang-zhong-yin-hua-san-hai-tu
title: 王元当家藏钟隐画三害图
titlePinyin: wang2 yuan2 dang1 jia1 cang2 zhong1 yin3 hua4 san1 hai4 tu2
titleSlug: wang-yuan-dang-jia-cang-zhong-yin-hua-san-hai-tu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老钟笔法何奇古，三害精灵一图聚。
- 周生自握苍精龙，白额长蛟甘丧沮。
- 危桥跨水压波涛，巨木翻风瞑烟雾。
- 挺然独往知忘躯，敢谓诛邪天地助。
- 三日生还动闾里，千载遗踪存绢素。
- 薄蚀已更人仰之，自古贤豪遗细故。
- 何独今人无此人，已觉丹青有深趣。
- 江南印玺尚如新，国破苍忙画谁付。
- 一图分裂藏三家，离合悠悠岁时度。
- 只今皆属丞相孙，挂向高堂邀客顾。
- 倐然风云驾霹雳，雨来平地银潢注。
- 珍绨收藏卷不彻，直恐变化复入江湖去。

## 拼音
- lao3 zhong1 bi3 fa3 he2 qi2 gu3 ， san1 hai4 jing1 ling2 yi4 tu2 ju4 。
- zhou1 sheng1 zi4 wo4 cang1 jing1 long2 ， bai2 e2 chang2 jiao1 gan1 sang4 ju3 。
- wei1 qiao2 kua4 shui3 ya1 bo1 tao1 ， ju4 mu4 fan1 feng1 ming2 yan1 wu4 。
- ting3 ran2 du2 wang3 zhi1 wang4 qu1 ， gan3 wei4 zhu1 xie2 tian1 di4 zhu4 。
- san1 ri4 sheng1 huan2 dong4 lü2 li3 ， qian1 zai3 yi2 zong1 cun2 juan4 su4 。
- bao2 shi2 yi3 geng4 ren2 yang3 zhi1 ， zi4 gu3 xian2 hao2 yi2 xi4 gu4 。
- he2 du2 jin1 ren2 wu2 ci3 ren2 ， yi3 jue2 dan1 qing1 you3 shen1 qu4 。
- jiang1 nan2 yin4 xi3 shang4 ru2 xin1 ， guo2 po4 cang1 mang2 hua4 shui2 fu4 。
- yi4 tu2 fen1 lie4 cang2 san1 jia1 ， li2 he2 you1 you1 sui4 shi2 du4 。
- zhi1 jin1 jie1 shu3 cheng2 xiang4 sun1 ， gua4 xiang4 gao1 tang2 yao1 ke4 gu4 。
- shu1 ran2 feng1 yun2 jia4 pi1 li4 ， yu3 lai2 ping2 di4 yin2 huang2 zhu4 。
- zhen1 ti2 shou1 cang2 juan4 bu2 che4 ， zhi2 kong3 bian4 hua4 fu4 ru4 jiang1 hu2 qu4 。

## 注释

## 译文

## 赏析
