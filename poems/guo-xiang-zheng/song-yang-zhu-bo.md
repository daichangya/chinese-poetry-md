---
id: guo-xiang-zheng-song-yang-zhu-bo
title: 送杨主簿
titlePinyin: song4 yang2 zhu3 bo2
titleSlug: song-yang-zhu-bo
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浪花卷雪秋风起，开帆日行三百里。
- 问君此去安所之，佐邑南城风俗美。
- 夫君才业真雄奇，四十青衫能养卑。
- 世无孔子礼乐坏，君独勇起勤扶持。
- 书成未遇聊自哂，暂向南城为吏隐。
- 闲入麻源倾酒巵，仙家好景无忙时。
- 瀑绡千丈挂苍壁，玉华万柄摇清池。
- 嫦娥东来渡银汉，面面莹彻皆琉璃。
- 谢公秀句发天籁，颜守老笔蟠蛟螭。
- 高风凛凛尚可揖，鸟声不断哀猿啼。
- 嗟予学道苦不早，壮岁形容已枯槁。
- 闻说名山心即飞，一生愿向山中老。
- 爱君逸兴何由攀，飘如孤鹤遗尘寰。
- 若见麻姑与王远，寄我一粒黄金丹。

## 拼音
- lang4 hua1 juan3 xue3 qiu1 feng1 qi3 ， kai1 fan1 ri4 xing2 san1 bai3 li3 。
- wen4 jun1 ci3 qu4 an1 suo3 zhi1 ， zuo3 yi4 nan2 cheng2 feng1 su2 mei3 。
- fu1 jun1 cai2 ye4 zhen1 xiong2 qi2 ， si4 shi2 qing1 shan1 neng2 yang3 bei1 。
- shi4 wu2 kong3 zi3 li3 yue4 huai4 ， jun1 du2 yong3 qi3 qin2 fu2 chi2 。
- shu1 cheng2 wei4 yu4 liao2 zi4 shen3 ， zan4 xiang4 nan2 cheng2 wei4 li4 yin3 。
- xian2 ru4 ma2 yuan2 qing1 jiu3 zhi1 ， xian1 jia1 hao3 jing3 wu2 mang2 shi2 。
- pu4 xiao1 qian1 zhang4 gua4 cang1 bi4 ， yu4 hua2 wan4 bing3 yao2 qing1 chi2 。
- chang2 e2 dong1 lai2 du4 yin2 han4 ， mian4 mian4 ying2 che4 jie1 liu2 li2 。
- xie4 gong1 xiu4 ju4 fa1 tian1 lai4 ， yan2 shou3 lao3 bi3 pan2 jiao1 chi1 。
- gao1 feng1 lin3 lin3 shang4 ke3 yi1 ， niao3 sheng1 bu2 duan4 ai1 yuan2 ti2 。
- jie1 yu3 xue2 dao4 ku3 bu4 zao3 ， zhuang4 sui4 xing2 rong2 yi3 ku1 gao3 。
- wen2 shuo1 ming2 shan1 xin1 ji2 fei1 ， yi4 sheng1 yuan4 xiang4 shan1 zhong1 lao3 。
- ai4 jun1 yi4 xing1 he2 you2 pan1 ， piao1 ru2 gu1 he4 yi2 chen2 huan2 。
- ruo4 jian4 ma2 gu1 yu3 wang2 yuan3 ， ji4 wo3 yi2 li4 huang2 jin1 dan1 。

## 注释

## 译文

## 赏析
