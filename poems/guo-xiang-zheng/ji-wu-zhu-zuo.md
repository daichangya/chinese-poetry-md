---
id: guo-xiang-zheng-ji-wu-zhu-zuo
title: 寄吴著作
titlePinyin: ji4 wu2 zhu4 zuo4
titleSlug: ji-wu-zhu-zuo
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆与君别时，君行朝北极。
- 浔阳江头车马骇，意气翩翩动秋色。
- 君还旧庐能寄书，谓我楚辞传上都。
- 是时盗贼正纷扰，日夜奔走承使符。
- 谢君后时闻已恶，交深岂必书问数。
- 诚明相照期无穷，但惜远别临春风。
- 春风来已老，落尽桃花红。
- 有时孤坐碧山里，弹指倐忽成衰翁。
- 文章不直一杯酒，功名付与千年松。
- 何时逢君谈，豁我此愁恨。
- 攀云不见麒麟踪，趋泥自笑驽骀钝。
- 儿女安否今何如，亲虽未成交莫疏。
- 愿君富贵情不改，敢将瓦砾赠明珠。

## 拼音
- yi4 yu3 jun1 bie2 shi2 ， jun1 xing2 chao2 bei3 ji2 。
- xun2 yang2 jiang1 tou2 che1 ma3 hai4 ， yi4 qi4 pian1 pian1 dong4 qiu1 se4 。
- jun1 hai2 jiu4 lu2 neng2 ji4 shu1 ， wei4 wo3 chu3 ci2 chuan2 shang4 dou1 。
- shi4 shi2 dao4 zei2 zheng4 fen1 rao3 ， ri4 ye4 ben1 zou3 cheng2 shi3 fu2 。
- xie4 jun1 hou4 shi2 wen2 yi3 e4 ， jiao1 shen1 qi3 bi4 shu1 wen4 shu4 。
- cheng2 ming2 xiang1 zhao4 qi1 wu2 qiong2 ， dan4 xi1 yuan3 bie2 lin2 chun1 feng1 。
- chun1 feng1 lai2 yi3 lao3 ， luo4 jin4 tao2 hua1 hong2 。
- you3 shi2 gu1 zuo4 bi4 shan1 li3 ， tan2 zhi3 shu1 hu1 cheng2 shuai1 weng1 。
- wen2 zhang1 bu4 zhi2 yi4 bei1 jiu3 ， gong1 ming2 fu4 yu3 qian1 nian2 song1 。
- he2 shi2 feng2 jun1 tan2 ， huo1 wo3 ci3 chou2 hen4 。
- pan1 yun2 bu2 jian4 qi2 lin2 zong1 ， qu1 ni2 zi4 xiao4 nu2 dai4 dun4 。
- er2 nü3 an1 fou3 jin1 he2 ru2 ， qin1 sui1 wei4 cheng2 jiao1 mo4 shu1 。
- yuan4 jun1 fu4 gui4 qing2 bu4 gai3 ， gan3 jiang1 wa3 li4 zeng4 ming2 zhu1 。

## 注释

## 译文

## 赏析
