---
id: guo-xiang-zheng-ti-xing-shan-ruan-shi-gao-ju
title: 题杏山阮氏高居
titlePinyin: ti2 xing4 shan1 ruan3 shi4 gao1 ju1
titleSlug: ti-xing-shan-ruan-shi-gao-ju
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仙翁得仙朝玉皇，当时种杏盈山冈。
- 传闻落英堰流水，每到三月溪泉香。
- 白云霏霏出幽谷，独鹤沉沉唳乔木。
- 寒潭深处睡蟠龙，灵草芳时跃青鹿。
- 丈人何年居此间，诜诜孙子如芝兰。
- 抱才求进十五六，亦有随计乡书还。
- 步兵傲世逸千载，谁道风流至今在。
- 软炊玉粒烹黄鸡，客子虽多竟相待。
- 我爱长吟登好山，到此便欲辞尘寰。
- 可能筑室辄延我，为君炼熟黄金丹。
- 丹成大笑分一粒，坐令绿发回朱颜。
- 浮生百岁不早悟，日月扰扰空循环。

## 拼音
- xian1 weng1 de2 xian1 chao2 yu4 huang2 ， dang1 shi2 zhong3 xing4 ying2 shan1 gang1 。
- chuan2 wen2 luo4 ying1 yan4 liu2 shui3 ， mei3 dao4 san1 yue4 xi1 quan2 xiang1 。
- bai2 yun2 fei1 fei1 chu1 you1 gu3 ， du2 he4 chen2 chen2 li4 qiao2 mu4 。
- han2 tan2 shen1 chu4 shui4 pan2 long2 ， ling2 cao3 fang1 shi2 yue4 qing1 lu4 。
- zhang4 ren2 he2 nian2 ju1 ci3 jian1 ， shen1 shen1 sun1 zi0 ru2 zhi1 lan2 。
- bao4 cai2 qiu2 jin4 shi2 wu3 liu4 ， yi4 you3 sui2 ji4 xiang1 shu1 hai2 。
- bu4 bing1 ao4 shi4 yi4 qian1 zai3 ， shui2 dao4 feng1 liu2 zhi4 jin1 zai4 。
- ruan3 chui1 yu4 li4 peng1 huang2 ji1 ， ke4 zi3 sui1 duo1 jing4 xiang1 dai4 。
- wo3 ai4 chang2 yin2 deng1 hao3 shan1 ， dao4 ci3 bian4 yu4 ci2 chen2 huan2 。
- ke3 neng2 zhu4 shi4 zhe2 yan2 wo3 ， wei4 jun1 lian4 shu2 huang2 jin1 dan1 。
- dan1 cheng2 da4 xiao4 fen1 yi2 li4 ， zuo4 ling4 lü4 fa1 hui2 zhu1 yan2 。
- fu2 sheng1 bai3 sui4 bu4 zao3 wu4 ， ri4 yue4 rao3 rao3 kong1 xun2 huan2 。

## 注释

## 译文

## 赏析
