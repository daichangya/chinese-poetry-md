---
id: guo-xiang-zheng-song-xu-qi-mo-dao-shi
title: 送许栖墨道士
titlePinyin: song4 xu3 qi1 mo4 dao4 shi4
titleSlug: song-xu-qi-mo-dao-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 结庐守亲冢，淡食毕丧制。
- 焚香诵宝经，倾悲拔冥滞。
- 神明扶孝思，肌髪保阳气。
- 支离仅不死，邻里为歔欷。
- 倏然叩予门，殷勤谢铭志。
- 袖携一幅图，离坎备形势。
- 明堂正丘穴，松槚列新翠。
- 身虽离冢旁，披图即流涕。
- 拏舟遽言别，讳曰仲春至。
- 酌水采嘉蔬，藉草具严祭。
- 又言广栽植，薄取岁时利。
- 事死如事生，终焉达斯志。
- 儒者似君稀，况复褐冠类。
- 谁为孝子传，吾诗信无伪。

## 拼音
- jie2 lu2 shou3 qin1 zhong3 ， dan4 shi2 bi4 sang4 zhi4 。
- fen2 xiang1 song4 bao3 jing1 ， qing1 bei1 ba2 ming2 zhi4 。
- shen2 ming2 fu2 xiao4 si1 ， ji1 fa4 bao3 yang2 qi4 。
- zhi1 li2 jin3 bu4 si3 ， lin2 li3 wei4 xu1 xi1 。
- shu1 ran2 kou4 yu3 men2 ， yin1 qin2 xie4 ming2 zhi4 。
- xiu4 xie2 yi4 fu2 tu2 ， li2 kan3 bei4 xing2 shi4 。
- ming2 tang2 zheng4 qiu1 xue2 ， song1 jia3 lie4 xin1 cui4 。
- shen1 sui1 li2 zhong3 pang2 ， pi1 tu2 ji2 liu2 ti4 。
- na2 zhou1 ju4 yan2 bie2 ， hui4 yue1 zhong4 chun1 zhi4 。
- zhuo2 shui3 cai3 jia1 shu1 ， jie4 cao3 ju4 yan2 ji4 。
- you4 yan2 guang3 zai1 zhi2 ， bao2 qu3 sui4 shi2 li4 。
- shi4 si3 ru2 shi4 sheng1 ， zhong1 yan1 da2 si1 zhi4 。
- ru2 zhe3 si4 jun1 xi1 ， kuang4 fu4 he4 guan1 lei4 。
- shui2 wei4 xiao4 zi3 chuan2 ， wu2 shi1 xin4 wu2 wei3 。

## 注释

## 译文

## 赏析
