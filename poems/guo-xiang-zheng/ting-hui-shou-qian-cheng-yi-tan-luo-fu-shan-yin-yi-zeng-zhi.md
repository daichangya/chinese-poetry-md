---
id: guo-xiang-zheng-ting-hui-shou-qian-cheng-yi-tan-luo-fu-shan-yin-yi-zeng-zhi
title: 听惠守钱承议谈罗浮山因以赠之
titlePinyin: ting1 hui4 shou3 qian2 cheng2 yi4 tan2 luo2 fu2 shan1 yin1 yi3 zeng4 zhi1
titleSlug: ting-hui-shou-qian-cheng-yi-tan-luo-fu-shan-yin-yi-zeng-zhi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久忆观沧海，喜君语罗浮。
- 浮从会稽来，与罗相献酬。
- 谁欲通两山，铁桥跨山头。
- 笙箫响瑶台，佛仙栖石楼。
- 灵光烛商舶，七星被林幽。
- 飞泉难悉名，异草香气柔。
- 危峰聚白鹿，深坞眠青牛。
- 葛洪安期生，遗踪尚绸缪。
- 攀巅瞰海水，湛碧才一瓯。
- 不见波涛翻，飓风驾龙虬。
- 又云朱明天，飘然落遐陬。
- 方广吞五岳，盘纡临十洲。
- 不得预封禅，自起烟云羞。
- 此理固莫测，胜境输君游。
- 君语洗我耳，我诗莹君眸。
- 罗浮杳何许，为我商声讴。

## 拼音
- jiu3 yi4 guan1 cang1 hai3 ， xi3 jun1 yu3 luo2 fu2 。
- fu2 cong2 hui4 ji1 lai2 ， yu3 luo2 xiang1 xian4 chou2 。
- shui2 yu4 tong1 liang3 shan1 ， tie3 qiao2 kua4 shan1 tou2 。
- sheng1 xiao1 xiang3 yao2 tai2 ， fo2 xian1 qi1 shi2 lou2 。
- ling2 guang1 zhu2 shang1 bo2 ， qi1 xing1 bei4 lin2 you1 。
- fei1 quan2 nan2 xi1 ming2 ， yi4 cao3 xiang1 qi4 rou2 。
- wei1 feng1 ju4 bai2 lu4 ， shen1 wu4 mian2 qing1 niu2 。
- ge3 hong2 an1 qi1 sheng1 ， yi2 zong1 shang4 chou2 mou2 。
- pan1 dian1 kan4 hai3 shui3 ， zhan4 bi4 cai2 yi4 ou1 。
- bu2 jian4 bo1 tao1 fan1 ， ju4 feng1 jia4 long2 qiu2 。
- you4 yun2 zhu1 ming2 tian1 ， piao1 ran2 luo4 xia2 zou1 。
- fang1 guang3 tun1 wu3 yue4 ， pan2 yu1 lin2 shi2 zhou1 。
- bu4 de2 yu4 feng1 chan2 ， zi4 qi3 yan1 yun2 xiu1 。
- ci3 li3 gu4 mo4 ce4 ， sheng4 jing4 shu1 jun1 you2 。
- jun1 yu3 xi3 wo3 er3 ， wo3 shi1 ying2 jun1 mou2 。
- luo2 fu2 yao3 he2 xu3 ， wei4 wo3 shang1 sheng1 ou1 。

## 注释

## 译文

## 赏析
