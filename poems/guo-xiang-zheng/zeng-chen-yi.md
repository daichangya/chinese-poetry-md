---
id: guo-xiang-zheng-zeng-chen-yi
title: 赠陈医
titlePinyin: zeng4 chen2 yi1
titleSlug: zeng-chen-yi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾尝奇华佗，肠胃真割剖。
- 神膏既傅之，顷刻活残朽。
- 昔闻今则信，绝技世尝有。
- 堂堂颍川客，察脉极渊薮。
- 挛足四五年，下针使之走。
- 珍丸起病瘠，虫鲙随泄呕。
- 一言傥不合，万金莫可诱。
- 又复能赋诗，往往吐琼玖。
- 卷纸夸速成，语怪若神授。
- 名声动京洛，混迹逐良莠。
- 相逢但长啸，遇饮辄掩口。
- 独醒竟何如，无乃寡俗偶。
- 顾非避世翁，疑是壁中叟。
- 安得斯人术，付之经国手。

## 拼音
- wu2 chang2 qi2 hua4 tuo2 ， chang2 wei4 zhen1 ge1 pou1 。
- shen2 gao1 ji4 fu4 zhi1 ， qing3 ke4 huo2 can2 xiu3 。
- xi1 wen2 jin1 ze2 xin4 ， jue2 ji4 shi4 chang2 you3 。
- tang2 tang2 ying3 chuan1 ke4 ， cha2 mai4 ji2 yuan1 sou3 。
- luan2 zu2 si4 wu3 nian2 ， xia4 zhen1 shi3 zhi1 zou3 。
- zhen1 wan2 qi3 bing4 ji2 ， chong2 kuai4 sui2 xie4 ou3 。
- yi4 yan2 tang3 bu4 he2 ， wan4 jin1 mo4 ke3 you4 。
- you4 fu4 neng2 fu4 shi1 ， wang3 wang3 tu3 qiong2 jiu3 。
- juan4 zhi3 kua1 su4 cheng2 ， yu3 guai4 ruo4 shen2 shou4 。
- ming2 sheng1 dong4 jing1 luo4 ， hun4 ji4 zhu2 liang2 you3 。
- xiang1 feng2 dan4 chang2 xiao4 ， yu4 yin3 zhe2 yan3 kou3 。
- du2 xing3 jing4 he2 ru2 ， wu2 nai3 gua3 su2 ou3 。
- gu4 fei1 bi4 shi4 weng1 ， yi2 shi4 bi4 zhong1 sou3 。
- an1 de2 si1 ren2 shu4 ， fu4 zhi1 jing1 guo2 shou3 。

## 注释

## 译文

## 赏析
