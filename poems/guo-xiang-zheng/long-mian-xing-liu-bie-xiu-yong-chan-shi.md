---
id: guo-xiang-zheng-long-mian-xing-liu-bie-xiu-yong-chan-shi
title: 龙眠行留别修颙禅师
titlePinyin: long2 mian2 xing2 liu2 bie2 xiu1 yong2 chan2 shi1
titleSlug: long-mian-xing-liu-bie-xiu-yong-chan-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桐乡山水天下名，龙眠气势如长城。
- 重冈复岭跨三郡，磐压厚地攒青冥。
- 东南佛寺号投子，寺门洞启原无扃。
- 雪峰三来道方契，凿井百尺穿重冰。
- 至今善利永不泯，辘轳夜转闻寒声。
- 慈济玄谈载金刻，龟趺鳞甲光荧荧。
- 谁忧怪变碎以斧，半落崖下莓苔青。
- 时移岁晚人事塞，高座窃据非真僧。
- 白云徒侣半凋落，泉石往往荒柴荆。
- 我来抉弊眼除眯，颙自寿至人天迎。
- 随车贝叶五千卷，宝藏突兀同时成。
- 张翁好施古亦少，助我福地还中兴。
- 老禅咒龙未三日，泉发石上吁可惊。
- 晨厨千僧用无尽，琅玕引溜何泠泠。
- 城中客少民事简，屡携茗酌来煎烹。
- 叩师玄关问至理，心地拂拭菱花明。
- 妙峰胜会岂殊此，迷即成凡随死生。
- 明朝官满重回首，别师写作龙眠行。

## 拼音
- tong2 xiang1 shan1 shui3 tian1 xia4 ming2 ， long2 mian2 qi4 shi4 ru2 chang2 cheng2 。
- zhong4 gang1 fu4 ling3 kua4 san1 jun4 ， pan2 ya1 hou4 di4 zan3 qing1 ming2 。
- dong1 nan2 fo2 si4 hao4 tou2 zi3 ， si4 men2 dong4 qi3 yuan2 wu2 jiong1 。
- xue3 feng1 san1 lai2 dao4 fang1 qi4 ， zao2 jing3 bai3 chi3 chuan1 zhong4 bing1 。
- zhi4 jin1 shan4 li4 yong3 bu4 min3 ， lu4 lu2 ye4 zhuan3 wen2 han2 sheng1 。
- ci2 ji4 xuan2 tan2 zai3 jin1 ke4 ， gui1 fu1 lin2 jia3 guang1 ying2 ying2 。
- shui2 you1 guai4 bian4 sui4 yi3 fu3 ， ban4 luo4 ya2 xia4 mei2 tai2 qing1 。
- shi2 yi2 sui4 wan3 ren2 shi4 sai1 ， gao1 zuo4 qie4 ju4 fei1 zhen1 seng1 。
- bai2 yun2 tu2 lü3 ban4 diao1 luo4 ， quan2 shi2 wang3 wang3 huang1 chai2 jing1 。
- wo3 lai2 jue2 bi4 yan3 chu2 mi1 ， yong2 zi4 shou4 zhi4 ren2 tian1 ying2 。
- sui2 che1 bei4 ye4 wu3 qian1 juan4 ， bao3 zang4 tu1 wu4 tong2 shi2 cheng2 。
- zhang1 weng1 hao3 shi1 gu3 yi4 shao3 ， zhu4 wo3 fu2 di4 hai2 zhong1 xing1 。
- lao3 chan2 zhou4 long2 wei4 san1 ri4 ， quan2 fa1 shi2 shang4 xu1 ke3 jing1 。
- chen2 chu2 qian1 seng1 yong4 wu2 jin4 ， lang2 gan1 yin3 liu1 he2 ling2 ling2 。
- cheng2 zhong1 ke4 shao3 min2 shi4 jian3 ， lü3 xie2 ming2 zhuo2 lai2 jian1 peng1 。
- kou4 shi1 xuan2 guan1 wen4 zhi4 li3 ， xin1 di4 fu2 shi4 ling2 hua1 ming2 。
- miao4 feng1 sheng4 hui4 qi3 shu1 ci3 ， mi2 ji2 cheng2 fan2 sui2 si3 sheng1 。
- ming2 chao2 guan1 man3 zhong4 hui2 shou3 ， bie2 shi1 xie3 zuo4 long2 mian2 xing2 。

## 注释

## 译文

## 赏析
