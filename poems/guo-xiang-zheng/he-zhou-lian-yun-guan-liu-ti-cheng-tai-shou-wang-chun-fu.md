---
id: guo-xiang-zheng-he-zhou-lian-yun-guan-liu-ti-cheng-tai-shou-wang-chun-fu
title: 和州连云观留题呈太守王纯父
titlePinyin: he2 zhou1 lian2 yun2 guan1 liu2 ti2 cheng2 tai4 shou3 wang2 chun2 fu4
titleSlug: he-zhou-lian-yun-guan-liu-ti-cheng-tai-shou-wang-chun-fu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 连云之观何寥廓，碧瓦危侵天一角。
- 深排柱础贯九江，返挂帘钩吞五岳。
- 风樯北去烟溟溟，雁阵南飞秋漠漠。
- 白衣每从栏下回，金盆正在簷前落。
- 蔡公书榜妙入神，剑戟纵横挫矛槊。
- 主君自是蓬莱仙，分符暂与民同乐。
- 卷舒当为天下霖，一钓能令六鼇跃。
- 滕王庾亮尔何人，回视规模太卑削。
- 我从姑孰飞轻舟，欲陪珠履登斯楼。
- 与公酣歌相献酬，兰亭俗饮安足求。
- 手摇麈尾拂斗牛，为君千载扬风流。

## 拼音
- lian2 yun2 zhi1 guan1 he2 liao2 kuo4 ， bi4 wa3 wei1 qin1 tian1 yi4 jiao3 。
- shen1 pai2 zhu4 chu3 guan4 jiu3 jiang1 ， fan3 gua4 lian2 gou1 tun1 wu3 yue4 。
- feng1 qiang2 bei3 qu4 yan1 ming2 ming2 ， yan4 zhen4 nan2 fei1 qiu1 mo4 mo4 。
- bai2 yi1 mei3 cong2 lan2 xia4 hui2 ， jin1 pen2 zheng4 zai4 yan2 qian2 luo4 。
- cai4 gong1 shu1 bang3 miao4 ru4 shen2 ， jian4 ji3 zong4 heng2 cuo4 mao2 shuo4 。
- zhu3 jun1 zi4 shi4 peng2 lai2 xian1 ， fen1 fu2 zan4 yu3 min2 tong2 le4 。
- juan4 shu1 dang1 wei4 tian1 xia4 lin2 ， yi2 diao4 neng2 ling4 liu4 ao2 yue4 。
- teng2 wang2 yu3 liang4 er3 he2 ren2 ， hui2 shi4 gui1 mo2 tai4 bei1 xiao1 。
- wo3 cong2 gu1 shu2 fei1 qing1 zhou1 ， yu4 pei2 zhu1 lü3 deng1 si1 lou2 。
- yu3 gong1 han1 ge1 xiang1 xian4 chou2 ， lan2 ting2 su2 yin3 an1 zu2 qiu2 。
- shou3 yao2 zhu3 wei3 fu2 dou4 niu2 ， wei4 jun1 qian1 zai3 yang2 feng1 liu2 。

## 注释

## 译文

## 赏析
