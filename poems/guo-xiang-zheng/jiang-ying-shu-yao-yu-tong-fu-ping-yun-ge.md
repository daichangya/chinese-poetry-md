---
id: guo-xiang-zheng-jiang-ying-shu-yao-yu-tong-fu-ping-yun-ge
title: 蒋颖叔要予同赋平云阁
titlePinyin: jiang3 ying3 shu1 yao4 yu3 tong2 fu4 ping2 yun2 ge2
titleSlug: jiang-ying-shu-yao-yu-tong-fu-ping-yun-ge
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宣城多名山，诗人旧经历。
- 独无平云篇，煞怯作者敌。
- 不然灵祇护，晦此神女色。
- 留与无心人，开轩初占得。
- 群奔万马放，片堕孤鹰击。
- 缕缕蚕茧抽，枞枞羽林直。
- 怳随片月散，又逐岚光滴。
- 缟带裁未成，蛟绡莹无隔。
- 苍龙奋修鳞，皓鹤舒春翼。
- 天墀耸群玉，胡阵望鸣镝。
- 尤怜欲雪时，铁甲万里黑。
- 变化固无穷，想象岂尽识。
- 贤哉谪御史，注目倚寒壁。
- 吟非宋玉赋，心在汉皇席。
- 愁来把樽酒，薄咏继朝夕。
- 迷魂招屈贾，大句压甫白。
- 初屯念经纶，作解须霹雳。
- 终朝去为霖，未信长抱石。
- 卷舒能及时，慰此长太息。
- 诗言我枯疏，返类群儿剧。
- 君探骊颔珠，不惮海神惜。
- 更当俟来唱，研尽廷珪墨。

## 拼音
- xuan1 cheng2 duo1 ming2 shan1 ， shi1 ren2 jiu4 jing1 li4 。
- du2 wu2 ping2 yun2 pian1 ， sha4 qie4 zuo4 zhe3 di2 。
- bu4 ran2 ling2 qi2 hu4 ， hui4 ci3 shen2 nü3 se4 。
- liu2 yu3 wu2 xin1 ren2 ， kai1 xuan1 chu1 zhan4 de2 。
- qun2 ben1 wan4 ma3 fang4 ， pian4 duo4 gu1 ying1 ji1 。
- lü3 lü3 can2 jian3 chou1 ， cong1 cong1 yu3 lin2 zhi2 。
- huang3 sui2 pian4 yue4 san4 ， you4 zhu2 lan2 guang1 di1 。
- gao3 dai4 cai2 wei4 cheng2 ， jiao1 xiao1 ying2 wu2 ge2 。
- cang1 long2 fen4 xiu1 lin2 ， hao4 he4 shu1 chun1 yi4 。
- tian1 chi2 song3 qun2 yu4 ， hu2 zhen4 wang4 ming2 di2 。
- you2 lian2 yu4 xue3 shi2 ， tie3 jia3 wan4 li3 hei1 。
- bian4 hua4 gu4 wu2 qiong2 ， xiang3 xiang4 qi3 jin4 shi2 。
- xian2 zai1 zhe2 yu4 shi3 ， zhu4 mu4 yi3 han2 bi4 。
- yin2 fei1 song4 yu4 fu4 ， xin1 zai4 han4 huang2 xi2 。
- chou2 lai2 ba3 zun1 jiu3 ， bao2 yong3 ji4 zhao1 xi1 。
- mi2 hun2 zhao1 qu1 jia3 ， da4 ju4 ya1 fu3 bai2 。
- chu1 tun2 nian4 jing1 lun2 ， zuo4 jie3 xu1 pi1 li4 。
- zhong1 chao2 qu4 wei4 lin2 ， wei4 xin4 chang2 bao4 shi2 。
- juan4 shu1 neng2 ji2 shi2 ， wei4 ci3 chang2 tai4 xi1 。
- shi1 yan2 wo3 ku1 shu1 ， fan3 lei4 qun2 er2 ju4 。
- jun1 tan4 li2 han4 zhu1 ， bu2 dan4 hai3 shen2 xi1 。
- geng4 dang1 si4 lai2 chang4 ， yan2 jin4 ting2 gui1 mo4 。

## 注释

## 译文

## 赏析
