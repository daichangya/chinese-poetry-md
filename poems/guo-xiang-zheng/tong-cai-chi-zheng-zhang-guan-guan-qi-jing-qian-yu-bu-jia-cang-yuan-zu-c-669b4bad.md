---
id: guo-xiang-zheng-tong-cai-chi-zheng-zhang-guan-guan-qi-jing-qian-yu-bu-jia-cang-yuan-zu-c-669b4bad
title: 同蔡持正长官观齐景蒨虞部家藏远祖成公监修国史诰
titlePinyin: tong2 cai4 chi2 zheng4 zhang3 guan1 guan1 qi2 jing3 qian4 yu2 bu4 jia1 cang2 yuan3 zu3 cheng2 gong1 jian1 xiu1 guo2 shi3 gao4
titleSlug: tong-cai-chi-zheng-zhang-guan-guan-qi-jing-qian-yu-bu-jia-cang-yuan-zu-c-669b4bad
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 禀禀齐成业，得之权公碑。
- 逢时初多难，退密安庭闱。
- 深怀经纶策，起佐虎罴师。
- 省郎拜侍御，出赈关中饥。
- 俄登谏诤列，忤旨领一麾。
- 徐迁河南府，法令严张施。
- 宿奸即诛殄，和气回霜威。
- 德宗治勤劳，器公达精微。
- 付之元化柄，庶绩几纯熙。
- 兼职在国史，直笔信不疑。
- 皇皇君臣际，忠孝世所推。
- 宜其源流长，千载尚弗遗。
- 于今见远孙，大雅敦形仪。
- 银章佩县印，白玉涵山辉。
- 丈人与先翁，登科实同时。
- 相逢进余烈，语讫及祖基。
- 家传唐相诰，绨袭常亲携。
- 焚香俾一读，令我增叹嘻。
- 玺文俨如新，是亦权公词。
- 顾郑崔许辈，其名各亲题。
- 邈然想高风，拂拂云雾披。
- 芬芳一何远，阴德未少隳。
- 几经兵火余，定有神物持。
- 不落他人家，后嗣贤可知。
- 请令妙绝手，模将刻瑶琪。
- 传之固无穷，永作来孙规。

## 拼音
- bing3 bing3 qi2 cheng2 ye4 ， de2 zhi1 quan2 gong1 bei1 。
- feng2 shi2 chu1 duo1 nan2 ， tui4 mi4 an1 ting2 wei2 。
- shen1 huai2 jing1 lun2 ce4 ， qi3 zuo3 hu3 pi2 shi1 。
- sheng3 lang2 bai4 shi4 yu4 ， chu1 zhen4 guan1 zhong1 ji1 。
- e2 deng1 jian4 zheng4 lie4 ， wu3 zhi3 ling3 yi4 hui1 。
- xu2 qian1 he2 nan2 fu3 ， fa3 ling4 yan2 zhang1 shi1 。
- su4 jian1 ji2 zhu1 tian3 ， he2 qi4 hui2 shuang1 wei1 。
- de2 zong1 zhi4 qin2 lao2 ， qi4 gong1 da2 jing1 wei1 。
- fu4 zhi1 yuan2 hua4 bing3 ， shu4 ji4 ji3 chun2 xi1 。
- jian1 zhi2 zai4 guo2 shi3 ， zhi2 bi3 xin4 bu4 yi2 。
- huang2 huang2 jun1 chen2 ji4 ， zhong1 xiao4 shi4 suo3 tui1 。
- yi2 qi2 yuan2 liu2 chang2 ， qian1 zai3 shang4 fu2 yi2 。
- yu2 jin1 jian4 yuan3 sun1 ， da4 ya3 dun1 xing2 yi2 。
- yin2 zhang1 pei4 xian4 yin4 ， bai2 yu4 han2 shan1 hui1 。
- zhang4 ren2 yu3 xian1 weng1 ， deng1 ke1 shi2 tong2 shi2 。
- xiang1 feng2 jin4 yu2 lie4 ， yu3 qi4 ji2 zu3 ji1 。
- jia1 chuan2 tang2 xiang1 gao4 ， ti2 xi2 chang2 qin1 xie2 。
- fen2 xiang1 bi3 yi4 du2 ， ling4 wo3 zeng1 tan4 xi1 。
- xi3 wen2 yan3 ru2 xin1 ， shi4 yi4 quan2 gong1 ci2 。
- gu4 zheng4 cui1 xu3 bei4 ， qi2 ming2 ge4 qin1 ti2 。
- miao3 ran2 xiang3 gao1 feng1 ， fu2 fu2 yun2 wu4 pi1 。
- fen1 fang1 yi4 he2 yuan3 ， yin1 de2 wei4 shao3 hui1 。
- ji3 jing1 bing1 huo3 yu2 ， ding4 you3 shen2 wu4 chi2 。
- bu2 luo4 ta1 ren2 jia1 ， hou4 si4 xian2 ke3 zhi1 。
- qing3 ling4 miao4 jue2 shou3 ， mo2 jiang1 ke4 yao2 qi2 。
- chuan2 zhi1 gu4 wu2 qiong2 ， yong3 zuo4 lai2 sun1 gui1 。

## 注释

## 译文

## 赏析
