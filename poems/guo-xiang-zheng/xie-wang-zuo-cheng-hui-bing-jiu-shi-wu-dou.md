---
id: guo-xiang-zheng-xie-wang-zuo-cheng-hui-bing-jiu-shi-wu-dou
title: 谢王左丞惠冰酒十五斗
titlePinyin: xie4 wang2 zuo3 cheng2 hui4 bing1 jiu3 shi2 wu3 dou3
titleSlug: xie-wang-zuo-cheng-hui-bing-jiu-shi-wu-dou
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨夕发姑孰，今朝泊敬亭。
- 轻云淡日天地暖，杏花吐萼梅飘零。
- 春光一瞬岂足赏，听公亹亹高谈倾。
- 昔年庭争动丹陛，君臣道合趋升平。
- 岩廊辞位已十载，气度杳杳涵沧溟。
- 公田种秫作新酒，槐槽旋注琉璃瓶。
- 不将歌舞效俗饮，时时一酌差独醒。
- 感公赠我十五斗，酒量安得如刘伶。
- 愿公归去庙堂上，尽使斯民醉醇酿。

## 拼音
- zuo2 xi1 fa1 gu1 shu2 ， jin1 chao2 bo2 jing4 ting2 。
- qing1 yun2 dan4 ri4 tian1 di4 nuan3 ， xing4 hua1 tu3 e4 mei2 piao1 ling2 。
- chun1 guang1 yi2 shun4 qi3 zu2 shang3 ， ting1 gong1 wei3 wei3 gao1 tan2 qing1 。
- xi1 nian2 ting2 zheng1 dong4 dan1 bi4 ， jun1 chen2 dao4 he2 qu1 sheng1 ping2 。
- yan2 lang2 ci2 wei4 yi3 shi2 zai3 ， qi4 du4 yao3 yao3 han2 cang1 ming2 。
- gong1 tian2 zhong3 shu2 zuo4 xin1 jiu3 ， huai2 cao2 xuan2 zhu4 liu2 li2 ping2 。
- bu4 jiang1 ge1 wu3 xiao4 su2 yin3 ， shi2 shi2 yi4 zhuo2 cha4 du2 xing3 。
- gan3 gong1 zeng4 wo3 shi2 wu3 dou3 ， jiu3 liang4 an1 de2 ru2 liu2 ling2 。
- yuan4 gong1 gui1 qu4 miao4 tang2 shang4 ， jin4 shi3 si1 min2 zui4 chun2 niang4 。

## 注释

## 译文

## 赏析
