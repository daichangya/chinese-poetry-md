---
id: guo-xiang-zheng-xiang-shun-bi-mi-xiao-xi-shang-zeng-huang-zhou-fa-cao-du-meng-jian-ji-ju-d00a36e5
title: 向舜毕秘校席上赠黄州法曹杜孟坚即君懿职方之孙也
titlePinyin: xiang4 shun4 bi4 mi4 xiao4 xi2 shang4 zeng4 huang2 zhou1 fa3 cao2 du4 meng4 jian1 ji2 jun1 yi4 zhi2 fang1 zhi1 sun1 ye3
titleSlug: xiang-shun-bi-mi-xiao-xi-shang-zeng-huang-zhou-fa-cao-du-meng-jian-ji-ju-d00a36e5
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青天无云日华满，小妓楼中吹玉管。
- 卷帘不信夜霜寒，熏兰酌桂肌肤暖。
- 黄州之客最少年，醉来口角倾词源。
- 惊龙掣电绕沧海，沙场阵马成功旋。
- 殿赐新袍织春草，水溢双瞳犀插脑。
- 壮图伫结明主知，带束黄金应未老。
- 宣城忆拜乃翁时，幕中珠履皆雄奇。
- 至今名姓记僧壁，当年已识麒麟儿。
- 嗟予老人日零落，两鬓衰蓬眼生瘼。
- 寸心犹欲慕夷齐，险路无缘攀卫霍。
- 邂逅桐乡逢故人，槐槽泻酿追阳春。
- 形容若画凌烟阁，第一江南寻隐沦。

## 拼音
- qing1 tian1 wu2 yun2 ri4 hua2 man3 ， xiao3 ji4 lou2 zhong1 chui1 yu4 guan3 。
- juan4 lian2 bu2 xin4 ye4 shuang1 han2 ， xun1 lan2 zhuo2 gui4 ji1 fu1 nuan3 。
- huang2 zhou1 zhi1 ke4 zui4 shao4 nian2 ， zui4 lai2 kou3 jiao3 qing1 ci2 yuan2 。
- jing1 long2 che4 dian4 rao4 cang1 hai3 ， sha1 chang3 zhen4 ma3 cheng2 gong1 xuan2 。
- dian4 ci4 xin1 pao2 zhi1 chun1 cao3 ， shui3 yi4 shuang1 tong2 xi1 cha1 nao3 。
- zhuang4 tu2 zhu4 jie2 ming2 zhu3 zhi1 ， dai4 shu4 huang2 jin1 ying4 wei4 lao3 。
- xuan1 cheng2 yi4 bai4 nai3 weng1 shi2 ， mu4 zhong1 zhu1 lü3 jie1 xiong2 qi2 。
- zhi4 jin1 ming2 xing4 ji4 seng1 bi4 ， dang1 nian2 yi3 shi2 qi2 lin2 er2 。
- jie1 yu3 lao3 ren2 ri4 ling2 luo4 ， liang3 bin4 shuai1 peng2 yan3 sheng1 mo4 。
- cun4 xin1 you2 yu4 mu4 yi2 qi2 ， xian3 lu4 wu2 yuan2 pan1 wei4 huo4 。
- xie4 hou4 tong2 xiang1 feng2 gu4 ren2 ， huai2 cao2 xie4 niang4 zhui1 yang2 chun1 。
- xing2 rong2 ruo4 hua4 ling2 yan1 ge2 ， di4 yi1 jiang1 nan2 xun2 yin3 lun2 。

## 注释

## 译文

## 赏析
