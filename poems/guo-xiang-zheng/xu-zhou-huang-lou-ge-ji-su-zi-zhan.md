---
id: guo-xiang-zheng-xu-zhou-huang-lou-ge-ji-su-zi-zhan
title: 徐州黄楼歌寄苏子瞻
titlePinyin: xu2 zhou1 huang2 lou2 ge1 ji4 su1 zi3 zhan1
titleSlug: xu-zhou-huang-lou-ge-ji-su-zi-zhan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见彭门之黄楼，楼角突兀凌山丘。
- 云生雾暗失柱础，日升月落当帘钩。
- 黄河西来骇奔流，顷刻十丈平城头。
- 浑涛舂撞怒鲸跃，危堞仅若杯盂浮。
- 斯民嚣嚣坐恐化鱼鼈，刺史当分天子忧。
- 植材筑土夜运昼，神物借力非人谋。
- 河还故道万家喜，匪公何以全吾州。
- 公来相基叠巨石，屋成因以黄名楼。
- 黄楼不独排河流，壮观弹压东诸侯。
- 重簷斜飞掣惊电，密瓦莹静蟠苍虬。
- 乘闲往往宴宾客，酒酣诗兴横霜秋。
- 沉思汉唐视陈迹，逆节怙险终何求。
- 谁令颈血溅砧斧，千载付与山河愁。
- 圣祖神宗仗仁义，中原一洗兵甲休。
- 朝廷尊崇郡县肃，彭门子弟长欢游。
- 长欢游，随五马，但看红袖舞华筵，不愿黄河到楼下。

## 拼音
- jun1 bu2 jian4 peng2 men2 zhi1 huang2 lou2 ， lou2 jiao3 tu1 wu4 ling2 shan1 qiu1 。
- yun2 sheng1 wu4 an4 shi1 zhu4 chu3 ， ri4 sheng1 yue4 luo4 dang1 lian2 gou1 。
- huang2 he2 xi1 lai2 hai4 ben1 liu2 ， qing3 ke4 shi2 zhang4 ping2 cheng2 tou2 。
- hun2 tao1 chong1 zhuang4 nu4 jing1 yue4 ， wei1 die2 jin3 ruo4 bei1 yu2 fu2 。
- si1 min2 ao2 ao2 zuo4 kong3 hua4 yu2 bie1 ， ci4 shi3 dang1 fen1 tian1 zi3 you1 。
- zhi2 cai2 zhu4 tu3 ye4 yun4 zhou4 ， shen2 wu4 jie4 li4 fei1 ren2 mou2 。
- he2 hai2 gu4 dao4 wan4 jia1 xi3 ， fei3 gong1 he2 yi3 quan2 wu2 zhou1 。
- gong1 lai2 xiang1 ji1 die2 ju4 shi2 ， wu1 cheng2 yin1 yi3 huang2 ming2 lou2 。
- huang2 lou2 bu4 du2 pai2 he2 liu2 ， zhuang4 guan1 tan2 ya1 dong1 zhu1 hou2 。
- zhong4 yan2 xie2 fei1 che4 jing1 dian4 ， mi4 wa3 ying2 jing4 pan2 cang1 qiu2 。
- cheng2 xian2 wang3 wang3 yan4 bin1 ke4 ， jiu3 han1 shi1 xing4 heng2 shuang1 qiu1 。
- chen2 si1 han4 tang2 shi4 chen2 ji4 ， ni4 jie2 hu4 xian3 zhong1 he2 qiu2 。
- shui2 ling4 jing3 xue4 jian4 zhen1 fu3 ， qian1 zai3 fu4 yu3 shan1 he2 chou2 。
- sheng4 zu3 shen2 zong1 zhang4 ren2 yi4 ， zhong1 yuan2 yi4 xi3 bing1 jia3 xiu1 。
- chao2 ting2 zun1 chong2 jun4 xian4 su4 ， peng2 men2 zi3 di4 chang2 huan1 you2 。
- chang2 huan1 you2 ， sui2 wu3 ma3 ， dan4 kan4 hong2 xiu4 wu3 hua2 yan2 ， bu2 yuan4 huang2 he2 dao4 lou2 xia4 。

## 注释

## 译文

## 赏析
