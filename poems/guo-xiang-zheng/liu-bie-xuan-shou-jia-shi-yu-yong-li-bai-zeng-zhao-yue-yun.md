---
id: guo-xiang-zheng-liu-bie-xuan-shou-jia-shi-yu-yong-li-bai-zeng-zhao-yue-yun
title: 留别宣守贾侍御用李白赠赵悦韵
titlePinyin: liu2 bie2 xuan1 shou3 jia3 shi4 yu4 yong4 li3 bai2 zeng4 zhao4 yue4 yun4
titleSlug: liu-bie-xuan-shou-jia-shi-yu-yong-li-bai-zeng-zhao-yue-yun
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贾谊几世孙，闲邪诚所存。
- 一登御史府，直气壮中原。
- 五载三去国，出论皆腾喧。
- 浩养固无害，宣城况名藩。
- 下车究积弊，摘节仍除根。
- 乃迁孔子学，方庭树兰荪。
- 讲解得董生，思单先生恩。
- 轩轩慕高第，各各不窥园。
- 修桥济行迈，掩骼招旅魂。
- 萧萧囹圄空，清风时扫门。
- 寻山出近郭，玉船红浪翻。
- 谁为坐上客，能酬谢公言。
- 自愧翅翎短，谬参鸿与鹓。
- 不有瓦砾贱，那知圭璧尊。
- 矧曰半面雅，岁久情愈敦。
- 三章宠新作，词源何骏奔。
- 几欲效长吉，微吟谢高轩。
- 霜威信凛冽，即之自温温。
- 又如太古镜，磨开苍藓昏。
- 肝胆悉照彻，魑魅安敢论。
- 行闻紫泥诏，沙路驰归辕。
- 岂容隐岩子，留连爱石盆。
- 看君杨天翼，北溟终化鹍。
- 而我随白鸟，丹湖往孤𬸣。

## 拼音
- jia3 yi4 ji3 shi4 sun1 ， xian2 xie2 cheng2 suo3 cun2 。
- yi4 deng1 yu4 shi3 fu3 ， zhi2 qi4 zhuang4 zhong1 yuan2 。
- wu3 zai3 san1 qu4 guo2 ， chu1 lun4 jie1 teng2 xuan1 。
- hao4 yang3 gu4 wu2 hai4 ， xuan1 cheng2 kuang4 ming2 fan1 。
- xia4 che1 jiu1 ji1 bi4 ， zhai1 jie2 reng2 chu2 gen1 。
- nai3 qian1 kong3 zi3 xue2 ， fang1 ting2 shu4 lan2 sun1 。
- jiang3 jie3 de2 dong3 sheng1 ， si1 dan1 xian1 sheng1 en1 。
- xuan1 xuan1 mu4 gao1 di4 ， ge4 ge4 bu4 kui1 yuan2 。
- xiu1 qiao2 ji4 xing2 mai4 ， yan3 ge2 zhao1 lü3 hun2 。
- xiao1 xiao1 ling2 yu3 kong1 ， qing1 feng1 shi2 sao3 men2 。
- xun2 shan1 chu1 jin4 guo1 ， yu4 chuan2 hong2 lang4 fan1 。
- shui2 wei4 zuo4 shang4 ke4 ， neng2 chou2 xie4 gong1 yan2 。
- zi4 kui4 chi4 ling2 duan3 ， miu4 can1 hong2 yu3 yuan1 。
- bu4 you3 wa3 li4 jian4 ， na4 zhi1 gui1 bi4 zun1 。
- shen3 yue1 ban4 mian4 ya3 ， sui4 jiu3 qing2 yu4 dun1 。
- san1 zhang1 chong3 xin1 zuo4 ， ci2 yuan2 he2 jun4 ben1 。
- ji3 yu4 xiao4 chang2 ji2 ， wei1 yin2 xie4 gao1 xuan1 。
- shuang1 wei1 xin4 lin3 lie4 ， ji2 zhi1 zi4 wen1 wen1 。
- you4 ru2 tai4 gu3 jing4 ， mo2 kai1 cang1 xian3 hun1 。
- gan1 dan3 xi1 zhao4 che4 ， chi1 mei4 an1 gan3 lun4 。
- xing2 wen2 zi3 ni2 zhao4 ， sha1 lu4 chi2 gui1 yuan2 。
- qi3 rong2 yin3 yan2 zi3 ， liu2 lian2 ai4 shi2 pen2 。
- kan4 jun1 yang2 tian1 yi4 ， bei3 ming2 zhong1 hua4 kun1 。
- er2 wo3 sui2 bai2 niao3 ， dan1 hu2 wang3 gu1 xian1 。

## 注释

## 译文

## 赏析
