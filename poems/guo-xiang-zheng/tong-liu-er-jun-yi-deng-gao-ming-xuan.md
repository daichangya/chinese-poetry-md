---
id: guo-xiang-zheng-tong-liu-er-jun-yi-deng-gao-ming-xuan
title: 同留二君仪登高明轩
titlePinyin: tong2 liu2 er4 jun1 yi2 deng1 gao1 ming2 xuan1
titleSlug: tong-liu-er-jun-yi-deng-gao-ming-xuan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 羁客厌卑湿，登轩喜高明。
- 红日簷下度，白云窗半生。
- 并吞山川秀，映带楼殿平。
- 舟航济吴楚，笑语落蓬瀛。
- 春风时一来，百鸟相和鸣。
- 隔墙酒可沽，千金为君倾。
- 既绝世上趣，雅遂林中情。
- 勿云暮霭合，更望孤蟾升。

## 拼音
- ji1 ke4 yan4 bei1 shi1 ， deng1 xuan1 xi3 gao1 ming2 。
- hong2 ri4 yan2 xia4 du4 ， bai2 yun2 chuang1 ban4 sheng1 。
- bing4 tun1 shan1 chuan1 xiu4 ， ying4 dai4 lou2 dian4 ping2 。
- zhou1 hang2 ji4 wu2 chu3 ， xiao4 yu3 luo4 peng2 ying2 。
- chun1 feng1 shi2 yi4 lai2 ， bai3 niao3 xiang1 he2 ming2 。
- ge2 qiang2 jiu3 ke3 gu1 ， qian1 jin1 wei4 jun1 qing1 。
- ji4 jue2 shi4 shang4 qu4 ， ya3 sui4 lin2 zhong1 qing2 。
- wu4 yun2 mu4 ai3 he2 ， geng4 wang4 gu1 chan2 sheng1 。

## 注释

## 译文

## 赏析
