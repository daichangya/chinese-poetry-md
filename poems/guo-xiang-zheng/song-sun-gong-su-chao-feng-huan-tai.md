---
id: guo-xiang-zheng-song-sun-gong-su-chao-feng-huan-tai
title: 送孙公素朝奉还台
titlePinyin: song4 sun1 gong1 su4 chao2 feng4 huan2 tai2
titleSlug: song-sun-gong-su-chao-feng-huan-tai
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暑雨正鬰陶，流汗坐深甑。
- 忽闻公素来，清风先满径。
- 高谈别后事，琳瑯发吾听。
- 听之复何如，五月冰雪莹。
- 况逢至治朝，日月开二圣。
- 大臣用老成，群辟要方正。
- 如公亦几人，尚未擢谏诤。
- 浮舟每经年，山川寓幽兴。
- 皇皇岁华晚，曳屣漫吟咏。
- 行矣勿徘徊，金门待新命。

## 拼音
- shu3 yu3 zheng4 yu4 tao2 ， liu2 han4 zuo4 shen1 zeng4 。
- hu1 wen2 gong1 su4 lai2 ， qing1 feng1 xian1 man3 jing4 。
- gao1 tan2 bie2 hou4 shi4 ， lin2 lang2 fa1 wu2 ting1 。
- ting1 zhi1 fu4 he2 ru2 ， wu3 yue4 bing1 xue3 ying2 。
- kuang4 feng2 zhi4 zhi4 chao2 ， ri4 yue4 kai1 er4 sheng4 。
- da4 chen2 yong4 lao3 cheng2 ， qun2 pi4 yao4 fang1 zheng4 。
- ru2 gong1 yi4 ji3 ren2 ， shang4 wei4 zhuo2 jian4 zheng4 。
- fu2 zhou1 mei3 jing1 nian2 ， shan1 chuan1 yu4 you1 xing1 。
- huang2 huang2 sui4 hua2 wan3 ， ye4 xi3 man4 yin2 yong3 。
- xing2 yi3 wu4 pai2 huai2 ， jin1 men2 dai4 xin1 ming4 。

## 注释

## 译文

## 赏析
