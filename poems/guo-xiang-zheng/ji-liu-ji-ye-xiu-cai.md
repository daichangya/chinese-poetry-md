---
id: guo-xiang-zheng-ji-liu-ji-ye-xiu-cai
title: 寄刘继邺秀才
titlePinyin: ji4 liu2 ji4 ye4 xiu4 cai2
titleSlug: ji-liu-ji-ye-xiu-cai
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔重游乐，寻春之宛陵。
- 天机织出万山锦，虹桥倒影银河明。
- 游丝萦空白日暖，好鸟乱响清风生。
- 叠嶂楼中索美酒，坐上客子皆豪英。
- 诸姬合杂奏弦管，一人妙唱为井琼。
- 玉板斜开厚冰裂，鸳鸯索拍秋波横。
- 酒盏贪欢不知数，梦入瑶池逃宿酲。
- 谁知一别万事错，荷衣倒着来江城。
- 青云散尽落青野，长丝掣断无长鲸。
- 乡山好在却归去，当共故人吟此情。

## 拼音
- yi4 xi1 chong2 you2 le4 ， xun2 chun1 zhi1 wan3 ling2 。
- tian1 ji1 zhi1 chu1 wan4 shan1 jin3 ， hong2 qiao2 dao3 ying3 yin2 he2 ming2 。
- you2 si1 ying2 kong4 bai2 ri4 nuan3 ， hao3 niao3 luan4 xiang3 qing1 feng1 sheng1 。
- die2 zhang4 lou2 zhong1 suo3 mei3 jiu3 ， zuo4 shang4 ke4 zi3 jie1 hao2 ying1 。
- zhu1 ji1 he2 za2 zou4 xian2 guan3 ， yi4 ren2 miao4 chang4 wei4 jing3 qiong2 。
- yu4 ban3 xie2 kai1 hou4 bing1 lie4 ， yuan1 yang1 suo3 pai1 qiu1 bo1 heng2 。
- jiu3 zhan3 tan1 huan1 bu4 zhi1 shu4 ， meng4 ru4 yao2 chi2 tao2 su4 cheng2 。
- shui2 zhi1 yi4 bie2 wan4 shi4 cuo4 ， he2 yi1 dao3 zhe0 lai2 jiang1 cheng2 。
- qing1 yun2 san4 jin4 luo4 qing1 ye3 ， chang2 si1 che4 duan4 wu2 chang2 jing1 。
- xiang1 shan1 hao3 zai4 que4 gui1 qu4 ， dang1 gong4 gu4 ren2 yin2 ci3 qing2 。

## 注释

## 译文

## 赏析
