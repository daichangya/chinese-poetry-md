---
id: guo-xiang-zheng-zuo-li-ting-chong-jiu-xi-tong-dong-mei-wan-yue-quan-jiu
title: 左蠡亭重九夕同东美玩月劝酒
titlePinyin: zuo3 li2 ting2 chong2 jiu3 xi1 tong2 dong1 mei3 wan2 yue4 quan4 jiu3
titleSlug: zuo-li-ting-chong-jiu-xi-tong-dong-mei-wan-yue-quan-jiu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生看月无今宵，一亭危在山之椒。
- 下瞰扬澜连左蠡，白琉璃地覆鲛绡。
- 欲披锦袍搥鼓过，世无贺老谁相和。
- 屈原憔悴湘水滨，夷齐自守西山饿。
- 且来登高望明月，拂拂霜风濯烦热。
- 身心都在清凉宫，一点无尘光皎洁。
- 与君同游执君手，况逢令节当重九。
- 不忧短发还吹帽，头上有巾先漉酒。
- 饮醇酒，望明月。
- 我归姑孰溪，君赴黄金阙。
- 明年此会知谁健，细看茱茰莫轻别。

## 拼音
- ping2 sheng1 kan4 yue4 wu2 jin1 xiao1 ， yi4 ting2 wei1 zai4 shan1 zhi1 jiao1 。
- xia4 kan4 yang2 lan2 lian2 zuo3 li2 ， bai2 liu2 li2 di4 fu4 jiao1 xiao1 。
- yu4 pi1 jin3 pao2 chui2 gu3 guo4 ， shi4 wu2 he4 lao3 shui2 xiang1 he2 。
- qu1 yuan2 qiao2 cui4 xiang1 shui3 bin1 ， yi2 qi2 zi4 shou3 xi1 shan1 e4 。
- qie3 lai2 deng1 gao1 wang4 ming2 yue4 ， fu2 fu2 shuang1 feng1 zhuo2 fan2 re4 。
- shen1 xin1 dou1 zai4 qing1 liang2 gong1 ， yi4 dian3 wu2 chen2 guang1 jiao3 jie2 。
- yu3 jun1 tong2 you2 zhi2 jun1 shou3 ， kuang4 feng2 ling4 jie2 dang1 chong2 jiu3 。
- bu4 you1 duan3 fa1 huan2 chui1 mao4 ， tou2 shang4 you3 jin1 xian1 lu4 jiu3 。
- yin3 chun2 jiu3 ， wang4 ming2 yue4 。
- wo3 gui1 gu1 shu2 xi1 ， jun1 fu4 huang2 jin1 que1 。
- ming2 nian2 ci3 hui4 zhi1 shui2 jian4 ， xi4 kan4 zhu1 yu2 mo4 qing1 bie2 。

## 注释

## 译文

## 赏析
