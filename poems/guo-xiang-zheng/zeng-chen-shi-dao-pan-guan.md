---
id: guo-xiang-zheng-zeng-chen-shi-dao-pan-guan
title: 赠陈师道判官
titlePinyin: zeng4 chen2 shi1 dao4 pan4 guan1
titleSlug: zeng-chen-shi-dao-pan-guan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自从梅老死，诗言失平淡。
- 我欲回众航，力弱不可缆。
- 栖迟二十年，时时漫孤噉。
- 忽逢陈夫子，两目海水湛。
- 为我聊一吟，粹芳超俗艳。
- 又如赵氏璧，毫髪绝瑕玷。
- 愈多愈精好，璀璀摘骊颔。
- 借令李杜在，决敌未应敢。
- 低头亟趋降，吞声就诛贬。
- 招来君尚谦，且曰吾与点。
- 穷朝把樽酒，金斝红浪飐。
- 胡为眷幕府，半百尚𡒄坎。
- 幽兰没萧艾，明珠混野芡。
- 何当叩相阁，斯人愿收敛。
- 置之翰林中，万丈看光焰。

## 拼音
- zi4 cong2 mei2 lao3 si3 ， shi1 yan2 shi1 ping2 dan4 。
- wo3 yu4 hui2 zhong4 hang2 ， li4 ruo4 bu4 ke3 lan3 。
- qi1 chi2 er4 shi2 nian2 ， shi2 shi2 man4 gu1 dan4 。
- hu1 feng2 chen2 fu1 zi3 ， liang3 mu4 hai3 shui3 zhan4 。
- wei4 wo3 liao2 yi4 yin2 ， cui4 fang1 chao1 su2 yan4 。
- you4 ru2 zhao4 shi4 bi4 ， hao2 fa4 jue2 xia2 dian4 。
- yu4 duo1 yu4 jing1 hao3 ， cui3 cui3 zhai1 li2 han4 。
- jie4 ling4 li3 du4 zai4 ， jue2 di2 wei4 ying4 gan3 。
- di1 tou2 ji2 qu1 jiang4 ， tun1 sheng1 jiu4 zhu1 bian3 。
- zhao1 lai2 jun1 shang4 qian1 ， qie3 yue1 wu2 yu3 dian3 。
- qiong2 chao2 ba3 zun1 jiu3 ， jin1 jia3 hong2 lang4 zhan3 。
- hu2 wei4 juan4 mu4 fu3 ， ban4 bai3 shang4 𡒄 kan3 。
- you1 lan2 mei2 xiao1 ai4 ， ming2 zhu1 hun4 ye3 qian4 。
- he2 dang1 kou4 xiang1 ge2 ， si1 ren2 yuan4 shou1 lian3 。
- zhi4 zhi1 han4 lin2 zhong1 ， wan4 zhang4 kan4 guang1 yan4 。

## 注释

## 译文

## 赏析
