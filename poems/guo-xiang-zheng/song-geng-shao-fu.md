---
id: guo-xiang-zheng-song-geng-shao-fu
title: 送耿少府
titlePinyin: song4 geng3 shao4 fu3
titleSlug: song-geng-shao-fu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白沙岸上相逢时，困倚栏干醉似泥。
- 忽然听君诵新作，酒肉顿觉寒风吹。
- 今朝邂逅芜江涘，大轴蒙贶东城诗。
- 雷惊电掣露怪变，山崩海泻能扶持。
- 令人壮观不知己，倦翼欲接青云飞。
- 逸驾固当出尘滓，胡为一命东南驰。
- 洞庭波澜洗天吼，衡岳葱苍挂南斗。
- 穷幽历险诗魂醒，不倦青衫困趋走。
- 屈原贾谊杜子美，白骨荒丘今在否。
- 款骑瘦马一吊之，满眼斜阳入疏柳。
- 诗成寄我慎勿迟，侧望阳春活残朽。
- 暂时离异何足论，酩酊江楼一樽酒。

## 拼音
- bai2 sha1 an4 shang4 xiang1 feng2 shi2 ， kun4 yi3 lan2 gan1 zui4 si4 ni2 。
- hu1 ran2 ting1 jun1 song4 xin1 zuo4 ， jiu3 rou4 dun4 jue2 han2 feng1 chui1 。
- jin1 chao2 xie4 hou4 wu2 jiang1 si4 ， da4 zhou2 meng2 kuang4 dong1 cheng2 shi1 。
- lei2 jing1 dian4 che4 lu4 guai4 bian4 ， shan1 beng1 hai3 xie4 neng2 fu2 chi2 。
- ling4 ren2 zhuang4 guan1 bu4 zhi1 ji3 ， juan4 yi4 yu4 jie1 qing1 yun2 fei1 。
- yi4 jia4 gu4 dang1 chu1 chen2 zi3 ， hu2 wei4 yi2 ming4 dong1 nan2 chi2 。
- dong4 ting2 bo1 lan2 xi3 tian1 hou3 ， heng2 yue4 cong1 cang1 gua4 nan2 dou4 。
- qiong2 you1 li4 xian3 shi1 hun2 xing3 ， bu2 juan4 qing1 shan1 kun4 qu1 zou3 。
- qu1 yuan2 jia3 yi4 du4 zi3 mei3 ， bai2 gu3 huang1 qiu1 jin1 zai4 fou3 。
- kuan3 qi2 shou4 ma3 yi2 diao4 zhi1 ， man3 yan3 xie2 yang2 ru4 shu1 liu3 。
- shi1 cheng2 ji4 wo3 shen4 wu4 chi2 ， ce4 wang4 yang2 chun1 huo2 can2 xiu3 。
- zan4 shi2 li2 yi4 he2 zu2 lun4 ， ming3 ding1 jiang1 lou2 yi4 zun1 jiu3 。

## 注释

## 译文

## 赏析
