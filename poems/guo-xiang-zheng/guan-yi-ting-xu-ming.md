---
id: guo-xiang-zheng-guan-yi-ting-xu-ming
title: 观怡亭序铭
titlePinyin: guan1 yi2 ting2 xu4 ming2
titleSlug: guan-yi-ting-xu-ming
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有唐三百年，绝出阳冰篆。
- 最怜怡亭序，笔画兼众善。
- 磨崕深云间，人迹到应鲜。
- 亦如大君子，隐晦久而显。
- 裂素印麝煤，字字未讹舛。
- 冰冻垂瓦石，犀尖利刀剸。
- 连环不可解，虬尾勇自卷。
- 谁云模以刻，曾是玉工碾。
- 铭辞志尤宏，云翼待风展。
- 琳琅谐八音，雅重参二典。
- 英豪逢一时，江山供广宴。
- 遗踪逐飞鸟，旧址没榛藓。
- 良朋信稀遇，古兴浩难遣。
- 吾宋垂百年，教化固非浅。
- 人人擅文翰，比唐殊媚软。
- 作诗聊自惊，中道尚可勉。

## 拼音
- you3 tang2 san1 bai3 nian2 ， jue2 chu1 yang2 bing1 zhuan4 。
- zui4 lian2 yi2 ting2 xu4 ， bi3 hua4 jian1 zhong4 shan4 。
- mo2 ya2 shen1 yun2 jian1 ， ren2 ji4 dao4 ying4 xian1 。
- yi4 ru2 da4 jun1 zi3 ， yin3 hui4 jiu3 er2 xian3 。
- lie4 su4 yin4 she4 mei2 ， zi4 zi4 wei4 e2 chuan3 。
- bing1 dong4 chui2 wa3 shi2 ， xi1 jian1 li4 dao1 tuan2 。
- lian2 huan2 bu4 ke3 jie3 ， qiu2 wei3 yong3 zi4 juan4 。
- shui2 yun2 mo2 yi3 ke4 ， ceng2 shi4 yu4 gong1 nian3 。
- ming2 ci2 zhi4 you2 hong2 ， yun2 yi4 dai4 feng1 zhan3 。
- lin2 lang2 xie2 ba1 yin1 ， ya3 zhong4 can1 er4 dian3 。
- ying1 hao2 feng2 yi4 shi2 ， jiang1 shan1 gong4 guang3 yan4 。
- yi2 zong1 zhu2 fei1 niao3 ， jiu4 zhi3 mei2 zhen1 xian3 。
- liang2 peng2 xin4 xi1 yu4 ， gu3 xing1 hao4 nan2 qian3 。
- wu2 song4 chui2 bai3 nian2 ， jiao4 hua4 gu4 fei1 qian3 。
- ren2 ren2 shan4 wen2 han4 ， bi3 tang2 shu1 mei4 ruan3 。
- zuo4 shi1 liao2 zi4 jing1 ， zhong1 dao4 shang4 ke3 mian3 。

## 注释

## 译文

## 赏析
