---
id: guo-xiang-zheng-luo-zhong-wang-xiu-cai-tan-liu-bo-shou-dong-jing-mu-qi-xiao-sa-zuo-shi-shi-zhi
title: 洛中王秀才谈刘伯寿动静慕其潇洒作诗识之
titlePinyin: luo4 zhong1 wang2 xiu4 cai2 tan2 liu2 bo2 shou4 dong4 jing4 mu4 qi2 xiao1 sa3 zuo4 shi1 shi2 zhi1
titleSlug: luo-zhong-wang-xiu-cai-tan-liu-bo-shou-dong-jing-mu-qi-xiao-sa-zuo-shi-shi-zhi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客来说刘翁，嵩山跨黄犊。
- 青衣二双鬟，颜色若明玉。
- 手携绿牙笛，随轩奏新曲。
- 倒倾酒榼松下饮，旋开毡帐云中宿。
- 少年富贵老安闲，自道此生无不足。
- 令人慕高标，神魄顿萧爽。
- 何当插两翼，乘风一飞往。
- 永结斯人交，逍遥恣真赏。
- 长哦紫霞篇，洞户琼瑶响。
- 胡为恋青衫，壮节空肮脏。
- 尘埃一閧城郭卑，波澜万顷沧溟广。
- 明朝未作嵩少游，且向江南结鱼网。

## 拼音
- ke4 lai2 shuo1 liu2 weng1 ， song1 shan1 kua4 huang2 du2 。
- qing1 yi1 er4 shuang1 huan2 ， yan2 se4 ruo4 ming2 yu4 。
- shou3 xie2 lü4 ya2 di2 ， sui2 xuan1 zou4 xin1 qu3 。
- dao3 qing1 jiu3 ke1 song1 xia4 yin3 ， xuan2 kai1 zhan1 zhang4 yun2 zhong1 su4 。
- shao4 nian2 fu4 gui4 lao3 an1 xian2 ， zi4 dao4 ci3 sheng1 wu2 bu4 zu2 。
- ling4 ren2 mu4 gao1 biao1 ， shen2 po4 dun4 xiao1 shuang3 。
- he2 dang1 cha1 liang3 yi4 ， cheng2 feng1 yi4 fei1 wang3 。
- yong3 jie2 si1 ren2 jiao1 ， xiao1 yao2 zi4 zhen1 shang3 。
- chang2 o4 zi3 xia2 pian1 ， dong4 hu4 qiong2 yao2 xiang3 。
- hu2 wei4 lian4 qing1 shan1 ， zhuang4 jie2 kong1 ang1 zang1 。
- chen2 ai1 yi2 hong4 cheng2 guo1 bei1 ， bo1 lan2 wan4 qing3 cang1 ming2 guang3 。
- ming2 chao2 wei4 zuo4 song1 shao3 you2 ， qie3 xiang4 jiang1 nan2 jie2 yu2 wang3 。

## 注释

## 译文

## 赏析
