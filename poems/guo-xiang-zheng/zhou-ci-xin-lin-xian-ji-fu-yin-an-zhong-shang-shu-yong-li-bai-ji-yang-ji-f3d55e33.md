---
id: guo-xiang-zheng-zhou-ci-xin-lin-xian-ji-fu-yin-an-zhong-shang-shu-yong-li-bai-ji-yang-ji-f3d55e33
title: 舟次新林先寄府尹安中尚书用李白寄杨江宁韵二首  其一
titlePinyin: zhou1 ci4 xin1 lin2 xian1 ji4 fu3 yin3 an1 zhong1 shang4 shu1 yong4 li3 bai2 ji4 yang2 jiang1 ning2 yun4 er4 shou3     qi2 yi1
titleSlug: zhou-ci-xin-lin-xian-ji-fu-yin-an-zhong-shang-shu-yong-li-bai-ji-yang-ji-f3d55e33
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金陵龙虎国，况与王谢期。
- 挂帆须一往，愿借天风吹。
- 昔解徐孺榻，别来劳梦思。
- 钟峰当北户，浮玉出东池。
- 柳青白下门，鹭栖琼树枝。
- 但对樽中物，何嗟镜里丝。
- 如闻紫泥诏，起公翊明时。
- 霈为天下霖，一洗旱暵悲。
- 请歌甘棠歌，翻作新林诗。

## 拼音
- jin1 ling2 long2 hu3 guo2 ， kuang4 yu3 wang2 xie4 qi1 。
- gua4 fan1 xu1 yi4 wang3 ， yuan4 jie4 tian1 feng1 chui1 。
- xi1 jie3 xu2 ru2 ta4 ， bie2 lai2 lao2 meng4 si1 。
- zhong1 feng1 dang1 bei3 hu4 ， fu2 yu4 chu1 dong1 chi2 。
- liu3 qing1 bai2 xia4 men2 ， lu4 qi1 qiong2 shu4 zhi1 。
- dan4 dui4 zun1 zhong1 wu4 ， he2 jie1 jing4 li3 si1 。
- ru2 wen2 zi3 ni2 zhao4 ， qi3 gong1 yi4 ming2 shi2 。
- pei4 wei4 tian1 xia4 lin2 ， yi4 xi3 han4 han4 bei1 。
- qing3 ge1 gan1 tang2 ge1 ， fan1 zuo4 xin1 lin2 shi1 。

## 注释

## 译文

## 赏析
