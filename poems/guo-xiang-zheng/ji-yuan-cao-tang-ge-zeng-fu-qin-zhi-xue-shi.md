---
id: guo-xiang-zheng-ji-yuan-cao-tang-ge-zeng-fu-qin-zhi-xue-shi
title: 济源草堂歌赠傅钦之学士
titlePinyin: ji4 yuan2 cao3 tang2 ge1 zeng4 fu4 qin1 zhi1 xue2 shi4
titleSlug: ji-yuan-cao-tang-ge-zeng-fu-qin-zhi-xue-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秀气鸿蒙济州曲，十歌清池万竿竹。
- 竹里修椽架草堂，不羡长安买华屋。
- 春生广野碧玉柔，月拥翠岚银粉扑。
- 低飞白鹭拣晴沙，闻晓黄鹂啭乔木。
- 明明长剑倚太行，拂拂愁烟蔽盘谷。
- 重冈渐远势愈高，云开青出分秋毫。
- 龙蛇鳞甲雪霜洗，壮士四顾空提刀。
- 阴晴万变恣吟写，三叠琴声猿夜嗥。
- 君不见古来功名输隐叟，种桃采芝皆皓首。
- 不将机械搅灵源，能使形骸颇长久。
- 明公何年归草堂，扁舟我即浮沧浪。
- 江鱼有味四时美，一蓑醉临芦花傍。
- 男儿彼此送终毕，自算此身无得失。
- 江东片月过河阳，为照两处无何乡。

## 拼音
- xiu4 qi4 hong2 meng2 ji4 zhou1 qu3 ， shi2 ge1 qing1 chi2 wan4 gan1 zhu2 。
- zhu2 li3 xiu1 chuan2 jia4 cao3 tang2 ， bu2 xian4 chang2 an1 mai3 hua2 wu1 。
- chun1 sheng1 guang3 ye3 bi4 yu4 rou2 ， yue4 yong1 cui4 lan2 yin2 fen3 pu1 。
- di1 fei1 bai2 lu4 jian3 qing2 sha1 ， wen2 xiao3 huang2 li2 zhuan4 qiao2 mu4 。
- ming2 ming2 chang2 jian4 yi3 tai4 hang2 ， fu2 fu2 chou2 yan1 bi4 pan2 gu3 。
- zhong4 gang1 jian4 yuan3 shi4 yu4 gao1 ， yun2 kai1 qing1 chu1 fen1 qiu1 hao2 。
- long2 she2 lin2 jia3 xue3 shuang1 xi3 ， zhuang4 shi4 si4 gu4 kong1 ti2 dao1 。
- yin1 qing2 wan4 bian4 zi4 yin2 xie3 ， san1 die2 qin2 sheng1 yuan2 ye4 hao2 。
- jun1 bu2 jian4 gu3 lai2 gong1 ming2 shu1 yin3 sou3 ， zhong3 tao2 cai3 zhi1 jie1 hao4 shou3 。
- bu4 jiang1 ji1 xie4 jiao3 ling2 yuan2 ， neng2 shi3 xing2 hai2 po1 chang2 jiu3 。
- ming2 gong1 he2 nian2 gui1 cao3 tang2 ， pian1 zhou1 wo3 ji2 fu2 cang1 lang4 。
- jiang1 yu2 you3 wei4 si4 shi2 mei3 ， yi4 suo1 zui4 lin2 lu2 hua1 bang4 。
- nan2 er2 bi3 ci3 song4 zhong1 bi4 ， zi4 suan4 ci3 shen1 wu2 de2 shi1 。
- jiang1 dong1 pian4 yue4 guo4 he2 yang2 ， wei4 zhao4 liang3 chu4 wu2 he2 xiang1 。

## 注释

## 译文

## 赏析
