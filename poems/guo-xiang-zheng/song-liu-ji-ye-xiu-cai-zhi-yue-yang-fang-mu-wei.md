---
id: guo-xiang-zheng-song-liu-ji-ye-xiu-cai-zhi-yue-yang-fang-mu-wei
title: 送刘继邺秀才之岳阳访木尉
titlePinyin: song4 liu2 ji4 ye4 xiu4 cai2 zhi1 yue4 yang2 fang3 mu4 wei4
titleSlug: song-liu-ji-ye-xiu-cai-zhi-yue-yang-fang-mu-wei
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群鸟栖霜羽毛缩，孤雁冥飞何处宿。
- 芦花糁白天无声，灵妃鼓彻潇湘曲。
- 此时归梦寻故乡，谁道行人鬓长绿。
- 平生所得惟悲歌，时命未遇君如何。
- 满怀策尽献不售，凤凰飘泊无嘉禾。
- 困鳞不借一杯水，异时安用西江波。
- 岳阳高楼挂星斗，楼中子真闻旧友。
- 请舒和气邀阳春，便酿重湖作浓酒。
- 山叶撩乱舞，山鸟纵横啼。
- 古人交道贵终始，乐酣醉倒君莫疑。
- 否极泰来不可测，岂有壮士长栖迟。
- 岂有壮士长栖迟，青云歧路看横飞。

## 拼音
- qun2 niao3 qi1 shuang1 yu3 mao2 suo1 ， gu1 yan4 ming2 fei1 he2 chu4 su4 。
- lu2 hua1 shen1 bai2 tian1 wu2 sheng1 ， ling2 fei1 gu3 che4 xiao1 xiang1 qu3 。
- ci3 shi2 gui1 meng4 xun2 gu4 xiang1 ， shui2 dao4 xing2 ren2 bin4 chang2 lü4 。
- ping2 sheng1 suo3 de2 wei2 bei1 ge1 ， shi2 ming4 wei4 yu4 jun1 ru2 he2 。
- man3 huai2 ce4 jin4 xian4 bu2 shou4 ， feng4 huang2 piao1 bo2 wu2 jia1 he2 。
- kun4 lin2 bu2 jie4 yi4 bei1 shui3 ， yi4 shi2 an1 yong4 xi1 jiang1 bo1 。
- yue4 yang2 gao1 lou2 gua4 xing1 dou4 ， lou2 zhong1 zi3 zhen1 wen2 jiu4 you3 。
- qing3 shu1 he2 qi4 yao1 yang2 chun1 ， bian4 niang4 zhong4 hu2 zuo4 nong2 jiu3 。
- shan1 ye4 liao2 luan4 wu3 ， shan1 niao3 zong4 heng2 ti2 。
- gu3 ren2 jiao1 dao4 gui4 zhong1 shi3 ， le4 han1 zui4 dao3 jun1 mo4 yi2 。
- pi3 ji2 tai4 lai2 bu4 ke3 ce4 ， qi3 you3 zhuang4 shi4 chang2 qi1 chi2 。
- qi3 you3 zhuang4 shi4 chang2 qi1 chi2 ， qing1 yun2 qi2 lu4 kan4 heng2 fei1 。

## 注释

## 译文

## 赏析
