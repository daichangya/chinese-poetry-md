---
id: guo-xiang-zheng-zeng-si-shou-song-zi-jian
title: 赠泗守宋子坚
titlePinyin: zeng4 si4 shou3 song4 zi3 jian1
titleSlug: zeng-si-shou-song-zi-jian
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔始相遇，谏院吴侯家。
- 君颜清且少，皓雪敷琼花。
- 把酒听高谈，正气横镆铘。
- 倏别二十载，各在天一涯。
- 君去登朝闺，我方浮海槎。
- 进退自殊辙，音尘空雁驾。
- 朅来淮上守，政声被幽遐。
- 填德在风俗，余春散禾麻。
- 斤斤梁栋材，葱苍蛰龙蛇。
- 匠石未回首，电雹无倾斜。
- 而我造宾榻，逢鬓吹尘沙。
- 欢言问往事，念此岁月赊。
- 开馆使休息，投文误矜夸。
- 伯乐虽一顾，惭非真渥漥。
- 功名业已晚，世路今仍差。
- 独既醒不容，混迹良可嗟。
- 清江秀山水，白酒浮月华。
- 深犁熟粳稻，浅钓多鱼虾。
- 长为避俗翁，不落猛虎牙。
- 愿言虽未谐，行矣君及瓜。

## 拼音
- yi4 xi1 shi3 xiang1 yu4 ， jian4 yuan4 wu2 hou2 jia1 。
- jun1 yan2 qing1 qie3 shao3 ， hao4 xue3 fu1 qiong2 hua1 。
- ba3 jiu3 ting1 gao1 tan2 ， zheng4 qi4 heng2 mo4 ye2 。
- shu1 bie2 er4 shi2 zai3 ， ge4 zai4 tian1 yi4 ya2 。
- jun1 qu4 deng1 chao2 gui1 ， wo3 fang1 fu2 hai3 cha2 。
- jin4 tui4 zi4 shu1 zhe2 ， yin1 chen2 kong1 yan4 jia4 。
- qie4 lai2 huai2 shang4 shou3 ， zheng4 sheng1 bei4 you1 xia2 。
- tian2 de2 zai4 feng1 su2 ， yu2 chun1 san4 he2 ma2 。
- jin1 jin1 liang2 dong4 cai2 ， cong1 cang1 zhe2 long2 she2 。
- jiang4 shi2 wei4 hui2 shou3 ， dian4 bao2 wu2 qing1 xie2 。
- er2 wo3 zao4 bin1 ta4 ， feng2 bin4 chui1 chen2 sha1 。
- huan1 yan2 wen4 wang3 shi4 ， nian4 ci3 sui4 yue4 she1 。
- kai1 guan3 shi3 xiu1 xi0 ， tou2 wen2 wu4 jin1 kua1 。
- bo2 le4 sui1 yi2 gu4 ， can2 fei1 zhen1 wo4 wa1 。
- gong1 ming2 ye4 yi3 wan3 ， shi4 lu4 jin1 reng2 cha4 。
- du2 ji4 xing3 bu4 rong2 ， hun4 ji4 liang2 ke3 jie1 。
- qing1 jiang1 xiu4 shan1 shui3 ， bai2 jiu3 fu2 yue4 hua2 。
- shen1 li2 shu2 jing1 dao4 ， qian3 diao4 duo1 yu2 xia1 。
- chang2 wei4 bi4 su2 weng1 ， bu2 luo4 meng3 hu3 ya2 。
- yuan4 yan2 sui1 wei4 xie2 ， xing2 yi3 jun1 ji2 gua1 。

## 注释

## 译文

## 赏析
