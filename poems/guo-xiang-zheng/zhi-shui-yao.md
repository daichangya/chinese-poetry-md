---
id: guo-xiang-zheng-zhi-shui-yao
title: 治水谣
titlePinyin: zhi4 shui3 yao2
titleSlug: zhi-shui-yao
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年圩破官不救，阙食逋亡十八九。
- 今年大水如去年，民困适遭何令贤。
- 贤哉何令能治水，枪木编芦多准拟。
- 赏罚公平贫富均，赤脚亲临食亡匕。
- 每趋危垫必身先，往复连宵几百里。
- 浪头作恶工莫施，一拜能令二龙起。
- 白龙先去黑龙随，鳞鬣分明皆见之。
- 须臾浪定埂可御，父老惊嗟咸涕洟。
- 西门投巫安足比，亦胜乘舆济溱洧。
- 活我生灵十万家，惠泽阴功浃神理。
- 天子临轩方用才，时时有诏搜草莱。
- 请歌何令能治水，愿采斯言献天子。

## 拼音
- qu4 nian2 xu1 po4 guan1 bu2 jiu4 ， que1 shi2 bu1 wang2 shi2 ba1 jiu3 。
- jin1 nian2 da4 shui3 ru2 qu4 nian2 ， min2 kun4 shi4 zao1 he2 ling4 xian2 。
- xian2 zai1 he2 ling4 neng2 zhi4 shui3 ， qiang1 mu4 bian1 lu2 duo1 zhun3 ni3 。
- shang3 fa2 gong1 ping2 pin2 fu4 jun1 ， chi4 jiao3 qin1 lin2 shi2 wang2 bi3 。
- mei3 qu1 wei1 dian4 bi4 shen1 xian1 ， wang3 fu4 lian2 xiao1 ji3 bai3 li3 。
- lang4 tou0 zuo4 e4 gong1 mo4 shi1 ， yi2 bai4 neng2 ling4 er4 long2 qi3 。
- bai2 long2 xian1 qu4 hei1 long2 sui2 ， lin2 lie4 fen1 ming2 jie1 jian4 zhi1 。
- xu1 yu2 lang4 ding4 geng3 ke3 yu4 ， fu4 lao3 jing1 jie1 xian2 ti4 yi2 。
- xi1 men2 tou2 wu1 an1 zu2 bi3 ， yi4 sheng4 cheng2 yu2 ji4 zhen1 wei3 。
- huo2 wo3 sheng1 ling2 shi2 wan4 jia1 ， hui4 ze2 yin1 gong1 jia1 shen2 li3 。
- tian1 zi3 lin2 xuan1 fang1 yong4 cai2 ， shi2 shi2 you3 zhao4 sou1 cao3 lai2 。
- qing3 ge1 he2 ling4 neng2 zhi4 shui3 ， yuan4 cai3 si1 yan2 xian4 tian1 zi3 。

## 注释

## 译文

## 赏析
