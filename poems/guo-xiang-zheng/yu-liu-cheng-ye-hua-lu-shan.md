---
id: guo-xiang-zheng-yu-liu-cheng-ye-hua-lu-shan
title: 与柳丞夜话庐山
titlePinyin: yu3 liu3 cheng2 ye4 hua4 lu2 shan1
titleSlug: yu-liu-cheng-ye-hua-lu-shan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家庐山下，我昔庐山游。
- 芜阴偶会合，共忆林泉幽。
- 山脚仙佛居，宝阁连琼楼。
- 客子多所至，未足勤吾求。
- 最爱山北冈，鸟道通岩陬。
- 其初惠远辈，遗芳至今留。
- 嵬峨定心石，欲脱如簪抽。
- 下视千仞溪，半空五云浮。
- 石门扼危磴，天瀑垂还收。
- 微风仙籁奏，灵草香气柔。
- 龙吟万壑响，桂子落三秋。
- 安栖虽未能，历览稍已周。
- 一别几三年，万事何悠悠。
- 日月随转目，霜雪易满头。
- 饥将无稻粮，寒亦乏衣裘。
- 虽非圣贤耻，自起妻儿羞。
- 慨欲携锄犁，为君耕旧丘。
- 经年饱蔬粟，吾道从休休。

## 拼音
- jun1 jia1 lu2 shan1 xia4 ， wo3 xi1 lu2 shan1 you2 。
- wu2 yin1 ou3 hui4 he2 ， gong4 yi4 lin2 quan2 you1 。
- shan1 jiao3 xian1 fo2 ju1 ， bao3 ge2 lian2 qiong2 lou2 。
- ke4 zi3 duo1 suo3 zhi4 ， wei4 zu2 qin2 wu2 qiu2 。
- zui4 ai4 shan1 bei3 gang1 ， niao3 dao4 tong1 yan2 zou1 。
- qi2 chu1 hui4 yuan3 bei4 ， yi2 fang1 zhi4 jin1 liu2 。
- wei2 e2 ding4 xin1 shi2 ， yu4 tuo1 ru2 zan1 chou1 。
- xia4 shi4 qian1 ren4 xi1 ， ban4 kong1 wu3 yun2 fu2 。
- shi2 men2 e4 wei1 deng4 ， tian1 pu4 chui2 hai2 shou1 。
- wei1 feng1 xian1 lai4 zou4 ， ling2 cao3 xiang1 qi4 rou2 。
- long2 yin2 wan4 he4 xiang3 ， gui4 zi3 luo4 san1 qiu1 。
- an1 qi1 sui1 wei4 neng2 ， li4 lan3 shao1 yi3 zhou1 。
- yi4 bie2 ji3 san1 nian2 ， wan4 shi4 he2 you1 you1 。
- ri4 yue4 sui2 zhuan3 mu4 ， shuang1 xue3 yi4 man3 tou2 。
- ji1 jiang1 wu2 dao4 liang2 ， han2 yi4 fa2 yi1 qiu2 。
- sui1 fei1 sheng4 xian2 chi3 ， zi4 qi3 qi1 er2 xiu1 。
- kai3 yu4 xie2 chu2 li2 ， wei4 jun1 geng1 jiu4 qiu1 。
- jing1 nian2 bao3 shu1 su4 ， wu2 dao4 cong2 xiu1 xiu1 。

## 注释

## 译文

## 赏析
