---
id: guo-xiang-zheng-an-zhong-shang-shu-jian-zhao-tong-zhu-gong-deng-yu-hua-tai
title: 安中尚书见招同诸公登雨华台
titlePinyin: an1 zhong1 shang4 shu1 jian4 zhao1 tong2 zhu1 gong1 deng1 yu3 hua2 tai2
titleSlug: an-zhong-shang-shu-jian-zhao-tong-zhu-gong-deng-yu-hua-tai
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城南五里近，驱车稍停休。
- 层台临古刹，欣陪清净游。
- 凭高送远目，考古思名流。
- 更读琳瑯篇，叙事何其周。
- 尸黎与法云，接迹居岩幽。
- 趣将金仙谐，行匪邪径由。
- 至今手植松，千丈腾龙虬。
- 悟发特异众，妙龄已依刘。
- 天华无根蒂，应讲来飞浮。
- 帝释昔举手，此理谁可侔。
- 迩来表前踪，新亭压鼇头。
- 空渚栖古月，大江浴清秋。
- 旷怀出十地，壮气横九州。
- 三山连天门，水府卧金牛。
- 故国罗绮灭，深宫榛莽留。
- 兴亡千岁间，愁绪如缲抽。
- 惟余北岭云，无心自悠悠。
- 高鸿正飞冥，网罗安得收。
- 公等真丈夫，问学皆渊丘。
- 不应持使旄，归合登瀛洲。
- 桓桓鼎鼐司，落落金马俦。
- 君臣若尧舜，明良互赓酬。
- 胡为慕瞿聃，玄微解而优。
- 愿舒三日霖，慰此旱岁求。
- 乾坤涵润泽，使我醉两眸。
- 咄嗟勿重陈，玉树后庭讴。

## 拼音
- cheng2 nan2 wu3 li3 jin4 ， qu1 che1 shao1 ting2 xiu1 。
- ceng2 tai2 lin2 gu3 cha4 ， xin1 pei2 qing1 jing4 you2 。
- ping2 gao1 song4 yuan3 mu4 ， kao3 gu3 si1 ming2 liu2 。
- geng4 du2 lin2 lang2 pian1 ， xu4 shi4 he2 qi2 zhou1 。
- shi1 li2 yu3 fa3 yun2 ， jie1 ji4 ju1 yan2 you1 。
- qu4 jiang1 jin1 xian1 xie2 ， xing2 fei3 xie2 jing4 you2 。
- zhi4 jin1 shou3 zhi2 song1 ， qian1 zhang4 teng2 long2 qiu2 。
- wu4 fa1 te4 yi4 zhong4 ， miao4 ling2 yi3 yi1 liu2 。
- tian1 hua2 wu2 gen1 di4 ， ying4 jiang3 lai2 fei1 fu2 。
- di4 shi4 xi1 ju3 shou3 ， ci3 li3 shui2 ke3 mou2 。
- er3 lai2 biao3 qian2 zong1 ， xin1 ting2 ya1 ao2 tou2 。
- kong1 zhu3 qi1 gu3 yue4 ， da4 jiang1 yu4 qing1 qiu1 。
- kuang4 huai2 chu1 shi2 di4 ， zhuang4 qi4 heng2 jiu3 zhou1 。
- san1 shan1 lian2 tian1 men2 ， shui3 fu3 wo4 jin1 niu2 。
- gu4 guo2 luo2 qi3 mie4 ， shen1 gong1 zhen1 mang3 liu2 。
- xing1 wang2 qian1 sui4 jian1 ， chou2 xu4 ru2 qiao1 chou1 。
- wei2 yu2 bei3 ling3 yun2 ， wu2 xin1 zi4 you1 you1 。
- gao1 hong2 zheng4 fei1 ming2 ， wang3 luo2 an1 de2 shou1 。
- gong1 deng3 zhen1 zhang4 fu0 ， wen4 xue2 jie1 yuan1 qiu1 。
- bu2 ying4 chi2 shi3 mao2 ， gui1 he2 deng1 ying2 zhou1 。
- huan2 huan2 ding3 nai4 si1 ， luo4 luo4 jin1 ma3 chou2 。
- jun1 chen2 ruo4 yao2 shun4 ， ming2 liang2 hu4 geng1 chou2 。
- hu2 wei4 mu4 qu2 dan1 ， xuan2 wei1 jie3 er2 you1 。
- yuan4 shu1 san1 ri4 lin2 ， wei4 ci3 han4 sui4 qiu2 。
- qian2 kun1 han2 run4 ze2 ， shi3 wo3 zui4 liang3 mou2 。
- duo1 jie1 wu4 zhong4 chen2 ， yu4 shu4 hou4 ting2 ou1 。

## 注释

## 译文

## 赏析
