---
id: guo-xiang-zheng-ti-jing-zhong-yuan-zeng-meng-chan-bo
title: 题净众院赠蒙禅伯
titlePinyin: ti2 jing4 zhong4 yuan4 zeng4 meng2 chan2 bo2
titleSlug: ti-jing-zhong-yuan-zeng-meng-chan-bo
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南州三百寺，此寺最辉焕。
- 石开千丈渠，泉飞日华乱。
- 供僧无定员，连床接云汉。
- 经营始十载，物物悉已换。
- 上人固多才，不独悟禅观。
- 其师老黄蘖，简肃众所惮。
- 承音既亲切，妙顶醍醐灌。
- 登门已清凉，定步济彼岸。
- 融融接软语，群疑自消泮。
- 每游即忘还，微风洒尘汗。

## 拼音
- nan2 zhou1 san1 bai3 si4 ， ci3 si4 zui4 hui1 huan4 。
- shi2 kai1 qian1 zhang4 qu2 ， quan2 fei1 ri4 hua2 luan4 。
- gong4 seng1 wu2 ding4 yuan2 ， lian2 chuang2 jie1 yun2 han4 。
- jing1 ying2 shi3 shi2 zai3 ， wu4 wu4 xi1 yi3 huan4 。
- shang4 ren2 gu4 duo1 cai2 ， bu4 du2 wu4 chan2 guan1 。
- qi2 shi1 lao3 huang2 nie4 ， jian3 su4 zhong4 suo3 dan4 。
- cheng2 yin1 ji4 qin1 qie4 ， miao4 ding3 ti2 hu2 guan4 。
- deng1 men2 yi3 qing1 liang2 ， ding4 bu4 ji4 bi3 an4 。
- rong2 rong2 jie1 ruan3 yu3 ， qun2 yi2 zi4 xiao1 pan4 。
- mei3 you2 ji2 wang4 hai2 ， wei1 feng1 sa3 chen2 han4 。

## 注释

## 译文

## 赏析
