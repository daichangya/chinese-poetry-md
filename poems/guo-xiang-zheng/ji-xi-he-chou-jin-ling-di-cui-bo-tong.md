---
id: guo-xiang-zheng-ji-xi-he-chou-jin-ling-di-cui-bo-tong
title: 即席和酬金陵狄倅伯通
titlePinyin: ji2 xi2 he2 chou2 jin1 ling2 di2 cui4 bo2 tong1
titleSlug: ji-xi-he-chou-jin-ling-di-cui-bo-tong
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虎踞龙盘古名郡，势欲凌波予未信。
- 偶摇双桨下天门，白鹭三山随一瞬。
- 舍舟登岸青溪滨，蒙蒙柳眼初含春。
- 感君携酒唤小妾，要我一饮颓冠巾。
- 开怀猛酌宁辞醉，明朝且入梁朝寺。
- 刀裁赤量非扇迷，兴来欲跨横空使。
- 南风更送琳瑯篇，明珠十斛投归船。
- 与君定交增浩然，谁谓此行垂槖还。

## 拼音
- hu3 ju4 long2 pan2 gu3 ming2 jun4 ， shi4 yu4 ling2 bo1 yu3 wei4 xin4 。
- ou3 yao2 shuang1 jiang3 xia4 tian1 men2 ， bai2 lu4 san1 shan1 sui2 yi2 shun4 。
- she4 zhou1 deng1 an4 qing1 xi1 bin1 ， meng2 meng2 liu3 yan3 chu1 han2 chun1 。
- gan3 jun1 xie2 jiu3 huan4 xiao3 qie4 ， yao4 wo3 yi4 yin3 tui2 guan1 jin1 。
- kai1 huai2 meng3 zhuo2 ning2 ci2 zui4 ， ming2 chao2 qie3 ru4 liang2 chao2 si4 。
- dao1 cai2 chi4 liang2 fei1 shan4 mi2 ， xing1 lai2 yu4 kua4 heng2 kong1 shi3 。
- nan2 feng1 geng4 song4 lin2 lang2 pian1 ， ming2 zhu1 shi2 hu2 tou2 gui1 chuan2 。
- yu3 jun1 ding4 jiao1 zeng1 hao4 ran2 ， shui2 wei4 ci3 xing2 chui2 tuo2 hai2 。

## 注释

## 译文

## 赏析
