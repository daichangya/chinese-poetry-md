---
id: guo-xiang-zheng-tou-su-fan-chang-xu-shi-shui-ge
title: 投宿繁昌徐氏水阁
titlePinyin: tou2 su4 fan2 chang1 xu2 shi4 shui3 ge2
titleSlug: tou-su-fan-chang-xu-shi-shui-ge
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东池种莲子，西池养肥鱼。
- 盈缸酿美酒，满盘具新蔬。
- 客来径一醉，疑是桃源图。
- 此事未足议，弟兄皆业儒。
- 大弟已登科，高名动乡闾。
- 季弟复连荐，豹变应时须。
- 长兄恬自养，云卧随卷舒。
- 物至我则应，隐德良有余。
- 客有醉吟叟，六月骑蹇驴。
- 避暑寻名山，遂登君子居。
- 饮弄池上月，一宿能清虚。
- 相看不相厌，欲去且踟蹰。

## 拼音
- dong1 chi2 zhong3 lian2 zi3 ， xi1 chi2 yang3 fei2 yu2 。
- ying2 gang1 niang4 mei3 jiu3 ， man3 pan2 ju4 xin1 shu1 。
- ke4 lai2 jing4 yi2 zui4 ， yi2 shi4 tao2 yuan2 tu2 。
- ci3 shi4 wei4 zu2 yi4 ， di4 xiong0 jie1 ye4 ru2 。
- da4 di4 yi3 deng1 ke1 ， gao1 ming2 dong4 xiang1 lü2 。
- ji4 di4 fu4 lian2 jian4 ， bao4 bian4 ying4 shi2 xu1 。
- zhang3 xiong1 tian2 zi4 yang3 ， yun2 wo4 sui2 juan4 shu1 。
- wu4 zhi4 wo3 ze2 ying4 ， yin3 de2 liang2 you3 yu2 。
- ke4 you3 zui4 yin2 sou3 ， liu4 yue4 qi2 jian3 lü2 。
- bi4 shu3 xun2 ming2 shan1 ， sui4 deng1 jun1 zi3 ju1 。
- yin3 nong4 chi2 shang4 yue4 ， yi2 su4 neng2 qing1 xu1 。
- xiang1 kan4 bu4 xiang1 yan4 ， yu4 qu4 qie3 chi2 chu2 。

## 注释

## 译文

## 赏析
