---
id: guo-xiang-zheng-liu-ti-lu-xue-shi-wu-wei-jun-zhe-ju-lang-xuan
title: 留题吕学士无为军谪居廊轩
titlePinyin: liu2 ti2 lü3 xue2 shi4 wu2 wei2 jun1 zhe2 ju1 lang2 xuan1
titleSlug: liu-ti-lu-xue-shi-wu-wei-jun-zhe-ju-lang-xuan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城头高轩跳千里，数里苍山兼寒水。
- 帆开半落有无间，鸟飞不断丹青里。
- 北斗疏疏河汉晓，蓬莱一登天下小。
- 心随境化形亦忘，谁道霜翎老华表。
- 曹公窥吴教水战，虎貔蹙踏鲸鼍转。
- 野父相传此渡头，鱼网时时得遗箭。
- 当场英气安在哉，千年绝景藏蒿莱。
- 地祗监护待贤者，栏干倚遍倾金罍。
- 目送白云望尧阙，忠功孝名坚一节。
- 明时不作离骚经，玉上青蝇解磨灭。
- 升沈偶然安足嗟，与君高咏思无邪。
- 数声长笛奏何处，微风吹落天之涯。
- 天涯桂树清辉发，万顷波澜冻冰雪。
- 若承紫诏返瀛洲，此地曾忘迁谪忧。

## 拼音
- cheng2 tou2 gao1 xuan1 tiao4 qian1 li3 ， shu4 li3 cang1 shan1 jian1 han2 shui3 。
- fan1 kai1 ban4 luo4 you3 wu2 jian4 ， niao3 fei1 bu2 duan4 dan1 qing1 li3 。
- bei3 dou4 shu1 shu1 he2 han4 xiao3 ， peng2 lai2 yi4 deng1 tian1 xia4 xiao3 。
- xin1 sui2 jing4 hua4 xing2 yi4 wang4 ， shui2 dao4 shuang1 ling2 lao3 hua2 biao3 。
- cao2 gong1 kui1 wu2 jiao4 shui3 zhan4 ， hu3 pi2 cu4 ta4 jing1 tuo2 zhuan3 。
- ye3 fu4 xiang1 chuan2 ci3 du4 tou2 ， yu2 wang3 shi2 shi2 de2 yi2 jian4 。
- dang1 chang3 ying1 qi4 an1 zai4 zai1 ， qian1 nian2 jue2 jing3 cang2 hao1 lai2 。
- di4 zhi1 jian1 hu4 dai4 xian2 zhe3 ， lan2 gan1 yi3 bian4 qing1 jin1 lei2 。
- mu4 song4 bai2 yun2 wang4 yao2 que1 ， zhong1 gong1 xiao4 ming2 jian1 yi4 jie2 。
- ming2 shi2 bu2 zuo4 li2 sao1 jing1 ， yu4 shang4 qing1 ying2 jie3 mo2 mie4 。
- sheng1 shen3 ou3 ran2 an1 zu2 jie1 ， yu3 jun1 gao1 yong3 si1 wu2 xie2 。
- shu4 sheng1 chang2 di2 zou4 he2 chu4 ， wei1 feng1 chui1 luo4 tian1 zhi1 ya2 。
- tian1 ya2 gui4 shu4 qing1 hui1 fa1 ， wan4 qing3 bo1 lan2 dong4 bing1 xue3 。
- ruo4 cheng2 zi3 zhao4 fan3 ying2 zhou1 ， ci3 di4 ceng2 wang4 qian1 zhe2 you1 。

## 注释

## 译文

## 赏析
