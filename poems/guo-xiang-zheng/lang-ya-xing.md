---
id: guo-xiang-zheng-lang-ya-xing
title: 琅琊行
titlePinyin: lang2 ya2 xing2
titleSlug: lang-ya-xing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 琅琊异他山，坡陀晦诸峰。
- 惟有山下水，其源与天通。
- 寻源见楼阁，鸳瓦青重重。
- 宝镜递华灯，空岩散疏钟。
- 薫成香积界，回首非尘笼。
- 阳冰俗篆未足数，禹偁八咏元无功。
- 我来独酌惜已晚，醉倒不见欧阳公。
- 摩挲苍崖读旧记，谁掣玉索纒蛟龙。
- 不忧石泐解磨灭，斯文自与元气同。
- 徘徊落日跨马去，老松为我摇悲风。

## 拼音
- lang2 ya2 yi4 ta1 shan1 ， po1 tuo2 hui4 zhu1 feng1 。
- wei2 you3 shan1 xia4 shui3 ， qi2 yuan2 yu3 tian1 tong1 。
- xun2 yuan2 jian4 lou2 ge2 ， yuan1 wa3 qing1 chong2 chong2 。
- bao3 jing4 di4 hua2 deng1 ， kong1 yan2 san4 shu1 zhong1 。
- xun1 cheng2 xiang1 ji1 jie4 ， hui2 shou3 fei1 chen2 long2 。
- yang2 bing1 su2 zhuan4 wei4 zu2 shu4 ， yu3 cheng1 ba1 yong3 yuan2 wu2 gong1 。
- wo3 lai2 du2 zhuo2 xi1 yi3 wan3 ， zui4 dao3 bu2 jian4 ou1 yang2 gong1 。
- mo2 suo1 cang1 ya2 du2 jiu4 ji4 ， shui2 che4 yu4 suo3 chan2 jiao1 long2 。
- bu4 you1 shi2 le4 jie3 mo2 mie4 ， si1 wen2 zi4 yu3 yuan2 qi4 tong2 。
- pai2 huai2 luo4 ri4 kua4 ma3 qu4 ， lao3 song1 wei4 wo3 yao2 bei1 feng1 。

## 注释

## 译文

## 赏析
