---
id: guo-xiang-zheng-zhong-chun-ying-tao-xia-tong-xu-sun-zhi-xiao-yin-yin-yi-zeng-zhi
title: 仲春樱桃下同许损之小饮因以赠之
titlePinyin: zhong4 chun1 ying1 tao2 xia4 tong2 xu3 sun3 zhi1 xiao3 yin3 yin1 yi3 zeng4 zhi1
titleSlug: zhong-chun-ying-tao-xia-tong-xu-sun-zhi-xiao-yin-yin-yi-zeng-zhi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见古人悲歌愁杀人，一片花飞减却春。
- 径须沽取就花饮，暂时烂醉陶天真。
- 借令黄金大于斗，岂买人间百年寿。
- 但愿青春永不归，更得沧溟化浓酒。
- 朝酌弗干，暮倾弗竭。
- 东向浮桑采日枝，西入瑶池浴明月。
- 枯桐三尺安足弹，重华去矣薰风寒。
- 夷齐耻食首阳粟，屈子徒佩潇湘兰。
- 噫吁嚱哉贤与愚，同归一死胡为乎。
- 共君极饮且烂醉，指点世路皆虚无。
- 许损之，尔为我满斟，我为尔高吟。
- 相逢莫恨晚，结交贵知心。
- 坐看南山一片雾，忽成千里万里之春阴。

## 拼音
- jun1 bu2 jian4 gu3 ren2 bei1 ge1 chou2 sha1 ren2 ， yi2 pian4 hua1 fei1 jian3 que4 chun1 。
- jing4 xu1 gu1 qu3 jiu4 hua1 yin3 ， zan4 shi2 lan4 zui4 tao2 tian1 zhen1 。
- jie4 ling4 huang2 jin1 da4 yu2 dou4 ， qi3 mai3 ren2 jian1 bai3 nian2 shou4 。
- dan4 yuan4 qing1 chun1 yong3 bu4 gui1 ， geng4 de2 cang1 ming2 hua4 nong2 jiu3 。
- chao2 zhuo2 fu2 gan1 ， mu4 qing1 fu2 jie2 。
- dong1 xiang4 fu2 sang1 cai3 ri4 zhi1 ， xi1 ru4 yao2 chi2 yu4 ming2 yue4 。
- ku1 tong2 san1 chi3 an1 zu2 tan2 ， zhong4 hua2 qu4 yi3 xun1 feng1 han2 。
- yi2 qi2 chi3 shi2 shou3 yang2 su4 ， qu1 zi3 tu2 pei4 xiao1 xiang1 lan2 。
- yi1 xu1 xi1 zai1 xian2 yu3 yu2 ， tong2 gui1 yi1 si3 hu2 wei4 hu1 。
- gong4 jun1 ji2 yin3 qie3 lan4 zui4 ， zhi3 dian3 shi4 lu4 jie1 xu1 wu2 。
- xu3 sun3 zhi1 ， er3 wei4 wo3 man3 zhen1 ， wo3 wei4 er3 gao1 yin2 。
- xiang1 feng2 mo4 hen4 wan3 ， jie2 jiao1 gui4 zhi1 xin1 。
- zuo4 kan4 nan2 shan1 yi2 pian4 wu4 ， hu1 cheng2 qian1 li3 wan4 li3 zhi1 chun1 yin1 。

## 注释

## 译文

## 赏析
