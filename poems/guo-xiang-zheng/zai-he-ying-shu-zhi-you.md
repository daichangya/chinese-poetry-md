---
id: guo-xiang-zheng-zai-he-ying-shu-zhi-you
title: 再和颖叔志游
titlePinyin: zai4 he2 ying3 shu1 zhi4 you2
titleSlug: zai-he-ying-shu-zhi-you
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君为五羊仙，我效退之拜。
- 默契如来禅，安用传画绘。
- 沧海虽云阔，万里有限际。
- 请从造物论，一瞬即破碎。
- 灵龟胡为乎，钻灼烂腹背。
- 生能发幽冤，神理助奇怪。
- 晚投古寺食，荤味不如菜。
- 摩挲庭下碑，百岁苍藓晦。
- 忽逢润经处，房公俨如在。
- 度人要成林，今已播禅话。
- 忽为杀盗淫，佛勅所告戒。
- 种子积无明，应须法雨洒。
- 幸陪莲社缘，彼此吸清瀣。
- 噫嗟絷轩冕，憔悴尘垢态。
- 一朝趋地狱，苦恼孰肯代。
- 莹如摩尼珠，谁使浊水坏。
- 与公志斯游，浩荡形骸外。

## 拼音
- jun1 wei4 wu3 yang2 xian1 ， wo3 xiao4 tui4 zhi1 bai4 。
- mo4 qi4 ru2 lai2 chan2 ， an1 yong4 chuan2 hua4 hui4 。
- cang1 hai3 sui1 yun2 kuo4 ， wan4 li3 you3 xian4 ji4 。
- qing3 cong2 zao4 wu4 lun4 ， yi2 shun4 ji2 po4 sui4 。
- ling2 gui1 hu2 wei4 hu1 ， zuan4 zhuo2 lan4 fu4 bei4 。
- sheng1 neng2 fa1 you1 yuan1 ， shen2 li3 zhu4 qi2 guai4 。
- wan3 tou2 gu3 si4 shi2 ， hun1 wei4 bu4 ru2 cai4 。
- mo2 suo1 ting2 xia4 bei1 ， bai3 sui4 cang1 xian3 hui4 。
- hu1 feng2 run4 jing1 chu4 ， fang2 gong1 yan3 ru2 zai4 。
- du4 ren2 yao4 cheng2 lin2 ， jin1 yi3 bo1 chan2 hua4 。
- hu1 wei4 sha1 dao4 yin2 ， fo2 chi4 suo3 gao4 jie4 。
- zhong3 zi0 ji1 wu2 ming2 ， ying4 xu1 fa3 yu3 sa3 。
- xing4 pei2 lian2 she4 yuan2 ， bi3 ci3 xi1 qing1 xie4 。
- yi1 jie1 zhi2 xuan1 mian3 ， qiao2 cui4 chen2 gou4 tai4 。
- yi4 chao2 qu1 di4 yu4 ， ku3 nao3 shu2 ken3 dai4 。
- ying2 ru2 mo2 ni2 zhu1 ， shui2 shi3 zhuo2 shui3 huai4 。
- yu3 gong1 zhi4 si1 you2 ， hao4 dang4 xing2 hai2 wai4 。

## 注释

## 译文

## 赏析
