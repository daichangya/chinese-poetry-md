---
id: guo-xiang-zheng-gu-su-xing-song-hu-tang-chen-feng-yi-ru-mu
title: 姑苏行送胡唐臣奉议入幕
titlePinyin: gu1 su1 xing2 song4 hu2 tang2 chen2 feng4 yi4 ru4 mu4
titleSlug: gu-su-xing-song-hu-tang-chen-feng-yi-ru-mu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 登姑苏，望五湖。
- 范蠡扁舟竟何在，吴王宫殿惟荒墟。
- 民贪吏狡郡多事，煮盐为盗无完肤。
- 使君谁何好平恕，寛则脂韦猛则虎。
- 只今卧治闻黄公，更得高才归幕府。
- 愿令里巷歌召南，风化流行成乐土。
- 昔年引对大明殿，国论轩轩动人主。
- 往持使节临朔方，威霁秋霜爱春雨。
- 玉上青蝇谁强指，鼻端白垩宁伤斧。
- 升沈偶尔非吾嗟，不用东方且为鼠。
- 岂闻绝代无佳人，何必西施妙歌舞。
- 盛倾绿酒鲙肥鲈，承诏还从大梁去。

## 拼音
- deng1 gu1 su1 ， wang4 wu3 hu2 。
- fan4 li2 pian1 zhou1 jing4 he2 zai4 ， wu2 wang2 gong1 dian4 wei2 huang1 xu1 。
- min2 tan1 li4 jiao3 jun4 duo1 shi4 ， zhu3 yan2 wei4 dao4 wu2 wan2 fu1 。
- shi3 jun1 shui2 he2 hao3 ping2 shu4 ， kuan1 ze2 zhi1 wei2 meng3 ze2 hu3 。
- zhi1 jin1 wo4 zhi4 wen2 huang2 gong1 ， geng4 de2 gao1 cai2 gui1 mu4 fu3 。
- yuan4 ling4 li3 xiang4 ge1 zhao4 nan2 ， feng1 hua4 liu2 xing2 cheng2 le4 tu3 。
- xi1 nian2 yin3 dui4 da4 ming2 dian4 ， guo2 lun4 xuan1 xuan1 dong4 ren2 zhu3 。
- wang3 chi2 shi3 jie2 lin2 shuo4 fang1 ， wei1 ji4 qiu1 shuang1 ai4 chun1 yu3 。
- yu4 shang4 qing1 ying2 shui2 qiang2 zhi3 ， bi2 duan1 bai2 e4 ning2 shang1 fu3 。
- sheng1 shen3 ou3 er3 fei1 wu2 jie1 ， bu2 yong4 dong1 fang1 qie3 wei4 shu3 。
- qi3 wen2 jue2 dai4 wu2 jia1 ren2 ， he2 bi4 xi1 shi1 miao4 ge1 wu3 。
- sheng4 qing1 lü4 jiu3 kuai4 fei2 lu2 ， cheng2 zhao4 hai2 cong2 da4 liang2 qu4 。

## 注释

## 译文

## 赏析
