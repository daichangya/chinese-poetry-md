---
id: guo-xiang-zheng-jin-shan-xing
title: 金山行
titlePinyin: jin1 shan1 xing2
titleSlug: jin-shan-xing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金山杳在沧溟中，雪崖冰柱浮仙宫。
- 乾坤扶持自今古，日月仿佛躔西东。
- 我泛灵槎出尘世，搜索异境窥神功。
- 一朝登临重叹息，四时想像何其雄。
- 卷帘夜阁挂北斗，大鲸驾浪吹长空。
- 舟摧岸断岂足数，往往霹雳搥蛟龙。
- 寒蟾八月荡瑶海，秋光上下磨青铜。
- 鸟飞不尽暮天碧，渔歌忽断芦花风。
- 蓬莱久闻未成往，壮观绝致遥应同。
- 潮生潮落夜还晓，物与数会谁能穷。
- 百年形影浪自苦，便欲此地安微躬。
- 白云南来入我望，又起归兴随征鸿。

## 拼音
- jin1 shan1 yao3 zai4 cang1 ming2 zhong1 ， xue3 ya2 bing1 zhu4 fu2 xian1 gong1 。
- qian2 kun1 fu2 chi2 zi4 jin1 gu3 ， ri4 yue4 fang3 fu2 chan2 xi1 dong1 。
- wo3 fan4 ling2 cha2 chu1 chen2 shi4 ， sou1 suo3 yi4 jing4 kui1 shen2 gong1 。
- yi4 chao2 deng1 lin2 zhong4 tan4 xi1 ， si4 shi2 xiang3 xiang4 he2 qi2 xiong2 。
- juan4 lian2 ye4 ge2 gua4 bei3 dou4 ， da4 jing1 jia4 lang4 chui1 chang2 kong1 。
- zhou1 cui1 an4 duan4 qi3 zu2 shu4 ， wang3 wang3 pi1 li4 chui2 jiao1 long2 。
- han2 chan2 ba1 yue4 dang4 yao2 hai3 ， qiu1 guang1 shang4 xia4 mo2 qing1 tong2 。
- niao3 fei1 bu2 jin4 mu4 tian1 bi4 ， yu2 ge1 hu1 duan4 lu2 hua1 feng1 。
- peng2 lai2 jiu3 wen2 wei4 cheng2 wang3 ， zhuang4 guan1 jue2 zhi4 yao2 ying4 tong2 。
- chao2 sheng1 chao2 luo4 ye4 hai2 xiao3 ， wu4 yu3 shu4 hui4 shui2 neng2 qiong2 。
- bai3 nian2 xing2 ying3 lang4 zi4 ku3 ， bian4 yu4 ci3 di4 an1 wei1 gong1 。
- bai2 yun2 nan2 lai2 ru4 wo3 wang4 ， you4 qi3 gui1 xing1 sui2 zheng1 hong2 。

## 注释

## 译文

## 赏析
