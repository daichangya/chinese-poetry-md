---
id: guo-xiang-zheng-zeng-peng-ming-wei-pan-guan
title: 赠彭明微判官
titlePinyin: zeng4 peng2 ming2 wei1 pan4 guan1
titleSlug: zeng-peng-ming-wei-pan-guan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔谒公家贤侍郎，一见许我能篇章。
- 俸粳兵酒屡持送，时时解榻令登堂。
- 今喜清风传令子，回首亨衢脱双屣。
- 北堂归养太夫人，水陆珍羞称甘旨。
- 深沈大第蟠蛇鳞，儿孙蓝绶何诜诜。
- 有时宴喜列宾客，洞房粉黛桃花春。
- 玉指纤纤拂弦索，轻云凝碧罗衣薄。
- 主人快意妾争妍，松上女萝知有托。
- 君不见景太傅，杀身本为功名误。
- 又不见张舍人，朝为近侍夕为民。
- 古来宠辱亦如此，安用浮云纒此身。
- 爱君进退真得所，不负青春领歌舞。
- 我方两鬓扑黄尘，梦寐江南思旧土。
- 别君去，将拂衣，扁舟若渡历阳月，愿听新歌酩酊归。

## 拼音
- xi1 ye4 gong1 jia0 xian2 shi4 lang2 ， yi2 jian4 xu3 wo3 neng2 pian1 zhang1 。
- feng4 jing1 bing1 jiu3 lü3 chi2 song4 ， shi2 shi2 jie3 ta4 ling4 deng1 tang2 。
- jin1 xi3 qing1 feng1 chuan2 ling4 zi3 ， hui2 shou3 heng1 qu2 tuo1 shuang1 xi3 。
- bei3 tang2 gui1 yang3 tai4 fu1 ren2 ， shui3 lu4 zhen1 xiu1 cheng1 gan1 zhi3 。
- shen1 shen3 da4 di4 pan2 she2 lin2 ， er2 sun1 lan2 shou4 he2 shen1 shen1 。
- you3 shi2 yan4 xi3 lie4 bin1 ke4 ， dong4 fang2 fen3 dai4 tao2 hua1 chun1 。
- yu4 zhi3 xian1 xian1 fu2 xian2 suo3 ， qing1 yun2 ning2 bi4 luo2 yi1 bao2 。
- zhu3 ren2 kuai4 yi4 qie4 zheng1 yan2 ， song1 shang4 nü3 luo2 zhi1 you3 tuo1 。
- jun1 bu2 jian4 jing3 tai4 fu4 ， sha1 shen1 ben3 wei4 gong1 ming2 wu4 。
- you4 bu2 jian4 zhang1 she4 ren2 ， chao2 wei4 jin4 shi4 xi1 wei4 min2 。
- gu3 lai2 chong3 ru3 yi4 ru2 ci3 ， an1 yong4 fu2 yun2 chan2 ci3 shen1 。
- ai4 jun1 jin4 tui4 zhen1 de2 suo3 ， bu2 fu4 qing1 chun1 ling3 ge1 wu3 。
- wo3 fang1 liang3 bin4 pu1 huang2 chen2 ， meng4 mei4 jiang1 nan2 si1 jiu4 tu3 。
- bie2 jun1 qu4 ， jiang1 fu2 yi1 ， pian1 zhou1 ruo4 du4 li4 yang2 yue4 ， yuan4 ting1 xin1 ge1 ming3 ding1 gui1 。

## 注释

## 译文

## 赏析
