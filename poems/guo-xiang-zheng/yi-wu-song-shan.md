---
id: guo-xiang-zheng-yi-wu-song-shan
title: 忆五松山
titlePinyin: yi4 wu3 song1 shan1
titleSlug: yi-wu-song-shan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江南富山水，忽忆五松山。
- 梁僧种松夺造物，至今千丈凌云间。
- 上有寒蟾吐魄凝冰雪，下有铜陵碧涧倾潺潺。
- 雷公睥睨不可以挥斧，老鹤飞来势欲止而复还，猿猱侧望何由攀。
- 琉璃殿阁若化出，四天之众说法鸣金镮。
- 我尝脱屣往栖息，六月清风无汗颜。
- 浓阴可爱坐盘石，绿酒酌尽横琴弹。
- 命宫叩征天地变，听之以气往往生羽翰。
- 纷埃不到佛净国，岂识人间行路难。
- 尘劳忽起旧缘想，倒骑匹马来长安。
- 修鳞掉尾业已困，涸辙孰与西江澜。
- 发疏齿缺形将残，畏涂足蹑心胆寒。
- 屈原怀沙贾谊贬，身后忠名何足观。
- 不如宴坐碧山里，笑傲每携云月欢。
- 明朝却欲渡江去，五松岩户无人关。
- 方壶员峤太殊绝，幸有此山容我闲。

## 拼音
- jiang1 nan2 fu4 shan1 shui3 ， hu1 yi4 wu3 song1 shan1 。
- liang2 seng1 zhong3 song1 duo2 zao4 wu4 ， zhi4 jin1 qian1 zhang4 ling2 yun2 jian1 。
- shang4 you3 han2 chan2 tu3 po4 ning2 bing1 xue3 ， xia4 you3 tong2 ling2 bi4 jian4 qing1 chan2 chan2 。
- lei2 gong1 pi4 ni4 bu4 ke3 yi3 hui1 fu3 ， lao3 he4 fei1 lai2 shi4 yu4 zhi3 er2 fu4 hai2 ， yuan2 nao2 ce4 wang4 he2 you2 pan1 。
- liu2 li2 dian4 ge2 ruo4 hua4 chu1 ， si4 tian1 zhi1 zhong4 shuo1 fa3 ming2 jin1 huan2 。
- wo3 chang2 tuo1 xi3 wang3 qi1 xi1 ， liu4 yue4 qing1 feng1 wu2 han4 yan2 。
- nong2 yin1 ke3 ai4 zuo4 pan2 shi2 ， lü4 jiu3 zhuo2 jin4 heng2 qin2 tan2 。
- ming4 gong1 kou4 zheng1 tian1 di4 bian4 ， ting1 zhi1 yi3 qi4 wang3 wang3 sheng1 yu3 han4 。
- fen1 ai1 bu2 dao4 fo2 jing4 guo2 ， qi3 shi2 ren2 jian1 xing2 lu4 nan2 。
- chen2 lao2 hu1 qi3 jiu4 yuan2 xiang3 ， dao3 qi2 pi3 ma3 lai2 chang2 an1 。
- xiu1 lin2 diao4 wei3 ye4 yi3 kun4 ， he2 zhe2 shu2 yu3 xi1 jiang1 lan2 。
- fa1 shu1 chi3 que1 xing2 jiang1 can2 ， wei4 tu2 zu2 nie4 xin1 dan3 han2 。
- qu1 yuan2 huai2 sha1 jia3 yi4 bian3 ， shen1 hou4 zhong1 ming2 he2 zu2 guan1 。
- bu4 ru2 yan4 zuo4 bi4 shan1 li3 ， xiao4 ao4 mei3 xie2 yun2 yue4 huan1 。
- ming2 chao2 que4 yu4 du4 jiang1 qu4 ， wu3 song1 yan2 hu4 wu2 ren2 guan1 。
- fang1 hu2 yuan2 qiao2 tai4 shu1 jue2 ， xing4 you3 ci3 shan1 rong2 wo3 xian2 。

## 注释

## 译文

## 赏析
