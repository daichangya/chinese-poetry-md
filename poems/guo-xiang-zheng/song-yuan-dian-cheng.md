---
id: guo-xiang-zheng-song-yuan-dian-cheng
title: 送袁殿丞
titlePinyin: song4 yuan2 dian4 cheng2
titleSlug: song-yuan-dian-cheng
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 与君六年别，愁见云开露明月。
- 樽中有酒虽独倾，万古情怀共谁说。
- 思君弹瑶琴，琴声为君咽。
- 孤鸿高飞不可攀，北风一送何时还。
- 欲问鲤鱼更难得，江头白浪高于山。
- 天书彼此绝，令人肠百结。
- 昨日闻君来，我心如凿龙门开。
- 拂拭囊中白玉璞，请君辨之为磨琢。
- 感君酬价过南山，即见名声摇海岳。
- 烹羊买酒邀吴姬，今朝会合明朝离。
- 莫嗟两鬓白雪满，请看舞袖红云飞。
- 云飞酒阑君遂起，篙子催行趁潮水。
- 君行汲汲过西山，手植松篁春正美。
- 我亦归青山，白云相伴闲。
- 若驾鸾凰赴瑶阙，先到临川与君别。

## 拼音
- yu3 jun1 liu4 nian2 bie2 ， chou2 jian4 yun2 kai1 lu4 ming2 yue4 。
- zun1 zhong1 you3 jiu3 sui1 du2 qing1 ， wan4 gu3 qing2 huai2 gong4 shui2 shuo1 。
- si1 jun1 tan2 yao2 qin2 ， qin2 sheng1 wei4 jun1 yan4 。
- gu1 hong2 gao1 fei1 bu4 ke3 pan1 ， bei3 feng1 yi2 song4 he2 shi2 hai2 。
- yu4 wen4 li3 yu2 geng4 nan2 de2 ， jiang1 tou2 bai2 lang4 gao1 yu2 shan1 。
- tian1 shu1 bi3 ci3 jue2 ， ling4 ren2 chang2 bai3 jie2 。
- zuo2 ri4 wen2 jun1 lai2 ， wo3 xin1 ru2 zao2 long2 men2 kai1 。
- fu2 shi4 nang2 zhong1 bai2 yu4 pu2 ， qing3 jun1 bian4 zhi1 wei4 mo2 zhuo2 。
- gan3 jun1 chou2 jia4 guo4 nan2 shan1 ， ji2 jian4 ming2 sheng1 yao2 hai3 yue4 。
- peng1 yang2 mai3 jiu3 yao1 wu2 ji1 ， jin1 chao2 hui4 he2 ming2 chao2 li2 。
- mo4 jie1 liang3 bin4 bai2 xue3 man3 ， qing3 kan4 wu3 xiu4 hong2 yun2 fei1 。
- yun2 fei1 jiu3 lan2 jun1 sui4 qi3 ， gao1 zi3 cui1 xing2 chen4 chao2 shui3 。
- jun1 xing2 ji2 ji2 guo4 xi1 shan1 ， shou3 zhi2 song1 huang2 chun1 zheng4 mei3 。
- wo3 yi4 gui1 qing1 shan1 ， bai2 yun2 xiang1 ban4 xian2 。
- ruo4 jia4 luan2 huang2 fu4 yao2 que1 ， xian1 dao4 lin2 chuan1 yu3 jun1 bie2 。

## 注释

## 译文

## 赏析
