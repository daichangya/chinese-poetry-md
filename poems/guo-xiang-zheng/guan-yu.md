---
id: guo-xiang-zheng-guan-yu
title: 观雨
titlePinyin: guan1 yu3
titleSlug: guan-yu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 不雨九十日，火气流郊郛。
- 空山渴虎兕，涸泥困龙鱼。
- 农事固骚屑，令人但长吁。
- 渺思真宰意，反复竟何如。
- 去岁百川溢，园田变江湖。
- 南民遂乏食，十九弃路衢。
- 那闻今秋旱，性命当无余。
- 祀龙稽往法，撃鼓烦群巫。
- 殷殷百里雷，奋自东南隅。
- 阴云随电合，密雨应时须。
- 驰驱苍黄际，惨淡气色苏。
- 登楼注远目，百忧聊涤除。
- 银浪彻平地，玉绳迷太虚。
- 日月洗尘坌，山川改焦枯。
- 法宫朝大舜，冠珮皆鸿儒。
- 况当礼乐新，百灵共持扶。
- 和气自兹肇，风雨安敢逾。
- 欲传千岁音，咏言愧蘼芜。

## 拼音
- bu4 yu3 jiu3 shi2 ri4 ， huo3 qi4 liu2 jiao1 fu2 。
- kong1 shan1 ke3 hu3 si4 ， he2 ni2 kun4 long2 yu2 。
- nong2 shi4 gu4 sao1 xie4 ， ling4 ren2 dan4 chang2 xu1 。
- miao3 si1 zhen1 zai3 yi4 ， fan3 fu4 jing4 he2 ru2 。
- qu4 sui4 bai3 chuan1 yi4 ， yuan2 tian2 bian4 jiang1 hu2 。
- nan2 min2 sui4 fa2 shi2 ， shi2 jiu3 qi4 lu4 qu2 。
- na4 wen2 jin1 qiu1 han4 ， xing4 ming4 dang1 wu2 yu2 。
- si4 long2 ji1 wang3 fa3 ， ji1 gu3 fan2 qun2 wu1 。
- yin1 yin1 bai3 li3 lei2 ， fen4 zi4 dong1 nan2 yu2 。
- yin1 yun2 sui2 dian4 he2 ， mi4 yu3 ying4 shi2 xu1 。
- chi2 qu1 cang1 huang2 ji4 ， can3 dan4 qi4 se4 su1 。
- deng1 lou2 zhu4 yuan3 mu4 ， bai3 you1 liao2 di2 chu2 。
- yin2 lang4 che4 ping2 di4 ， yu4 sheng2 mi2 tai4 xu1 。
- ri4 yue4 xi3 chen2 ben4 ， shan1 chuan1 gai3 jiao1 ku1 。
- fa3 gong1 chao2 da4 shun4 ， guan1 pei4 jie1 hong2 ru2 。
- kuang4 dang1 li3 yue4 xin1 ， bai3 ling2 gong4 chi2 fu2 。
- he2 qi4 zi4 zi1 zhao4 ， feng1 yu3 an1 gan3 yu2 。
- yu4 chuan2 qian1 sui4 yin1 ， yong3 yan2 kui4 mi2 wu2 。

## 注释

## 译文

## 赏析
