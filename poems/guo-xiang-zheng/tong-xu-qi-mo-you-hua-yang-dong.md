---
id: guo-xiang-zheng-tong-xu-qi-mo-you-hua-yang-dong
title: 同许栖默游华阳洞
titlePinyin: tong2 xu3 qi1 mo4 you2 hua2 yang2 dong4
titleSlug: tong-xu-qi-mo-you-hua-yang-dong
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春归白昼永，庭虚民事退。
- 寻幽何所之，佳宾幸同载。
- 出门十余里，仙者余迹在。
- 非实固难评，洞壑茅可爱。
- 绿萝垂长帘，秘景得藏晦。
- 造深揭苇火，陟险汗渐背。
- 中寛稍可休，仰视覆圆盖。
- 石乳忘岁年，物象千万态。
- 龙泓绀澄碧，溢溜渐飞洒。
- 阴森毛骨寒，志往力殊怠。
- 磨崕记名姓，斯游定难再。
- 人生足离合，世役异屯泰。
- 清风起林杪，萧瑟动天籁。
- 归欤亦何求，盈筐采兰艾。

## 拼音
- chun1 gui1 bai2 zhou4 yong3 ， ting2 xu1 min2 shi4 tui4 。
- xun2 you1 he2 suo3 zhi1 ， jia1 bin1 xing4 tong2 zai3 。
- chu1 men2 shi2 yu2 li3 ， xian1 zhe3 yu2 ji4 zai4 。
- fei1 shi2 gu4 nan2 ping2 ， dong4 he4 mao2 ke3 ai4 。
- lü4 luo2 chui2 chang2 lian2 ， mi4 jing3 de2 cang2 hui4 。
- zao4 shen1 jie1 wei3 huo3 ， zhi4 xian3 han4 jian4 bei4 。
- zhong1 kuan1 shao1 ke3 xiu1 ， yang3 shi4 fu4 yuan2 gai4 。
- shi2 ru3 wang4 sui4 nian2 ， wu4 xiang4 qian1 wan4 tai4 。
- long2 hong2 gan4 cheng2 bi4 ， yi4 liu1 jian4 fei1 sa3 。
- yin1 sen1 mao2 gu3 han2 ， zhi4 wang3 li4 shu1 dai4 。
- mo2 ya2 ji4 ming2 xing4 ， si1 you2 ding4 nan2 zai4 。
- ren2 sheng1 zu2 li2 he2 ， shi4 yi4 yi4 tun2 tai4 。
- qing1 feng1 qi3 lin2 miao3 ， xiao1 se4 dong4 tian1 lai4 。
- gui1 yu2 yi4 he2 qiu2 ， ying2 kuang1 cai3 lan2 ai4 。

## 注释

## 译文

## 赏析
