---
id: guo-xiang-zheng-chou-geng-tian-zhi-jian-ji
title: 酬耿天隲见寄
titlePinyin: chou2 geng3 tian1 zhi4 jian4 ji4
titleSlug: chou-geng-tian-zhi-jian-ji
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我思昔人言，处世犹大梦。
- 尘编堆床头，抚事聊一诵。
- 兴衰系时运，贾谊尔何恸。
- 又思东方朔，为鼠知不用。
- 谁怜胯下儿，能领百万众。
- 势去竞诋排，功成乃歌颂。
- 人情岂相远，此理古今共。
- 桓桓耿夫子，策射金榜中。
- 老彼涧底松，未作明堂栋。
- 暂来令句曲，寻仙造深洞。
- 摩挲瑶琪花，借问谁所种。
- 开落既忘年，一奏熏风弄。
- 诗言此归隐，不恋五斗俸。
- 何时定挂冠，我愿为仆从。

## 拼音
- wo3 si1 xi1 ren2 yan2 ， chu3 shi4 you2 da4 meng4 。
- chen2 bian1 dui1 chuang2 tou2 ， fu3 shi4 liao2 yi2 song4 。
- xing1 shuai1 xi4 shi2 yun4 ， jia3 yi4 er3 he2 tong4 。
- you4 si1 dong1 fang1 shuo4 ， wei4 shu3 zhi1 bu2 yong4 。
- shui2 lian2 kua4 xia4 er2 ， neng2 ling3 bai3 wan4 zhong4 。
- shi4 qu4 jing4 di3 pai2 ， gong1 cheng2 nai3 ge1 song4 。
- ren2 qing2 qi3 xiang1 yuan3 ， ci3 li3 gu3 jin1 gong4 。
- huan2 huan2 geng3 fu1 zi3 ， ce4 she4 jin1 bang3 zhong1 。
- lao3 bi3 jian4 di3 song1 ， wei4 zuo4 ming2 tang2 dong4 。
- zan4 lai2 ling4 ju4 qu3 ， xun2 xian1 zao4 shen1 dong4 。
- mo2 suo1 yao2 qi2 hua1 ， jie4 wen4 shui2 suo3 zhong3 。
- kai1 luo4 ji4 wang4 nian2 ， yi2 zou4 xun1 feng1 nong4 。
- shi1 yan2 ci3 gui1 yin3 ， bu2 lian4 wu3 dou3 feng4 。
- he2 shi2 ding4 gua4 guan1 ， wo3 yuan4 wei4 pu2 cong2 。

## 注释

## 译文

## 赏析
