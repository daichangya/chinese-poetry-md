---
id: guo-xiang-zheng-ying-shu-jian-zhao-fu-he-xiu-cai-jia-yin
title: 颖叔见招赴何秀才家饮
titlePinyin: ying3 shu1 jian4 zhao1 fu4 he2 xiu4 cai2 jia1 yin3
titleSlug: ying-shu-jian-zhao-fu-he-xiu-cai-jia-yin
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鞭驴赴君招，十步九蹶促。
- 相逢即忘劳，深围坐重褥。
- 怳疑出尘寰，气象豁双目。
- 名花散天香，仙露浥柔玉。
- 寄乐方寸间，岂必待华屋。
- 脱屣远市朝，散髪免羁束。
- 更闻诵新作，字字芝兰馥。
- 堆盘樱实红，满斝酦醅渌。
- 幽欢未言归，酒令不须督。
- 平时常卷舌，动静畏险俗。
- 玄谈今尽倾，我难惬君欲。
- 朝闻夕可死，悟矣无迟速。
- 感君倾醍醐，洒我久饥腹。
- 又如旱田禾，沛然甘雨沃。
- 主人意殷懃，呼儿具灯烛。
- 谁家有斯客，贳衣心亦足。
- 明朝得长篇，调险不可续。

## 拼音
- bian1 lü2 fu4 jun1 zhao1 ， shi2 bu4 jiu3 jue3 cu4 。
- xiang1 feng2 ji2 wang4 lao2 ， shen1 wei2 zuo4 zhong4 ru4 。
- huang3 yi2 chu1 chen2 huan2 ， qi4 xiang4 huo1 shuang1 mu4 。
- ming2 hua1 san4 tian1 xiang1 ， xian1 lu4 yi4 rou2 yu4 。
- ji4 le4 fang1 cun4 jian1 ， qi3 bi4 dai4 hua2 wu1 。
- tuo1 xi3 yuan3 shi4 chao2 ， san4 fa4 mian3 ji1 shu4 。
- geng4 wen2 song4 xin1 zuo4 ， zi4 zi4 zhi1 lan2 fu4 。
- dui1 pan2 ying1 shi2 hong2 ， man3 jia3 fa1 pei1 lu4 。
- you1 huan1 wei4 yan2 gui1 ， jiu3 ling4 bu4 xu1 du1 。
- ping2 shi2 chang2 juan4 she2 ， dong4 jing4 wei4 xian3 su2 。
- xuan2 tan2 jin1 jin4 qing1 ， wo3 nan2 qie4 jun1 yu4 。
- chao2 wen2 xi1 ke3 si3 ， wu4 yi3 wu2 chi2 su4 。
- gan3 jun1 qing1 ti2 hu2 ， sa3 wo3 jiu3 ji1 fu4 。
- you4 ru2 han4 tian2 he2 ， pei4 ran2 gan1 yu3 wo4 。
- zhu3 ren2 yi4 yin1 qin2 ， hu1 er2 ju4 deng1 zhu2 。
- shui2 jia1 you3 si1 ke4 ， shi4 yi1 xin1 yi4 zu2 。
- ming2 chao2 de2 chang2 pian1 ， tiao2 xian3 bu4 ke3 xu4 。

## 注释

## 译文

## 赏析
