---
id: guo-xiang-zheng-xi-shan-yao-ji-pan-yan-zhi-xian-sheng
title: 西山谣寄潘延之先生
titlePinyin: xi1 shan1 yao2 ji4 pan1 yan2 zhi1 xian1 sheng1
titleSlug: xi-shan-yao-ji-pan-yan-zhi-xian-sheng
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 男儿无成羁薄禄，日月相推犹转毂。
- 谁向生前悟此生，西山山人挂冠速。
- 买田筑室临西山，时来石上横琴弹。
- 千古万古治乱事，一曲两曲顿挫松风寒。
- 门前禾熟酝美酒，故人车马留盘桓。
- 荣亦不足贵，辱亦不我干。
- 但愿青山绿水两不变，醉醒自得穷观玩。
- 名落人间非所欲，闭门且喜辞忧患。
- 君不见李太白，朝为酒家仙，暮作金銮客。
- 醉里题诗宫妾扶，自谓遇君今古无。
- 一朝谗言入君耳，夜郎远谪吟魂孤。
- 到死空言竟何补，何如道行及妻子。
- 西山人，孰可比。
- 晴空矫矫孤云飞，欲往攀援无路歧。

## 拼音
- nan2 er2 wu2 cheng2 ji1 bao2 lu4 ， ri4 yue4 xiang4 tui1 you2 zhuan3 gu1 。
- shui2 xiang4 sheng1 qian2 wu4 ci3 sheng1 ， xi1 shan1 shan1 ren2 gua4 guan1 su4 。
- mai3 tian2 zhu4 shi4 lin2 xi1 shan1 ， shi2 lai2 shi2 shang4 heng2 qin2 tan2 。
- qian1 gu3 wan4 gu3 zhi4 luan4 shi4 ， yi4 qu3 liang3 qu3 dun4 cuo4 song1 feng1 han2 。
- men2 qian2 he2 shu2 yun4 mei3 jiu3 ， gu4 ren2 che1 ma3 liu2 pan2 huan2 。
- rong2 yi4 bu4 zu2 gui4 ， ru3 yi4 bu4 wo3 gan1 。
- dan4 yuan4 qing1 shan1 lü4 shui3 liang3 bu2 bian4 ， zui4 xing3 zi4 de2 qiong2 guan1 wan2 。
- ming2 luo4 ren2 jian1 fei1 suo3 yu4 ， bi4 men2 qie3 xi3 ci2 you1 huan4 。
- jun1 bu2 jian4 li3 tai4 bai2 ， chao2 wei4 jiu3 jia1 xian1 ， mu4 zuo4 jin1 luan2 ke4 。
- zui4 li3 ti2 shi1 gong1 qie4 fu2 ， zi4 wei4 yu4 jun1 jin1 gu3 wu2 。
- yi4 chao2 chan2 yan2 ru4 jun1 er3 ， ye4 lang2 yuan3 zhe2 yin2 hun2 gu1 。
- dao4 si3 kong1 yan2 jing4 he2 bu3 ， he2 ru2 dao4 heng0 ji2 qi1 zi3 。
- xi1 shan1 ren2 ， shu2 ke3 bi3 。
- qing2 kong1 jiao3 jiao3 gu1 yun2 fei1 ， yu4 wang3 pan1 yuan2 wu2 lu4 qi2 。

## 注释

## 译文

## 赏析
