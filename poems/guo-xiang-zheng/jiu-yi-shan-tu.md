---
id: guo-xiang-zheng-jiu-yi-shan-tu
title: 九疑山图
titlePinyin: jiu3 yi2 shan1 tu2
titleSlug: jiu-yi-shan-tu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 噫吁嚱，九疑山色何雄奇。
- 坡陁诘曲不足状，九峰万丈排天扉。
- 崭崭俨若九老坐，干颠坤弱能扶持。
- 崖回时复见华尘，原本旋有山经题。
- 白云绵联芳草歇，拱木夭矫狂风吹。
- 上有源源不绝之寒泉，下有沄沄不断之深溪。
- 初疑青铜照碧落，忽见云汉飞虹霓。
- 丹青画出尚如此，而况高步穷岖崎。
- 或云重瞳一来不复返，二妃血泪斑竹枝。
- 惜哉不经孔子辨，后世谁能公是非。
- 尧非幽囚，舜不野死。
- 尧崩民如丧考妣，舜非游仙而幸此。
- 群猪耸耳听童子，游人击之变风雨。
- 见豕负涂圣所恶，仙人护之亦何补。
- 我知神仙术已卑，但爱此山雄而奇。
- 背图南望未能到，高吟尽日长吁嚱。

## 拼音
- yi1 xu1 xi1 ， jiu3 yi2 shan1 se4 he2 xiong2 qi2 。
- po1 tuo2 jie2 qu3 bu4 zu2 zhuang4 ， jiu3 feng1 wan4 zhang4 pai2 tian1 fei1 。
- zhan3 zhan3 yan3 ruo4 jiu3 lao3 zuo4 ， gan1 dian1 kun1 ruo4 neng2 fu2 chi2 。
- ya2 hui2 shi2 fu4 jian4 hua2 chen2 ， yuan2 ben3 xuan2 you3 shan1 jing1 ti2 。
- bai2 yun2 mian2 lian2 fang1 cao3 xie1 ， gong3 mu4 yao1 jiao3 kuang2 feng1 chui1 。
- shang4 you3 yuan2 yuan2 bu4 jue2 zhi1 han2 quan2 ， xia4 you3 yun2 yun2 bu2 duan4 zhi1 shen1 xi1 。
- chu1 yi2 qing1 tong2 zhao4 bi4 luo4 ， hu1 jian4 yun2 han4 fei1 hong2 ni2 。
- dan1 qing1 hua4 chu1 shang4 ru2 ci3 ， er2 kuang4 gao1 bu4 qiong2 qu1 qi2 。
- huo4 yun2 zhong4 tong2 yi4 lai2 bu2 fu4 fan3 ， er4 fei1 xue4 lei4 ban1 zhu2 zhi1 。
- xi1 zai1 bu4 jing1 kong3 zi3 bian4 ， hou4 shi4 shui2 neng2 gong1 shi4 fei1 。
- yao2 fei1 you1 qiu2 ， shun4 bu4 ye3 si3 。
- yao2 beng1 min2 ru2 sang4 kao3 bi3 ， shun4 fei1 you2 xian1 er2 xing4 ci3 。
- qun2 zhu1 song3 er3 ting1 tong2 zi3 ， you2 ren2 ji1 zhi1 bian4 feng1 yu3 。
- jian4 shi3 fu4 tu2 sheng4 suo3 e4 ， xian1 ren2 hu4 zhi1 yi4 he2 bu3 。
- wo3 zhi1 shen2 xian1 shu4 yi3 bei1 ， dan4 ai4 ci3 shan1 xiong2 er2 qi2 。
- bei4 tu2 nan2 wang4 wei4 neng2 dao4 ， gao1 yin2 jin4 ri4 chang2 xu1 xi1 。

## 注释

## 译文

## 赏析
