---
id: guo-xiang-zheng-he-fan-xi-han-jie-yuan
title: 和樊希韩解元
titlePinyin: he2 fan2 xi1 han2 jie4 yuan2
titleSlug: he-fan-xi-han-jie-yuan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君马一足病，琐琐阻行迈。
- 况复梅雨天，坐卧不能快。
- 空山无大脔，何以具君嘬。
- 墙根采肥杞，湖漘买鲜鲙。
- 开樽荐浊酒，高论幸忘惫。
- 寸心拔茅塞，两耳抉双聩。
- 文醇潜大和，诗险露幽怪。
- 联吟极物象，君胜我屡败。
- 东野久龙钟，多惭退之拜。
- 奇才必自重，虽黜愈勿懈。
- 卞璧未遇时，在璞岂能坏。
- 鉴赏一日逢，青紫信如芥。
- 君行且迟留，马病愿未差。
- 贳衣亦何辞，庶用接嘉话。

## 拼音
- jun1 ma3 yi4 zu2 bing4 ， suo3 suo3 zu3 xing2 mai4 。
- kuang4 fu4 mei2 yu3 tian1 ， zuo4 wo4 bu4 neng2 kuai4 。
- kong1 shan1 wu2 da4 luan2 ， he2 yi3 ju4 jun1 zuo1 。
- qiang2 gen1 cai3 fei2 qi3 ， hu2 chun2 mai3 xian1 kuai4 。
- kai1 zun1 jian4 zhuo2 jiu3 ， gao1 lun4 xing4 wang4 bei4 。
- cun4 xin1 ba2 mao2 sai1 ， liang3 er3 jue2 shuang1 kui4 。
- wen2 chun2 qian2 da4 he2 ， shi1 xian3 lu4 you1 guai4 。
- lian2 yin2 ji2 wu4 xiang4 ， jun1 sheng4 wo3 lü3 bai4 。
- dong1 ye3 jiu3 long2 zhong1 ， duo1 can2 tui4 zhi1 bai4 。
- qi2 cai2 bi4 zi4 zhong4 ， sui1 chu4 yu4 wu4 xie4 。
- bian4 bi4 wei4 yu4 shi2 ， zai4 pu2 qi3 neng2 huai4 。
- jian4 shang3 yi2 ri4 feng2 ， qing1 zi3 xin4 ru2 jie4 。
- jun1 xing2 qie3 chi2 liu2 ， ma3 bing4 yuan4 wei4 cha4 。
- shi4 yi1 yi4 he2 ci2 ， shu4 yong4 jie1 jia1 hua4 。

## 注释

## 译文

## 赏析
