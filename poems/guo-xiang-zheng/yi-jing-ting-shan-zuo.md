---
id: guo-xiang-zheng-yi-jing-ting-shan-zuo
title: 忆敬亭山作
titlePinyin: yi4 jing4 ting2 shan1 zuo4
titleSlug: yi-jing-ting-shan-zuo
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忽忆敬亭山，翠碧千万寻。
- 白云拂地弄晴影，黄猿啸晚清人心。
- 桃花流水三月深，柳絮披烟辞故林。
- 重楼复殿据山脚，像塑制度祠非淫。
- 晋时谢守曾赛雨，至今石上镌遗吟。
- 五言雅重参二典，琅琅一诵铿璆琳。
- 绿潭无底白玉沈，千载何人知此音。
- 李白骑鲸出沧海，回鞭曾宿岧嶤岑。
- 却泛虚舟弄溪月，紫霞之杯倾不歇。
- 醉来更约崔宗之，秋水玄谈清兴发。
- 数公逸驾何当还，怅望英风不可攀。
- 信道相看两不厌，古来只有敬亭山。

## 拼音
- hu1 yi4 jing4 ting2 shan1 ， cui4 bi4 qian1 wan4 xun2 。
- bai2 yun2 fu2 di4 nong4 qing2 ying3 ， huang2 yuan2 xiao4 wan3 qing1 ren2 xin1 。
- tao2 hua1 liu2 shui3 san1 yue4 shen1 ， liu3 xu4 pi1 yan1 ci2 gu4 lin2 。
- zhong4 lou2 fu4 dian4 ju4 shan1 jiao3 ， xiang4 su4 zhi4 du4 ci2 fei1 yin2 。
- jin4 shi2 xie4 shou3 ceng2 sai4 yu3 ， zhi4 jin1 shi2 shang4 juan1 yi2 yin2 。
- wu3 yan2 ya3 zhong4 can1 er4 dian3 ， lang2 lang2 yi2 song4 keng1 qiu2 lin2 。
- lü4 tan2 wu2 di3 bai2 yu4 shen3 ， qian1 zai3 he2 ren2 zhi1 ci3 yin1 。
- li3 bai2 qi2 jing1 chu1 cang1 hai3 ， hui2 bian1 ceng2 su4 tiao2 yao2 cen2 。
- que4 fan4 xu1 zhou1 nong4 xi1 yue4 ， zi3 xia2 zhi1 bei1 qing1 bu4 xie1 。
- zui4 lai2 geng4 yue1 cui1 zong1 zhi1 ， qiu1 shui3 xuan2 tan2 qing1 xing1 fa1 。
- shu4 gong1 yi4 jia4 he2 dang1 hai2 ， chang4 wang4 ying1 feng1 bu4 ke3 pan1 。
- xin4 dao4 xiang1 kan4 liang3 bu2 yan4 ， gu3 lai2 zhi3 you3 jing4 ting2 shan1 。

## 注释

## 译文

## 赏析
