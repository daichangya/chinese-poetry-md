---
id: guo-xiang-zheng-xiang-xi-si-jue-tang-zai-song-cai-ru-hui-qi-yi
title: 湘西四绝堂再送蔡如晦  其一
titlePinyin: xiang1 xi1 si4 jue2 tang2 zai4 song4 cai4 ru2 hui4     qi2 yi1
titleSlug: xiang-xi-si-jue-tang-zai-song-cai-ru-hui-qi-yi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长城截湘江，盘盘据天险。
- 承平逾百年，民富德泽渐。
- 层居出云汉，门户当翠琰。
- 尤爱湘西山，佛寺金碧俨。
- 引泉甃深池，因崖起危广。
- 长松争嵯峨，众木就退敛。
- 远思秦汉间，疑此藏玉检。
- 盘石可径卧，苔髪滑胜簟。
- 方塘才俯窥，引手取莲芡。
- 四绝校重轻，欧沈信已忝。
- 卓然韩杜诗，光焰不可掩。
- 大羹味全醇，美玉灭瑕点。
- 悄若蓬莱峰，夜浪岂忧飐。
- 又如上帝箓，默诵破群魇。
- 惟惊落俗口，一读一遭贬。
- 知音希世逢，谁谓此言谄。
- 穷奇须竟欢，忧来热吾脸。
- 不得陪俊游，自知冗官玷。
- 论情既霄壤，咫尺隔秦陕。
- 不为谢安侈，应慕杨绾俭。
- 赓酬继前唱，岩壁俟镌剡。
- 去为经世霖，慰此楚封歉。
- 离杯空酣酣，离恨犹冉冉。
- 雁鸣洞庭阔，霜雪鬓毛染。
- 行矣无淹留，路转双旌睒。

## 拼音
- chang2 cheng2 jie2 xiang1 jiang1 ， pan2 pan2 ju4 tian1 xian3 。
- cheng2 ping2 yu2 bai3 nian2 ， min2 fu4 de2 ze2 jian4 。
- ceng2 ju1 chu1 yun2 han4 ， men2 hu4 dang1 cui4 yan3 。
- you2 ai4 xiang1 xi1 shan1 ， fo2 si4 jin1 bi4 yan3 。
- yin3 quan2 zhou4 shen1 chi2 ， yin1 ya2 qi3 wei1 guang3 。
- chang2 song1 zheng1 cuo2 e2 ， zhong4 mu4 jiu4 tui4 lian3 。
- yuan3 si1 qin2 han4 jian1 ， yi2 ci3 cang2 yu4 jian3 。
- pan2 shi2 ke3 jing4 wo4 ， tai2 fa4 hua2 sheng4 dian4 。
- fang1 tang2 cai2 fu3 kui1 ， yin3 shou3 qu3 lian2 qian4 。
- si4 jue2 xiao4 zhong4 qing1 ， ou1 shen3 xin4 yi3 tian3 。
- zhuo2 ran2 han2 du4 shi1 ， guang1 yan4 bu4 ke3 yan3 。
- da4 geng1 wei4 quan2 chun2 ， mei3 yu4 mie4 xia2 dian3 。
- qiao1 ruo4 peng2 lai2 feng1 ， ye4 lang4 qi3 you1 zhan3 。
- you4 ru2 shang4 di4 lu4 ， mo4 song4 po4 qun2 yan3 。
- wei2 jing1 luo4 su2 kou3 ， yi4 du2 yi4 zao1 bian3 。
- zhi1 yin1 xi1 shi4 feng2 ， shui2 wei4 ci3 yan2 chan3 。
- qiong2 qi2 xu1 jing4 huan1 ， you1 lai2 re4 wu2 lian3 。
- bu4 de2 pei2 jun4 you2 ， zi4 zhi1 rong3 guan1 dian4 。
- lun4 qing2 ji4 xiao1 rang3 ， zhi3 chi3 ge2 qin2 shan3 。
- bu2 wei4 xie4 an1 chi3 ， ying4 mu4 yang2 wan3 jian3 。
- geng1 chou2 ji4 qian2 chang4 ， yan2 bi4 si4 juan1 yan3 。
- qu4 wei4 jing1 shi4 lin2 ， wei4 ci3 chu3 feng1 qian4 。
- li2 bei1 kong1 han1 han1 ， li2 hen4 you2 ran3 ran3 。
- yan4 ming2 dong4 ting2 kuo4 ， shuang1 xue3 bin4 mao2 ran3 。
- xing2 yi3 wu2 yan1 liu2 ， lu4 zhuan3 shuang1 jing1 shan3 。

## 注释

## 译文

## 赏析
