---
id: guo-xiang-zheng-song-wai-sheng-fa-zhen-yi-shi
title: 送外甥法真一师
titlePinyin: song4 wai4 sheng1 fa3 zhen1 yi4 shi1
titleSlug: song-wai-sheng-fa-zhen-yi-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仕禄不及养，勇往学金仙。
- 弃家如脱屣，坏衣披稻田。
- 见汝若见母，令我涕泗涟。
- 我方齓龆时，巨狱遭摧颠。
- 汝母挈我往，西江赴临川。
- 爱育比其儿，衣食无颇偏。
- 追随二三载，思亲我言还。
- 是时汝未产，顾今三十年。
- 汝壮我已老，死者归重泉。
- 悠悠记昨梦，幻妄真可怜。
- 汝能逃世累，趣尚固已贤。
- 京华勿久栖，还当择深渊。
- 返穷生死本，勿为言句纒。
- 拭我衣上泪，赠汝金石篇。

## 拼音
- shi4 lu4 bu4 ji2 yang3 ， yong3 wang3 xue2 jin1 xian1 。
- qi4 jia1 ru2 tuo1 xi3 ， huai4 yi1 pi1 dao4 tian2 。
- jian4 ru3 ruo4 jian4 mu3 ， ling4 wo3 ti4 si4 lian2 。
- wo3 fang1 chen4 tiao2 shi2 ， ju4 yu4 zao1 cui1 dian1 。
- ru3 mu3 qie4 wo3 wang3 ， xi1 jiang1 fu4 lin2 chuan1 。
- ai4 yu4 bi3 qi2 er2 ， yi1 shi2 wu2 po1 pian1 。
- zhui1 sui2 er4 san1 zai3 ， si1 qin1 wo3 yan2 hai2 。
- shi4 shi2 ru3 wei4 chan3 ， gu4 jin1 san1 shi2 nian2 。
- ru3 zhuang4 wo3 yi3 lao3 ， si3 zhe3 gui1 zhong4 quan2 。
- you1 you1 ji4 zuo2 meng4 ， huan4 wang4 zhen1 ke3 lian2 。
- ru3 neng2 tao2 shi4 lei4 ， qu4 shang4 gu4 yi3 xian2 。
- jing1 hua2 wu4 jiu3 qi1 ， hai2 dang1 ze2 shen1 yuan1 。
- fan3 qiong2 sheng1 si3 ben3 ， wu4 wei4 yan2 ju4 chan2 。
- shi4 wo3 yi1 shang4 lei4 ， zeng4 ru3 jin1 shi2 pian1 。

## 注释

## 译文

## 赏析
