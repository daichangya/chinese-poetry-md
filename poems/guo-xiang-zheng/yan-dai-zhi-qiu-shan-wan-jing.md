---
id: guo-xiang-zheng-yan-dai-zhi-qiu-shan-wan-jing
title: 燕待制秋山晚景
titlePinyin: yan4 dai4 zhi4 qiu1 shan1 wan3 jing3
titleSlug: yan-dai-zhi-qiu-shan-wan-jing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我朝妙画能山水，燕公笔法精无比。
- 燕公山水工平远，一幅霜绡折千里。
- 潇湘洞庭日将晚，云物萧萧初满眼。
- 虞帝之魂招不返，霜树冥冥红叶卷。
- 二妃血泪知几多，竹上遗痕深复浅。
- 渔舟片帆风已满，渔父横眠思犹懒。
- 时时白鹭聚圆沙，亦有行人下前坂。
- 江回岸断数峰青，仿佛灵妃曲可听。
- 却逢深崦见茅屋，只欠桃花如武陵。
- 世间何物人争诧，请说奇书并妙画。
- 一时鉴赏安足论，流转千年愈增价。
- 珍绨一袭藏至珍，卷尾长篇更入神。
- 呜呼粉墨终成尘，唯有文章道德能日新。

## 拼音
- wo3 chao2 miao4 hua4 neng2 shan1 shui3 ， yan4 gong1 bi3 fa3 jing1 wu2 bi3 。
- yan4 gong1 shan1 shui3 gong1 ping2 yuan3 ， yi4 fu2 shuang1 xiao1 zhe2 qian1 li3 。
- xiao1 xiang1 dong4 ting2 ri4 jiang1 wan3 ， yun2 wu4 xiao1 xiao1 chu1 man3 yan3 。
- yu2 di4 zhi1 hun2 zhao1 bu4 fan3 ， shuang1 shu4 ming2 ming2 hong2 ye4 juan4 。
- er4 fei1 xue4 lei4 zhi1 ji3 duo1 ， zhu2 shang4 yi2 hen2 shen1 fu4 qian3 。
- yu2 zhou1 pian4 fan1 feng1 yi3 man3 ， yu2 fu4 heng2 mian2 si1 you2 lan3 。
- shi2 shi2 bai2 lu4 ju4 yuan2 sha1 ， yi4 you3 xing2 ren2 xia4 qian2 ban3 。
- jiang1 hui2 an4 duan4 shu4 feng1 qing1 ， fang3 fu2 ling2 fei1 qu3 ke3 ting1 。
- que4 feng2 shen1 yan1 jian4 mao2 wu1 ， zhi1 qian4 tao2 hua1 ru2 wu3 ling2 。
- shi4 jian1 he2 wu4 ren2 zheng1 cha4 ， qing3 shuo1 qi2 shu1 bing4 miao4 hua4 。
- yi4 shi2 jian4 shang3 an1 zu2 lun4 ， liu2 zhuan3 qian1 nian2 yu4 zeng1 jia4 。
- zhen1 ti2 yi4 xi2 cang2 zhi4 zhen1 ， juan4 wei3 chang2 pian1 geng4 ru4 shen2 。
- wu1 hu1 fen3 mo4 zhong1 cheng2 chen2 ， wei2 you3 wen2 zhang1 dao4 de2 neng2 ri4 xin1 。

## 注释

## 译文

## 赏析
