---
id: guo-xiang-zheng-song-qian-gong-jin-zhang-guan
title: 送钱公瑾长官
titlePinyin: song4 qian2 gong1 jin3 zhang3 guan1
titleSlug: song-qian-gong-jin-zhang-guan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群山凌皓雪，修途无点尘。
- 寒梅数枝发，持送北归人。
- 人归向瑶阙，头角屈以伸。
- 十年困尘滓，一旦乘风云。
- 大用多晚年，请看钓渭滨。
- 又如四公子，长揖取名勋。
- 其余琐细辈，为君何足陈。
- 我忝交君印，俯颜愧斯民。
- 疲驽追逸骥，浇漓杂𬪩醇。
- 物理有屯泰，贤愚固难伦。
- 感君重然诺，西郊待归轮。
- 非君肯卑屈，谁复许相亲。

## 拼音
- qun2 shan1 ling2 hao4 xue3 ， xiu1 tu2 wu2 dian3 chen2 。
- han2 mei2 shu4 zhi1 fa1 ， chi2 song4 bei3 gui1 ren2 。
- ren2 gui1 xiang4 yao2 que1 ， tou2 jiao3 qu1 yi3 shen1 。
- shi2 nian2 kun4 chen2 zi3 ， yi2 dan4 cheng2 feng1 yun2 。
- da4 yong4 duo1 wan3 nian2 ， qing3 kan4 diao4 wei4 bin1 。
- you4 ru2 si4 gong1 zi3 ， chang2 yi1 qu3 ming2 xun1 。
- qi2 yu2 suo3 xi4 bei4 ， wei4 jun1 he2 zu2 chen2 。
- wo3 tian3 jiao1 jun1 yin4 ， fu3 yan2 kui4 si1 min2 。
- pi2 nu2 zhui1 yi4 ji4 ， jiao1 li2 za2 nong2 chun2 。
- wu4 li3 you3 tun2 tai4 ， xian2 yu2 gu4 nan2 lun2 。
- gan3 jun1 zhong4 ran2 nuo4 ， xi1 jiao1 dai4 gui1 lun2 。
- fei1 jun1 ken3 bei1 qu1 ， shui2 fu4 xu3 xiang1 qin1 。

## 注释

## 译文

## 赏析
