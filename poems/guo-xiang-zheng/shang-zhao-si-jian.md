---
id: guo-xiang-zheng-shang-zhao-si-jian
title: 上赵司谏
titlePinyin: shang4 zhao4 si1 jian4
titleSlug: shang-zhao-si-jian
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 弹剑思经纶，悲歌负阳春。
- 逢时不自结明主，空文亦是寻常人。
- 君不见太公辞渭水，谢安起东山。
- 日月再开天地正，龙虎感会风云闲。
- 又不见屈原泽畔吟离骚，渔翁大笑弗𫗦糟。
- 可行则行止则止，胡为憔悴言空劳。
- 夫君之名振朝野，道行谏听逢时者。
- 南州岂足舒君才，天门夜诏星车回。
- 紫皇之真人，造化无嫌猜。
- 往将和气辅舒惨，不令地下万物同寒灰。
- 功成收身彩云里，坐酌千觞浮玉蕊。
- 麻姑王母相经过，醉来共泛瑶池水。
- 乐亦不可尽，名亦不可穷。
- 愿学李贺逢韩公，他日不羞蛇作龙。

## 拼音
- tan2 jian4 si1 jing1 lun2 ， bei1 ge1 fu4 yang2 chun1 。
- feng2 shi2 bu2 zi4 jie2 ming2 zhu3 ， kong1 wen2 yi4 shi4 xun2 chang2 ren2 。
- jun1 bu2 jian4 tai4 gong1 ci2 wei4 shui3 ， xie4 an1 qi3 dong1 shan1 。
- ri4 yue4 zai4 kai1 tian1 di4 zheng4 ， long2 hu3 gan3 hui4 feng1 yun2 xian2 。
- you4 bu2 jian4 qu1 yuan2 ze2 pan4 yin2 li2 sao1 ， yu2 weng1 da4 xiao4 fu2 𫗦 zao1 。
- ke3 xing2 ze2 xing2 zhi3 ze2 zhi3 ， hu2 wei4 qiao2 cui4 yan2 kong1 lao2 。
- fu1 jun1 zhi1 ming2 zhen4 chao2 ye3 ， dao4 heng0 jian4 ting1 feng2 shi2 zhe3 。
- nan2 zhou1 qi3 zu2 shu1 jun1 cai2 ， tian1 men2 ye4 zhao4 xing1 che1 hui2 。
- zi3 huang2 zhi1 zhen1 ren2 ， zao4 hua4 wu2 xian2 cai1 。
- wang3 jiang1 he2 qi4 fu3 shu1 can3 ， bu2 ling4 di4 xia4 wan4 wu4 tong2 han2 hui1 。
- gong1 cheng2 shou1 shen1 cai3 yun2 li3 ， zuo4 zhuo2 qian1 shang1 fu2 yu4 rui3 。
- ma2 gu1 wang2 mu3 xiang1 jing1 guo4 ， zui4 lai2 gong4 fan4 yao2 chi2 shui3 。
- le4 yi4 bu4 ke3 jin4 ， ming2 yi4 bu4 ke3 qiong2 。
- yuan4 xue2 li3 he4 feng2 han2 gong1 ， ta1 ri4 bu4 xiu1 she2 zuo4 long2 。

## 注释

## 译文

## 赏析
