---
id: guo-xiang-zheng-song-li-jia-fu-chao-san-hai-tai
title: 送李嘉甫朝散还台
titlePinyin: song4 li3 jia1 fu3 chao2 san4 hai2 tai2
titleSlug: song-li-jia-fu-chao-san-hai-tai
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风连作恶，吹雪深尺五。
- 元宵无灯火，闭关与谁语。
- 忽闻营从过，倾盖挹眉宇。
- 相亲如故人，坐久加循抚。
- 蓬茅只数间，余无一丘土。
- 半俸足以饱，未尝诣州府。
- 白云寓远目，清溪照灵腑。
- 趋闲已忘忧，浩歌唯汲古。
- 明公志方壮，富贵何可取。
- 高才孰能当，如罴亦如虎。
- 致君为唐虞，泽民作霖雨。
- 功名垂乾坤，儿孙列簪组。
- 于予一何辽，而能强相与。
- 聊书送行章，欲以明出处。

## 拼音
- chun1 feng1 lian2 zuo4 e4 ， chui1 xue3 shen1 chi3 wu3 。
- yuan2 xiao1 wu2 deng1 huo3 ， bi4 guan1 yu3 shui2 yu3 。
- hu1 wen2 ying2 cong2 guo4 ， qing1 gai4 yi4 mei2 yu3 。
- xiang1 qin1 ru2 gu4 ren2 ， zuo4 jiu3 jia1 xun2 fu3 。
- peng2 mao2 zhi1 shu4 jian1 ， yu2 wu2 yi4 qiu1 tu3 。
- ban4 feng4 zu2 yi3 bao3 ， wei4 chang2 yi4 zhou1 fu3 。
- bai2 yun2 yu4 yuan3 mu4 ， qing1 xi1 zhao4 ling2 fu3 。
- qu1 xian2 yi3 wang4 you1 ， hao4 ge1 wei2 ji2 gu3 。
- ming2 gong1 zhi4 fang1 zhuang4 ， fu4 gui4 he2 ke3 qu3 。
- gao1 cai2 shu2 neng2 dang1 ， ru2 pi2 yi4 ru2 hu3 。
- zhi4 jun1 wei4 tang2 yu2 ， ze2 min2 zuo4 lin2 yu3 。
- gong1 ming2 chui2 qian2 kun1 ， er2 sun1 lie4 zan1 zu3 。
- yu2 yu3 yi4 he2 liao2 ， er2 neng2 qiang2 xiang1 yu3 。
- liao2 shu1 song4 xing2 zhang1 ， yu4 yi3 ming2 chu1 chu4 。

## 注释

## 译文

## 赏析
