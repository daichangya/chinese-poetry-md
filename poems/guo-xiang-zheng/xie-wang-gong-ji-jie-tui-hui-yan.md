---
id: guo-xiang-zheng-xie-wang-gong-ji-jie-tui-hui-yan
title: 谢王公济节推惠砚
titlePinyin: xie4 wang2 gong1 ji4 jie2 tui1 hui4 yan4
titleSlug: xie-wang-gong-ji-jie-tui-hui-yan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 歙溪之仙洗山骨，一轮琢出秋潭月。
- 摩挲清润无纤痕，不学寒光有时缺。
- 玉川辄莫忧虾蟆，纵尔觜吻何由啮。
- 阴天著手泉脉生，三伏临之冰炎热。
- 又如明镜当晴窻，对面森森数毛发。
- 端江品格直顽贱，邺台片段多皴裂。
- 中山有客先得之，獬豸峨冠为忠血。
- 窜身南过洞庭湖，覆舟几葬蛟龙穴。
- 君今赠我诚谓何，自愧闲官非补阙。
- 松烟和漆法廷珪，玉兔长毫妙诸葛。
- 敲冰捣楮出乌田，四物收藏岂虚设。
- 乾坤俯仰存赤心，诛贬奸谀佑臣节。
- 独刊五传扶春秋，肯趁时文校工拙。
- 更衰更老心更坚，与砚相将不仓卒。

## 拼音
- xi1 xi1 zhi1 xian1 xi3 shan1 gu3 ， yi4 lun2 zhuo2 chu1 qiu1 tan2 yue4 。
- mo2 suo1 qing1 run4 wu2 xian1 hen2 ， bu4 xue2 han2 guang1 you3 shi2 que1 。
- yu4 chuan1 zhe2 mo4 you1 ha2 ma2 ， zong4 er3 zi1 wen3 he2 you2 nie4 。
- yin1 tian1 zhu4 shou3 quan2 mai4 sheng1 ， san1 fu2 lin2 zhi1 bing1 yan2 re4 。
- you4 ru2 ming2 jing4 dang1 qing2 chuang1 ， dui4 mian4 sen1 sen1 shu4 mao2 fa4 。
- duan1 jiang1 pin3 ge2 zhi2 wan2 jian4 ， ye4 tai2 pian4 duan4 duo1 cun1 lie4 。
- zhong1 shan1 you3 ke4 xian1 de2 zhi1 ， xie4 zhi4 e2 guan1 wei4 zhong1 xue4 。
- cuan4 shen1 nan2 guo4 dong4 ting2 hu2 ， fu4 zhou1 ji3 zang4 jiao1 long2 xue2 。
- jun1 jin1 zeng4 wo3 cheng2 wei4 he2 ， zi4 kui4 xian2 guan1 fei1 bu3 que1 。
- song1 yan1 he2 qi1 fa3 ting2 gui1 ， yu4 tu4 chang2 hao2 miao4 zhu1 ge3 。
- qiao1 bing1 dao3 chu3 chu1 wu1 tian2 ， si4 wu4 shou1 cang2 qi3 xu1 she4 。
- qian2 kun1 fu3 yang3 cun2 chi4 xin1 ， zhu1 bian3 jian1 yu2 you4 chen2 jie2 。
- du2 kan1 wu3 chuan2 fu2 chun1 qiu1 ， ken3 chen4 shi2 wen2 xiao4 gong1 zhuo1 。
- geng4 shuai1 geng4 lao3 xin1 geng4 jian1 ， yu3 yan4 xiang1 jiang1 bu4 cang1 cu4 。

## 注释

## 译文

## 赏析
