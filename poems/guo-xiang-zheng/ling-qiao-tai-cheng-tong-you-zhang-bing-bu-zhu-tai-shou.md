---
id: guo-xiang-zheng-ling-qiao-tai-cheng-tong-you-zhang-bing-bu-zhu-tai-shou
title: 凌敲台呈同游张兵部朱太守
titlePinyin: ling2 qiao1 tai2 cheng2 tong2 you2 zhang1 bing1 bu4 zhu1 tai4 shou3
titleSlug: ling-qiao-tai-cheng-tong-you-zhang-bing-bu-zhu-tai-shou
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江东使者武陵仙，姑孰太守南都贤。
- 同时文采耀场屋，今日宠荣分使权。
- 岁丰民乐官吏肃，登高望远开华筵。
- 凌敲古台压城北，天门牛渚遥相连。
- 六朝盛事竟何在，白云芳草空绵联。
- 黄鸟声酸落花雨，青蒲风送西江船。
- 鸟声缭乱帆影没，劝君莫负杯中物。
- 百岁荣华如转轮，一半光阴已仓卒。
- 宁须杂管弦，不必烦绮罗。
- 紫莼煮豉肥鲈鲙，更听江南贱士歌。
- 尧崩舜立天下治，庙室灵芝最为瑞。
- 岩穴自此无遗民，请把长戈铸农器。
- 功名来时如等闲，四皓去矣谁复还。
- 一朝攘臂揖太子，社稷不动安如山。
- 可笑屈夫子，憔悴长江滨。
- 欲将独醒换众醉，竟葬江鱼愁杀人。
- 古来得失既如此，今朝幸会青云士。
- 功成早晚归桃源，回首尘寰脱双屣。

## 拼音
- jiang1 dong1 shi3 zhe3 wu3 ling2 xian1 ， gu1 shu2 tai4 shou3 nan2 dou1 xian2 。
- tong2 shi2 wen2 cai3 yao4 chang3 wu1 ， jin1 ri4 chong3 rong2 fen1 shi3 quan2 。
- sui4 feng1 min2 yue4 guan1 li4 su4 ， deng1 gao1 wang4 yuan3 kai1 hua2 yan2 。
- ling2 qiao1 gu3 tai2 ya1 cheng2 bei3 ， tian1 men2 niu2 zhu3 yao2 xiang1 lian2 。
- liu4 chao2 sheng4 shi4 jing4 he2 zai4 ， bai2 yun2 fang1 cao3 kong1 mian2 lian2 。
- huang2 niao3 sheng1 suan1 luo4 hua1 yu3 ， qing1 pu2 feng1 song4 xi1 jiang1 chuan2 。
- niao3 sheng1 liao2 luan4 fan1 ying3 mei2 ， quan4 jun1 mo4 fu4 bei1 zhong1 wu4 。
- bai3 sui4 rong2 hua2 ru2 zhuan4 lun2 ， yi2 ban4 guang1 yin1 yi3 cang1 cu4 。
- ning2 xu1 za2 guan3 xian2 ， bu2 bi4 fan2 qi3 luo2 。
- zi3 chun2 zhu3 chi3 fei2 lu2 kuai4 ， geng4 ting1 jiang1 nan2 jian4 shi4 ge1 。
- yao2 beng1 shun4 li4 tian1 xia4 zhi4 ， miao4 shi4 ling2 zhi1 zui4 wei4 rui4 。
- yan2 xue2 zi4 ci3 wu2 yi2 min2 ， qing3 ba3 chang2 ge1 zhu4 nong2 qi4 。
- gong1 ming2 lai2 shi2 ru2 deng3 xian2 ， si4 hao4 qu4 yi3 shui2 fu4 hai2 。
- yi4 chao2 rang3 bi4 yi1 tai4 zi3 ， she4 ji4 bu2 dong4 an1 ru2 shan1 。
- ke3 xiao4 qu1 fu1 zi3 ， qiao2 cui4 chang2 jiang1 bin1 。
- yu4 jiang1 du2 xing3 huan4 zhong4 zui4 ， jing4 zang4 jiang1 yu2 chou2 sha1 ren2 。
- gu3 lai2 de0 shi1 ji4 ru2 ci3 ， jin1 chao2 xing4 hui4 qing1 yun2 shi4 。
- gong1 cheng2 zao3 wan3 gui1 tao2 yuan2 ， hui2 shou3 chen2 huan2 tuo1 shuang1 xi3 。

## 注释

## 译文

## 赏析
