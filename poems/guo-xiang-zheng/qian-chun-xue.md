---
id: guo-xiang-zheng-qian-chun-xue
title: 前春雪
titlePinyin: qian2 chun1 xue3
titleSlug: qian-chun-xue
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玄冥夺春令，连旬雪塞屋。
- 嗷嗷何物声，云是饥民哭。
- 来请义仓米，奈何久空腹。
- 寒威如戈矛，命尽须臾速。
- 忆昨去年水，云涛卷平陆。
- 高村既无麦，低田又无谷。
- 民间已乏食，租税仍未足。
- 县令欲逃责，催科峻鞭朴。
- 嗟哉吾邦民，何以保骨肉。
- 昂头诉苍苍，和气待春育。
- 春工本好生，此雪无乃酷。
- 谁家敞园馆，草树变琼玉。
- 美人学回风，欢笑列灯烛。
- 不如万户寒，唯忧五更促。
- 世无采诗官，悲歌寄鸿鹄。

## 拼音
- xuan2 ming2 duo2 chun1 ling4 ， lian2 xun2 xue3 sai1 wu1 。
- ao2 ao2 he2 wu4 sheng1 ， yun2 shi4 ji1 min2 ku1 。
- lai2 qing3 yi4 cang1 mi3 ， nai4 he2 jiu3 kong1 fu4 。
- han2 wei1 ru2 ge1 mao2 ， ming4 jin4 xu1 yu2 su4 。
- yi4 zuo2 qu4 nian2 shui3 ， yun2 tao1 juan4 ping2 lu4 。
- gao1 cun1 ji4 wu2 mai4 ， di1 tian2 you4 wu2 gu3 。
- min2 jian1 yi3 fa2 shi2 ， zu1 shui4 reng2 wei4 zu2 。
- xian4 ling4 yu4 tao2 ze2 ， cui1 ke1 jun4 bian1 pu3 。
- jie1 zai1 wu2 bang1 min2 ， he2 yi3 bao3 gu3 rou4 。
- ang2 tou2 su4 cang1 cang1 ， he2 qi4 dai4 chun1 yu4 。
- chun1 gong1 ben3 hao3 sheng1 ， ci3 xue3 wu2 nai3 ku4 。
- shui2 jia1 chang3 yuan2 guan3 ， cao3 shu4 bian4 qiong2 yu4 。
- mei3 ren2 xue2 hui2 feng1 ， huan1 xiao4 lie4 deng1 zhu2 。
- bu4 ru2 wan4 hu4 han2 ， wei2 you1 wu3 geng1 cu4 。
- shi4 wu2 cai3 shi1 guan1 ， bei1 ge1 ji4 hong2 hu2 。

## 注释

## 译文

## 赏析
