---
id: guo-xiang-zheng-wang-jiu-hua-shan-ji-xia-gong-you
title: 望九华山寄夏公酉
titlePinyin: wang4 jiu3 hua4 shan1 ji4 xia4 gong1 you3
titleSlug: wang-jiu-hua-shan-ji-xia-gong-you
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扁舟溯南江，群山渐秀发。
- 遥瞻九华峰，点点出天末。
- 迤逦见雄奇，平地犀尖拔。
- 夕阳凝紫烟，仙簪聚鸦髪。
- 又疑碧莲花，倒插黄金阙。
- 想像终未工，灵襟谩超越。
- 矧彼山中人，了与尘事绝。
- 采秀既忘年，道授飞仙说。
- 世间名任高，物外缘皆灭。
- 百忧眷薄禄，我辈志已屑。
- 趋荣羞捷途，就卑老刚节。
- 雅知名山乐，勇往胡未决。
- 此兴待君论，青衫可偕裂。

## 拼音
- pian1 zhou1 su4 nan2 jiang1 ， qun2 shan1 jian4 xiu4 fa1 。
- yao2 zhan1 jiu3 hua2 feng1 ， dian3 dian3 chu1 tian1 mo4 。
- yi3 li3 jian4 xiong2 qi2 ， ping2 di4 xi1 jian1 ba2 。
- xi1 yang2 ning2 zi3 yan1 ， xian1 zan1 ju4 ya1 fa4 。
- you4 yi2 bi4 lian2 hua1 ， dao3 cha1 huang2 jin1 que1 。
- xiang3 xiang4 zhong1 wei4 gong1 ， ling2 jin1 man4 chao1 yue4 。
- shen3 bi3 shan1 zhong1 ren2 ， liao3 yu3 chen2 shi4 jue2 。
- cai3 xiu4 ji4 wang4 nian2 ， dao4 shou4 fei1 xian1 shuo1 。
- shi4 jian1 ming2 ren4 gao1 ， wu4 wai4 yuan2 jie1 mie4 。
- bai3 you1 juan4 bao2 lu4 ， wo3 bei4 zhi4 yi3 xie4 。
- qu1 rong2 xiu1 jie2 tu2 ， jiu4 bei1 lao3 gang1 jie2 。
- ya3 zhi1 ming2 shan1 le4 ， yong3 wang3 hu2 wei4 jue2 。
- ci3 xing1 dai4 jun1 lun4 ， qing1 shan1 ke3 xie2 lie4 。

## 注释

## 译文

## 赏析
