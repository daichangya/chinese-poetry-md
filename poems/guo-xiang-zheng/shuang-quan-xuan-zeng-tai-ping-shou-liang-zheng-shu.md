---
id: guo-xiang-zheng-shuang-quan-xuan-zeng-tai-ping-shou-liang-zheng-shu
title: 双泉轩赠太平守梁正叔
titlePinyin: shuang1 quan2 xuan1 zeng4 tai4 ping2 shou3 liang2 zheng4 shu1
titleSlug: shuang-quan-xuan-zeng-tai-ping-shou-liang-zheng-shu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 开池得双泉，因泉构华屋。
- 池中种菱荇，池上列花竹。
- 与春蘸新红，遇风摇净绿。
- 轻鸥自飞舞，纤鳞随出缩。
- 操舟往江海，端忧龙蜃触。
- 卷衣入山林，而防虎狼欲。
- 岂如一凭栏，俯仰快心目。
- 朝吟吟有余，暮醉醉不足。
- 双泉长涓涓，比公享天禄。
- 公归民怀公，听我双泉曲。

## 拼音
- kai1 chi2 de2 shuang1 quan2 ， yin1 quan2 gou4 hua2 wu1 。
- chi2 zhong1 zhong3 ling2 xing4 ， chi2 shang4 lie4 hua1 zhu2 。
- yu3 chun1 zhan4 xin1 hong2 ， yu4 feng1 yao2 jing4 lü4 。
- qing1 ou1 zi4 fei1 wu3 ， xian1 lin2 sui2 chu1 suo1 。
- cao1 zhou1 wang3 jiang1 hai3 ， duan1 you1 long2 shen4 chu4 。
- juan4 yi1 ru4 shan1 lin2 ， er2 fang2 hu3 lang2 yu4 。
- qi3 ru2 yi1 ping2 lan2 ， fu3 yang3 kuai4 xin1 mu4 。
- chao2 yin2 yin2 you3 yu2 ， mu4 zui4 zui4 bu4 zu2 。
- shuang1 quan2 chang2 juan1 juan1 ， bi3 gong1 xiang3 tian1 lu4 。
- gong1 gui1 min2 huai2 gong1 ， ting1 wo3 shuang1 quan2 qu3 。

## 注释

## 译文

## 赏析
