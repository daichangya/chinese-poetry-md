---
id: guo-xiang-zheng-qian-yun-ju-xing-ji-yuan-chan-shi
title: 前云居行寄元禅师
titlePinyin: qian2 yun2 ju1 xing2 ji4 yuan2 chan2 shi1
titleSlug: qian-yun-ju-xing-ji-yuan-chan-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆云居，乃在汇泽西南修川之隅。
- 山盘盘兮，石门屹立磴道绝，飞瀑万丈淙冰壶。
- 云沈沈兮方昼而忽暝，古木交错兮藏鼪鼯。
- 攀崖欲上复自止，投险却忆骑鲸鱼。
- 崖向时复造平野，绝顶乃有百顷之膏腴。
- 群山下瞰若聚米，殿阁枕藉非人区。
- 露华洗出太古月，桂子摇落阴扶疏。
- 清风欲借羽仪展，秽念顿觉秋毫无。
- 老禅底事不度我，红日东上还驱车。
- 如今正似武陵客，放舟已远嗟迷途。
- 青春一往二十二，白雪渐变千茎须。
- 西来忽遇归飞鸟，青纸远寄黄金书。
- 灵茶香味胜粉乳，满箧所赠遇琼琚。
- 玉川七椀吃不得，灌顶未识真醍醐。
- 南暹北讷惜已死，唯师秀出孤峰孤。
- 潜深隐密自得所，岂不悯我栖榛芜。
- 倒影射岩犹入石，异日三椽容野夫。

## 拼音
- yi4 yun2 ju1 ， nai3 zai4 hui4 ze2 xi1 nan2 xiu1 chuan1 zhi1 yu2 。
- shan1 pan2 pan2 xi1 ， shi2 men2 yi4 li4 deng4 dao4 jue2 ， fei1 pu4 wan4 zhang4 cong2 bing1 hu2 。
- yun2 shen3 shen3 xi1 fang1 zhou4 er2 hu1 ming2 ， gu3 mu4 jiao1 cuo4 xi1 cang2 sheng1 wu2 。
- pan1 ya2 yu4 shang4 fu4 zi4 zhi3 ， tou2 xian3 que4 yi4 qi2 jing1 yu2 。
- ya2 xiang4 shi2 fu4 zao4 ping2 ye3 ， jue2 ding3 nai3 you3 bai3 qing3 zhi1 gao1 yu2 。
- qun2 shan1 xia4 kan4 ruo4 ju4 mi3 ， dian4 ge2 zhen3 jie4 fei1 ren2 qu1 。
- lu4 hua2 xi3 chu1 tai4 gu3 yue4 ， gui4 zi3 yao2 luo4 yin1 fu2 shu1 。
- qing1 feng1 yu4 jie4 yu3 yi2 zhan3 ， hui4 nian4 dun4 jue2 qiu1 hao2 wu2 。
- lao3 chan2 di3 shi4 bu2 du4 wo3 ， hong2 ri4 dong1 shang4 hai2 qu1 che1 。
- ru2 jin1 zheng4 si4 wu3 ling2 ke4 ， fang4 zhou1 yi3 yuan3 jie1 mi2 tu2 。
- qing1 chun1 yi4 wang3 er4 shi2 er4 ， bai2 xue3 jian4 bian4 qian1 jing1 xu1 。
- xi1 lai2 hu1 yu4 gui1 fei1 niao3 ， qing1 zhi3 yuan3 ji4 huang2 jin1 shu1 。
- ling2 cha2 xiang1 wei4 sheng4 fen3 ru3 ， man3 qie4 suo3 zeng4 yu4 qiong2 ju1 。
- yu4 chuan1 qi1 wan3 chi1 bu4 de2 ， guan4 ding3 wei4 shi2 zhen1 ti2 hu2 。
- nan2 xian1 bei3 ne4 xi1 yi3 si3 ， wei2 shi1 xiu4 chu1 gu1 feng1 gu1 。
- qian2 shen1 yin3 mi4 zi4 de2 suo3 ， qi3 bu4 min3 wo3 qi1 zhen1 wu2 。
- dao3 ying3 she4 yan2 you2 ru4 shi2 ， yi4 ri4 san1 chuan2 rong2 ye3 fu1 。

## 注释

## 译文

## 赏析
