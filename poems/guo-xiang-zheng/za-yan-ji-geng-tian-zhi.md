---
id: guo-xiang-zheng-za-yan-ji-geng-tian-zhi
title: 杂言寄耿天隲
titlePinyin: za2 yan2 ji4 geng3 tian1 zhi4
titleSlug: za-yan-ji-geng-tian-zhi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 耿夫子，闻悬车。
- 齿清发绀殊未老，璨璨满腹怀明珠。
- 耻随黄雀啄官粟，矫翼直与冥鸿俱。
- 东城之下，言还旧庐。
- 田有秫稻，池有嘉鱼。
- 林有美木，圃有青蔬。
- 笑傲樽俎，俯仰琴书。
- 与其折腰以群辱，孰若洁身而自娱。
- 予将蹴滔天之高浪，跨横海之长鲸。
- 揽午夜之明月，邀逸驾于赤城。
- 酌王母之琼液，献商皓之玉觥。
- 于是挥手景驻，长啸风生。
- 投冠缨于下土，化鳞鬣于北溟也。

## 拼音
- geng3 fu1 zi3 ， wen2 xuan2 che1 。
- chi3 qing1 fa1 gan4 shu1 wei4 lao3 ， can4 can4 man3 fu4 huai2 ming2 zhu1 。
- chi3 sui2 huang2 que4 zhuo2 guan1 su4 ， jiao3 yi4 zhi2 yu3 ming2 hong2 ju4 。
- dong1 cheng2 zhi1 xia4 ， yan2 hai2 jiu4 lu2 。
- tian2 you3 shu2 dao4 ， chi2 you3 jia1 yu2 。
- lin2 you3 mei3 mu4 ， pu3 you3 qing1 shu1 。
- xiao4 ao4 zun1 zu3 ， fu3 yang3 qin2 shu1 。
- yu3 qi2 zhe2 yao1 yi3 qun2 ru3 ， shu2 ruo4 jie2 shen1 er2 zi4 yu2 。
- yu3 jiang1 cu4 tao1 tian1 zhi1 gao1 lang4 ， kua4 heng2 hai3 zhi1 chang2 jing1 。
- lan3 wu3 ye4 zhi1 ming2 yue4 ， yao1 yi4 jia4 yu2 chi4 cheng2 。
- zhuo2 wang2 mu3 zhi1 qiong2 ye4 ， xian4 shang1 hao4 zhi1 yu4 gong1 。
- yu2 shi4 hui1 shou3 jing3 zhu4 ， chang2 xiao4 feng1 sheng1 。
- tou2 guan1 ying1 yu2 xia4 tu3 ， hua4 lin2 lie4 yu2 bei3 ming2 ye3 。

## 注释

## 译文

## 赏析
