---
id: guo-xiang-zheng-xie-du-cui-zhi-fang-jian-jian-tang-shi-jun
title: 谢杜倅职方兼简汤史君
titlePinyin: xie4 du4 cui4 zhi2 fang1 jian1 jian3 tang1 shi3 jun1
titleSlug: xie-du-cui-zhi-fang-jian-jian-tang-shi-jun
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 李白昔游宣城时，谁为太守贤相宜。
- 掣铃交通唤六博，壮哉意气凌虹霓。
- 北望楼高气象古，遗风余思犹依依。
- 我来正值青春半，杂花烂笑禽争飞。
- 轻烟缭绕淡白日，细风荡漾吹游丝。
- 高楼帘卷邻袖出，百尺栏干横酒旗。
- 银鞍白马不知数，龙筝凤管相追随。
- 杜陵远孙驾别乘，恩威得所名声驰。
- 华堂重搆唤宾客，风前共倒黄金巵。
- 我为下客最疏放，辱君许可能文词。
- 死生夤缘释氏说，但觉时换名姓非。
- 寄言太守勿感戚，共对佳人花下迷。
- 莫教流水落花去，空闻暮雨哀猿啼。

## 拼音
- li3 bai2 xi1 you2 xuan1 cheng2 shi2 ， shui2 wei4 tai4 shou3 xian2 xiang1 yi2 。
- che4 ling2 jiao1 tong1 huan4 liu4 bo2 ， zhuang4 zai1 yi4 qi4 ling2 hong2 ni2 。
- bei3 wang4 lou2 gao1 qi4 xiang4 gu3 ， yi2 feng1 yu2 si1 you2 yi1 yi1 。
- wo3 lai2 zheng4 zhi2 qing1 chun1 ban4 ， za2 hua1 lan4 xiao4 qin2 zheng1 fei1 。
- qing1 yan1 liao2 rao4 dan4 bai2 ri4 ， xi4 feng1 dang4 yang4 chui1 you2 si1 。
- gao1 lou2 lian2 juan4 lin2 xiu4 chu1 ， bai3 chi3 lan2 gan1 heng2 jiu3 qi2 。
- yin2 an1 bai2 ma3 bu4 zhi1 shu4 ， long2 zheng1 feng4 guan3 xiang1 zhui1 sui2 。
- du4 ling2 yuan3 sun1 jia4 bie2 cheng2 ， en1 wei1 de2 suo3 ming2 sheng1 chi2 。
- hua2 tang2 zhong4 gou4 huan4 bin1 ke4 ， feng1 qian2 gong4 dao3 huang2 jin1 zhi1 。
- wo3 wei4 xia4 ke4 zui4 shu1 fang4 ， ru3 jun1 xu3 ke3 neng2 wen2 ci2 。
- si3 sheng1 yin2 yuan2 shi4 shi4 shuo1 ， dan4 jue2 shi2 huan4 ming2 xing4 fei1 。
- ji4 yan2 tai4 shou3 wu4 gan3 qi1 ， gong4 dui4 jia1 ren2 hua1 xia4 mi2 。
- mo4 jiao4 liu2 shui3 luo4 hua1 qu4 ， kong1 wen2 mu4 yu3 ai1 yuan2 ti2 。

## 注释

## 译文

## 赏析
