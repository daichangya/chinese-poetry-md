---
id: guo-xiang-zheng-hou-yun-ju-xing-ji-he-chan-shi
title: 后云居行寄和禅师
titlePinyin: hou4 yun2 ju1 xing2 ji4 he2 chan2 shi1
titleSlug: hou-yun-ju-xing-ji-he-chan-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我所思兮，欧山之巓。
- 白石苍木蔽窥而隔世兮，路通乎兜率之天。
- 层楼复阁，触峙绚烂。
- 往即造兮，云渤兴而澶漫。
- 徙倚恍惚，若夺吾魄兮，聊枚睫以盘桓。
- 徐风生而雾散，卷绡縠于林端。
- 洎天清而日上兮，瀑峻飞而潺湲。
- 畜而为潭，泄而为涧。
- 运之以车兮，盈乎大田。
- 然复度石桥，登重门。
- 睹篆玉之榜，谒金仙之尊。
- 徒众五百，厖眉皓首。
- 形仪静而不杂兮，语言要而不烦。
- 齐兴止以钟鼓兮，善后先而靡难。
- 举正眼而谛瞬兮，了无一法之可观。
- 寂兮乐兮，妙复妙兮，其惟真如之禅。
- 我请弃冠释带以投依兮，师则指乎未契之缘。
- 于是曳屣却步，循磴道而复返兮，岁眇眇而屡残。
- 触网罗以系累兮，方伤羽而戢翰。
- 怅昨游而欲再兮，庶已创而复完。
- 乱曰：畴将归兮，卧龙之室。
- 依人道师，成佛而出。

## 拼音
- wo3 suo3 si1 xi1 ， ou1 shan1 zhi1 dian1 。
- bai2 shi2 cang1 mu4 bi4 kui1 er2 ge2 shi4 xi1 ， lu4 tong1 hu1 dou1 lü4 zhi1 tian1 。
- ceng2 lou2 fu4 ge2 ， chu4 zhi4 xuan4 lan4 。
- wang3 ji2 zao4 xi1 ， yun2 bo2 xing1 er2 chan2 man4 。
- xi3 yi3 huang3 hu1 ， ruo4 duo2 wu2 po4 xi1 ， liao2 mei2 jie2 yi3 pan2 huan2 。
- xu2 feng1 sheng1 er2 wu4 san4 ， juan4 xiao1 hu2 yu2 lin2 duan1 。
- ji4 tian1 qing1 er2 ri4 shang4 xi1 ， pu4 jun4 fei1 er2 chan2 yuan2 。
- chu4 er2 wei4 tan2 ， xie4 er2 wei4 jian4 。
- yun4 zhi1 yi3 che1 xi1 ， ying2 hu1 da4 tian2 。
- ran2 fu4 du4 shi2 qiao2 ， deng1 zhong4 men2 。
- du3 zhuan4 yu4 zhi1 bang3 ， ye4 jin1 xian1 zhi1 zun1 。
- tu2 zhong4 wu3 bai3 ， mang2 mei2 hao4 shou3 。
- xing2 yi2 jing4 er2 bu4 za2 xi1 ， yu3 yan2 yao4 er2 bu4 fan2 。
- qi2 xing1 zhi3 yi3 zhong1 gu3 xi1 ， shan4 hou4 xian1 er2 mi2 nan2 。
- ju3 zheng4 yan3 er2 di4 shun4 xi1 ， liao3 wu2 yi4 fa3 zhi1 ke3 guan1 。
- ji4 xi1 le4 xi1 ， miao4 fu4 miao4 xi1 ， qi2 wei2 zhen1 ru2 zhi1 chan2 。
- wo3 qing3 qi4 guan1 shi4 dai4 yi3 tou2 yi1 xi1 ， shi1 ze2 zhi3 hu1 wei4 qi4 zhi1 yuan2 。
- yu2 shi4 ye4 xi3 que4 bu4 ， xun2 deng4 dao4 er2 fu4 fan3 xi1 ， sui4 miao3 miao3 er2 lü3 can2 。
- chu4 wang3 luo2 yi3 xi4 lei4 xi1 ， fang1 shang1 yu3 er2 ji2 han4 。
- chang4 zuo2 you2 er2 yu4 zai4 xi1 ， shu4 yi3 chuang4 er2 fu4 wan2 。
- luan4 yue1 ： chou2 jiang1 gui1 xi1 ， wo4 long2 zhi1 shi4 。
- yi1 ren2 dao4 shi1 ， cheng2 fo2 er2 chu1 。

## 注释

## 译文

## 赏析
