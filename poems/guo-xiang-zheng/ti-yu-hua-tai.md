---
id: guo-xiang-zheng-ti-yu-hua-tai
title: 题雨华台
titlePinyin: ti2 yu3 hua2 tai2
titleSlug: ti-yu-hua-tai
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云公说法时，诸天雨名花。
- 此事古老传，岂为虚语夸。
- 至今数亩地，长松肖龙蛇。
- 下不生蔓草，上不存栖鸦。
- 夜或散瑞光，烂若赤城霞。
- 沿崖仅可到，狭径宁容车。
- 严严渤海公，好古心无涯。
- 携筇徐步至，极眺频吁嗟。
- 不唯古佛迹，绝景来幽遐。
- 城郭如钩环，井庐杂禾麻。
- 青山断绿野，白水连平沙。
- 翔帆出天镜，叠鼓传掺挝。
- 又复听归橹，大泽鸣雁驾。
- 云烟失浦溆，霜雪摧蒹葭。
- 顾瞻指掌间，千里无毫差。
- 中天二龙飞，此邦恃犬牙。
- 纳士业已缓，何殊井中蛙。
- 神兵半夜集，城裂如剖瓜。
- 唯仁乃无敌，四海同一家。
- 我公乘闲来，式宴宾亦嘉。
- 作亭当旧址，海月浮窗纱。
- 举杯莫辞酒，越女弹琵琶。
- 为我谢云公，亦有三春葩。
- 真法忌拣择，岂校静与哗。
- 酩酊上马归，鬓髪从纱纱。

## 拼音
- yun2 gong1 shuo1 fa3 shi2 ， zhu1 tian1 yu3 ming2 hua1 。
- ci3 shi4 gu3 lao3 chuan2 ， qi3 wei4 xu1 yu3 kua1 。
- zhi4 jin1 shu4 mu3 di4 ， chang2 song1 xiao4 long2 she2 。
- xia4 bu4 sheng1 man4 cao3 ， shang4 bu4 cun2 qi1 ya1 。
- ye4 huo4 san4 rui4 guang1 ， lan4 ruo4 chi4 cheng2 xia2 。
- yan2 ya2 jin3 ke3 dao4 ， xia2 jing4 ning2 rong2 che1 。
- yan2 yan2 bo2 hai3 gong1 ， hao3 gu3 xin1 wu2 ya2 。
- xie2 qiong2 xu2 bu4 zhi4 ， ji2 tiao4 pin2 xu1 jie1 。
- bu4 wei2 gu3 fo2 ji4 ， jue2 jing3 lai2 you1 xia2 。
- cheng2 guo1 ru2 gou1 huan2 ， jing3 lu2 za2 he2 ma2 。
- qing1 shan1 duan4 lü4 ye3 ， bai2 shui3 lian2 ping2 sha1 。
- xiang2 fan1 chu1 tian1 jing4 ， die2 gu3 chuan2 chan1 wo1 。
- you4 fu4 ting1 gui1 lu3 ， da4 ze2 ming2 yan4 jia4 。
- yun2 yan1 shi1 pu3 xu4 ， shuang1 xue3 cui1 jian1 jia1 。
- gu4 zhan1 zhi3 zhang3 jian1 ， qian1 li3 wu2 hao2 cha4 。
- zhong1 tian1 er4 long2 fei1 ， ci3 bang1 shi4 quan3 ya2 。
- na4 shi4 ye4 yi3 huan3 ， he2 shu1 jing3 zhong1 wa1 。
- shen2 bing1 ban4 ye4 ji2 ， cheng2 lie4 ru2 pou1 gua1 。
- wei2 ren2 nai3 wu2 di2 ， si4 hai3 tong2 yi4 jia1 。
- wo3 gong1 cheng2 xian2 lai2 ， shi4 yan4 bin1 yi4 jia1 。
- zuo4 ting2 dang1 jiu4 zhi3 ， hai3 yue4 fu2 chuang1 sha1 。
- ju3 bei1 mo4 ci2 jiu3 ， yue4 nü3 tan2 pi2 pa0 。
- wei4 wo3 xie4 yun2 gong1 ， yi4 you3 san1 chun1 pa1 。
- zhen1 fa3 ji4 jian3 ze2 ， qi3 xiao4 jing4 yu3 hua2 。
- ming3 ding1 shang4 ma3 gui1 ， bin4 fa4 cong2 sha1 sha1 。

## 注释

## 译文

## 赏析
