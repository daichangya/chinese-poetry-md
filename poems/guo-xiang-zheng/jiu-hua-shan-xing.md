---
id: guo-xiang-zheng-jiu-hua-shan-xing
title: 九华山行
titlePinyin: jiu3 hua4 shan1 xing2
titleSlug: jiu-hua-shan-xing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群山秀色堆寒空，九华一簇青芙蓉。
- 谁云九子化为石，聚头论道扶天公。
- 深岩自积太古雪，烛龙缩爪羞无功。
- 湍流万丈射碧落，此源直与银河通。
- 尘埃一点入不得，烟雾五色朝阳烘。
- 有时昏昏雷电怒，崩崖裂壁挥长松。
- 龙作雨，虎啸风。
- 白日变明晦，九子亦惨容，褐冠释氏胡为笑傲于其中。
- 我将学彼术，卷舌切愧求童蒙。
- 天公信玉女，号令不尔从。
- 嗟尔九子竟何补，非泰非华非衡嵩。

## 拼音
- qun2 shan1 xiu4 se4 dui1 han2 kong1 ， jiu3 hua2 yi2 cu4 qing1 fu2 rong2 。
- shui2 yun2 jiu3 zi3 hua4 wei2 shi2 ， ju4 tou2 lun4 dao4 fu2 tian1 gong1 。
- shen1 yan2 zi4 ji1 tai4 gu3 xue3 ， zhu2 long2 suo1 zhua3 xiu1 wu2 gong1 。
- tuan1 liu2 wan4 zhang4 she4 bi4 luo4 ， ci3 yuan2 zhi2 yu3 yin2 he2 tong1 。
- chen2 ai1 yi4 dian3 ru4 bu4 de2 ， yan1 wu4 wu3 se4 chao2 yang2 hong1 。
- you3 shi2 hun1 hun1 lei2 dian4 nu4 ， beng1 ya2 lie4 bi4 hui1 chang2 song1 。
- long2 zuo4 yu3 ， hu3 xiao4 feng1 。
- bai2 ri4 bian4 ming2 hui4 ， jiu3 zi3 yi4 can3 rong2 ， he4 guan1 shi4 shi4 hu2 wei4 xiao4 ao4 yu2 qi2 zhong1 。
- wo3 jiang1 xue2 bi3 shu4 ， juan4 she2 qie4 kui4 qiu2 tong2 meng2 。
- tian1 gong1 xin4 yu4 nü3 ， hao4 ling4 bu4 er3 cong2 。
- jie1 er3 jiu3 zi3 jing4 he2 bu3 ， fei1 tai4 fei1 hua2 fei1 heng2 song1 。

## 注释

## 译文

## 赏析
