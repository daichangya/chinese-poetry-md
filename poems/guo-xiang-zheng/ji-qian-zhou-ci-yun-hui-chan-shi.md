---
id: guo-xiang-zheng-ji-qian-zhou-ci-yun-hui-chan-shi
title: 寄虔州慈云惠禅师
titlePinyin: ji4 qian2 zhou1 ci2 yun2 hui4 chan2 shi1
titleSlug: ji-qian-zhou-ci-yun-hui-chan-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 惟昔庐山旧，舜师称老禅。
- 惠也乃上足，解空无比肩。
- 我尝叩其说，活活如涌泉。
- 况复能吟哦，俯视唐皎然。
- 一别二十载，相望修途邅。
- 音信谁谓隔，月华长自圆。
- 嗟予困俗累，久负香火缘。
- 适为幕府客，远泛潇湘船。
- 还过庐山下，庐山安足怜。
- 既无故人语，顽碧徒参天。
- 多谢子规鸟，数声空谷传。
- 准拟趁汝飞，飞落赣水边。

## 拼音
- wei2 xi1 lu2 shan1 jiu4 ， shun4 shi1 cheng1 lao3 chan2 。
- hui4 ye3 nai3 shang4 zu2 ， jie3 kong1 wu2 bi3 jian1 。
- wo3 chang2 kou4 qi2 shuo1 ， huo2 huo2 ru2 yong3 quan2 。
- kuang4 fu4 neng2 yin2 e2 ， fu3 shi4 tang2 jiao3 ran2 。
- yi4 bie2 er4 shi2 zai3 ， xiang1 wang4 xiu1 tu2 zhan1 。
- yin1 xin4 shui2 wei4 ge2 ， yue4 hua2 chang2 zi4 yuan2 。
- jie1 yu3 kun4 su2 lei4 ， jiu3 fu4 xiang1 huo3 yuan2 。
- shi4 wei4 mu4 fu3 ke4 ， yuan3 fan4 xiao1 xiang1 chuan2 。
- hai2 guo4 lu2 shan1 xia4 ， lu2 shan1 an1 zu2 lian2 。
- ji4 wu2 gu4 ren2 yu3 ， wan2 bi4 tu2 can1 tian1 。
- duo1 xie4 zi3 gui1 niao3 ， shu4 sheng1 kong1 gu3 chuan2 。
- zhun3 ni3 chen4 ru3 fei1 ， fei1 luo4 gan4 shui3 bian1 。

## 注释

## 译文

## 赏析
