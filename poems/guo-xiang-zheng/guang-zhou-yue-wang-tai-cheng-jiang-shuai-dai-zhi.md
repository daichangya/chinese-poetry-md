---
id: guo-xiang-zheng-guang-zhou-yue-wang-tai-cheng-jiang-shuai-dai-zhi
title: 广州越王台呈蒋帅待制
titlePinyin: guang3 zhou1 yue4 wang2 tai2 cheng2 jiang3 shuai4 dai4 zhi4
titleSlug: guang-zhou-yue-wang-tai-cheng-jiang-shuai-dai-zhi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 番禺城北越王台，登临下瞰何壮哉。
- 三城连环铁为瓮，睥睨百世无倾摧。
- 蕃坊翠塔卓椽笔，欲蘸河汉濡烟煤。
- 沧溟忽见飓风作，雪山崩倒随惊雷。
- 有时一碧渟万里，洗濯日月光明开。
- 屯门钲铙杂大鼓，舶船接尾天南回。
- 斛量珠玑若市米，担束犀象如肩柴。
- 越王胡为易驯服，陆生辩与秦仪偕。
- 当时贡物竞何有，汉家宫殿今蒿莱。
- 邦人每逢二月二，熙熙载酒倾城来。
- 元戎广宴命宾客，即时海若收风霾。
- 群心愈喜召和气，百伎尽入呈优俳。
- 乐声珊珊送妙舞，春色盎盎浮樽罍。
- 鬼奴金盘献羊卨，蔷薇缾水倾诸怀。
- 嗟余老钝已茅塞，坐视珠履惭追陪。
- 青蝇何知附骥尾，伯乐底事矜驽骀。
- 番禺虽盛公岂爱，亭亭自是岩廊材。
- 千年故事写长句，指画造化回枯荄。
- 昌黎气焰遂低缩，瓦砾未足当琼瑰。
- 仙姿劝公莫妄想，元鼎久待调盐梅。

## 拼音
- pan1 yu2 cheng2 bei3 yue4 wang2 tai2 ， deng1 lin2 xia4 kan4 he2 zhuang4 zai1 。
- san1 cheng2 lian2 huan2 tie3 wei4 weng4 ， pi4 ni4 bai3 shi4 wu2 qing1 cui1 。
- fan1 fang1 cui4 ta3 zhuo2 chuan2 bi3 ， yu4 zhan4 he2 han4 ru2 yan1 mei2 。
- cang1 ming2 hu1 jian4 ju4 feng1 zuo4 ， xue3 shan1 beng1 dao3 sui2 jing1 lei2 。
- you3 shi2 yi2 bi4 ting2 wan4 li3 ， xi3 zhuo2 ri4 yue4 guang1 ming2 kai1 。
- tun2 men2 zheng1 nao2 za2 da4 gu3 ， bo2 chuan2 jie1 wei3 tian1 nan2 hui2 。
- hu2 liang2 zhu1 ji1 ruo4 shi4 mi3 ， dan1 shu4 xi1 xiang4 ru2 jian1 chai2 。
- yue4 wang2 hu2 wei4 yi4 xun4 fu2 ， lu4 sheng1 bian4 yu3 qin2 yi2 xie2 。
- dang1 shi2 gong4 wu4 jing4 he2 you3 ， han4 jia1 gong1 dian4 jin1 hao1 lai2 。
- bang1 ren2 mei3 feng2 er4 yue4 er4 ， xi1 xi1 zai3 jiu3 qing1 cheng2 lai2 。
- yuan2 rong2 guang3 yan4 ming4 bin1 ke4 ， ji2 shi2 hai3 ruo4 shou1 feng1 mai2 。
- qun2 xin1 yu4 xi3 zhao4 he2 qi4 ， bai3 ji4 jin4 ru4 cheng2 you1 pai2 。
- le4 sheng1 shan1 shan1 song4 miao4 wu3 ， chun1 se4 ang4 ang4 fu2 zun1 lei2 。
- gui3 nu2 jin1 pan2 xian4 yang2 xie4 ， qiang2 wei1 ping2 shui3 qing1 zhu1 huai2 。
- jie1 yu2 lao3 dun4 yi3 mao2 sai1 ， zuo4 shi4 zhu1 lü3 can2 zhui1 pei2 。
- qing1 ying2 he2 zhi1 fu4 ji4 wei3 ， bo2 le4 di3 shi4 jin1 nu2 dai4 。
- pan1 yu2 sui1 sheng4 gong1 qi3 ai4 ， ting2 ting2 zi4 shi4 yan2 lang2 cai2 。
- qian1 nian2 gu4 shi4 xie3 chang2 ju4 ， zhi3 hua4 zao4 hua4 hui2 ku1 gai1 。
- chang1 li2 qi4 yan4 sui4 di1 suo1 ， wa3 li4 wei4 zu2 dang1 qiong2 gui1 。
- xian1 zi1 quan4 gong1 mo4 wang4 xiang3 ， yuan2 ding3 jiu3 dai4 tiao2 yan2 mei2 。

## 注释

## 译文

## 赏析
