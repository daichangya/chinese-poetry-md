---
id: guo-xiang-zheng-song-huang-ji-lao-cha-yuan
title: 送黄吉老察院
titlePinyin: song4 huang2 ji2 lao3 cha2 yuan4
titleSlug: song-huang-ji-lao-cha-yuan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 积学久未遇，忠言今可施。
- 请君略细故，吐出胸中奇。
- 悉救当世弊，自结明主知。
- 不唯振宪纲，进当司鼎彛。
- 用广财已乏，官冗人愈卑。
- 政寛法不举，将偄边无威。
- 家家侈声乐，淳源变浇漓。
- 土木绚金碧，佛仙竞新祠。
- 此乃腹心疾，岂止为疮痍。
- 言者曾未及，虽言多恚私。
- 苟非大奸邪，恶足求瑕玼。
- 举朝无完人，何以禆明时。
- 尝读喜似篇，左右皆宜之。
- 乃知荆山璧，天地终不道。
- 去垩无变容，诚明达神祗。
- 我方卧岩谷，所友鹿与麋。
- 感君营从过，枯木春风吹。
- 又如得黄粱，慰我久苦饥。
- 承诏不敢留，欢言遽暌违。
- 殷勤何以报，报君以芜辞。

## 拼音
- ji1 xue2 jiu3 wei4 yu4 ， zhong1 yan2 jin1 ke3 shi1 。
- qing3 jun1 lüe4 xi4 gu4 ， tu3 chu1 xiong1 zhong1 qi2 。
- xi1 jiu4 dang1 shi4 bi4 ， zi4 jie2 ming2 zhu3 zhi1 。
- bu4 wei2 zhen4 xian4 gang1 ， jin4 dang1 si1 ding3 yi2 。
- yong4 guang3 cai2 yi3 fa2 ， guan1 rong3 ren2 yu4 bei1 。
- zheng4 kuan1 fa3 bu4 ju3 ， jiang1 ruan3 bian1 wu2 wei1 。
- jia1 jia1 chi3 sheng1 yue4 ， chun2 yuan2 bian4 jiao1 li2 。
- tu3 mu4 xuan4 jin1 bi4 ， fo2 xian1 jing4 xin1 ci2 。
- ci3 nai3 fu4 xin1 ji2 ， qi3 zhi3 wei4 chuang1 yi2 。
- yan2 zhe3 ceng2 wei4 ji2 ， sui1 yan2 duo1 hui4 si1 。
- gou3 fei1 da4 jian1 xie2 ， e4 zu2 qiu2 xia2 ci1 。
- ju3 chao2 wu2 wan2 ren2 ， he2 yi3 bi4 ming2 shi2 。
- chang2 du2 xi3 si4 pian1 ， zuo3 you4 jie1 yi2 zhi1 。
- nai3 zhi1 jing1 shan1 bi4 ， tian1 di4 zhong1 bu2 dao4 。
- qu4 e4 wu2 bian4 rong2 ， cheng2 ming2 da2 shen2 zhi1 。
- wo3 fang1 wo4 yan2 gu3 ， suo3 you3 lu4 yu3 mi2 。
- gan3 jun1 ying2 cong2 guo4 ， ku1 mu4 chun1 feng1 chui1 。
- you4 ru2 de2 huang2 liang2 ， wei4 wo3 jiu3 ku3 ji1 。
- cheng2 zhao4 bu4 gan3 liu2 ， huan1 yan2 ju4 kui2 wei2 。
- yin1 qin2 he2 yi3 bao4 ， bao4 jun1 yi3 wu2 ci2 。

## 注释

## 译文

## 赏析
