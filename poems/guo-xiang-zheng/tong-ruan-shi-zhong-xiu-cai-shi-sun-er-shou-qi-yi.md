---
id: guo-xiang-zheng-tong-ruan-shi-zhong-xiu-cai-shi-sun-er-shou-qi-yi
title: 同阮时中秀才食笋二首  其一
titlePinyin: tong2 ruan3 shi2 zhong1 xiu4 cai2 shi2 sun3 er4 shou3     qi2 yi1
titleSlug: tong-ruan-shi-zhong-xiu-cai-shi-sun-er-shou-qi-yi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苍崖长龙孙，头角露已甚。
- 呼丁恣庖割，移榻就浓荫。
- 怳疑羽林枪，罗列在紫禁。
- 余鞭横瘦蛇，密箨若纫纴。
- 亭亭风势匀，节节泉脉沁。
- 藩垣谨藏护，宁使暴客闯。
- 烹调众云美，剪伐吾亦任。
- 绕齿嚼冰澌，毛发寒以澿。
- 闲心本猿鸟，世咏嗟毒鸩。
- 野逸谁所怜，愁思肠胃渗。
- 诗才君独勇，辨舌予久噤。
- 酒行且莫辞，醉胆沧溟浸。
- 况逢尧舜治，面内来左袵。
- 熙熙冠盖游，落落饱食饮。
- 鸾凤自横飞，燕雀蒙广荫。
- 徘徊食笋谣，明发扁舟赁。

## 拼音
- cang1 ya2 chang2 long2 sun1 ， tou2 jiao3 lu4 yi3 shen4 。
- hu1 ding1 zi4 pao2 ge1 ， yi2 ta4 jiu4 nong2 yin1 。
- huang3 yi2 yu3 lin2 qiang1 ， luo2 lie4 zai4 zi3 jin4 。
- yu2 bian1 heng2 shou4 she2 ， mi4 tuo4 ruo4 ren4 ren4 。
- ting2 ting2 feng1 shi4 yun2 ， jie2 jie2 quan2 mai4 qin4 。
- fan1 yuan2 jin3 cang2 hu4 ， ning2 shi3 bao4 ke4 chuang3 。
- peng1 tiao2 zhong4 yun2 mei3 ， jian3 fa2 wu2 yi4 ren4 。
- rao4 chi3 jiao2 bing1 si1 ， mao2 fa4 han2 yi3 qin2 。
- xian2 xin1 ben3 yuan2 niao3 ， shi4 yong3 jie1 du2 zhen4 。
- ye3 yi4 shui2 suo3 lian2 ， chou2 si1 chang2 wei4 shen4 。
- shi1 cai2 jun1 du2 yong3 ， bian4 she2 yu3 jiu3 jin4 。
- jiu3 xing2 qie3 mo4 ci2 ， zui4 dan3 cang1 ming2 jin4 。
- kuang4 feng2 yao2 shun4 zhi4 ， mian4 nei4 lai2 zuo3 ren4 。
- xi1 xi1 guan1 gai4 you2 ， luo4 luo4 bao3 shi2 yin3 。
- luan2 feng4 zi4 heng2 fei1 ， yan4 que4 meng2 guang3 yin4 。
- pai2 huai2 shi2 sun3 yao2 ， ming2 fa1 pian1 zhou1 lin4 。

## 注释

## 译文

## 赏析
