---
id: guo-xiang-zheng-you-yun-gai-si
title: 游云盖寺
titlePinyin: you2 yun2 gai4 si4
titleSlug: you-yun-gai-si
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 名山寺多占，此寺山尤名。
- 妙云镇弥覆，层层结缦缨。
- 日光昼微开，灿射黄金城。
- 木老枝叶简，水长音韵清。
- 五峰如绀莲，中有楼殿横。
- 是必龙华宫，禅禅悟无生。
- 一灯破群暗，众灯迭相明。
- 纷空素葩坠，悲晚孤猿惊。
- 予方困邅途，寓宿骨已轻。
- 愿言永栖此，读尽宝藏经。
- 顾盼适所适，了绝物外营。
- 马秣仆亦饭，奈何催北征。

## 拼音
- ming2 shan1 si4 duo1 zhan4 ， ci3 si4 shan1 you2 ming2 。
- miao4 yun2 zhen4 mi2 fu4 ， ceng2 ceng2 jie2 man4 ying1 。
- ri4 guang1 zhou4 wei1 kai1 ， can4 she4 huang2 jin1 cheng2 。
- mu4 lao3 zhi1 ye4 jian3 ， shui3 chang2 yin1 yun4 qing1 。
- wu3 feng1 ru2 gan4 lian2 ， zhong1 you3 lou2 dian4 heng2 。
- shi4 bi4 long2 hua2 gong1 ， chan2 chan2 wu4 wu2 sheng1 。
- yi4 deng1 po4 qun2 an4 ， zhong4 deng1 die2 xiang1 ming2 。
- fen1 kong1 su4 pa1 zhui4 ， bei1 wan3 gu1 yuan2 jing1 。
- yu3 fang1 kun4 zhan1 tu2 ， yu4 su4 gu3 yi3 qing1 。
- yuan4 yan2 yong3 qi1 ci3 ， du2 jin4 bao3 zang4 jing1 。
- gu4 pan4 shi4 suo3 shi4 ， liao3 jue2 wu4 wai4 ying2 。
- ma3 mo4 pu2 yi4 fan4 ， nai4 he2 cui1 bei3 zheng1 。

## 注释

## 译文

## 赏析
