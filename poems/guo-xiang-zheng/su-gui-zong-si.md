---
id: guo-xiang-zheng-su-gui-zong-si
title: 宿归宗寺
titlePinyin: su4 gui1 zong1 si4
titleSlug: su-gui-zong-si
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旷怀王逸少，宅地如翔鸾。
- 池水至今黑，云是墨未干。
- 施作金仙宫，楼殿排羽翰。
- 银榜留飞乌，玉蜃吐惊湍。
- 耶舍宝塔近，笔插青云端。
- 贝叶五千书，两藏龙鳞蟠。
- 钟磬递虚籁，松杉扶岁寒。
- 护持不变灭，𬬻烟昼漫漫。
- 暂游寄僧榻，翛然心界寛。
- 愧无惊绝草，付与苍崖刊。

## 拼音
- kuang4 huai2 wang2 yi4 shao3 ， zhai2 di4 ru2 xiang2 luan2 。
- chi2 shui3 zhi4 jin1 hei1 ， yun2 shi4 mo4 wei4 gan1 。
- shi1 zuo4 jin1 xian1 gong1 ， lou2 dian4 pai2 yu3 han4 。
- yin2 bang3 liu2 fei1 wu1 ， yu4 shen4 tu3 jing1 tuan1 。
- ye1 she4 bao3 ta3 jin4 ， bi3 cha1 qing1 yun2 duan1 。
- bei4 ye4 wu3 qian1 shu1 ， liang3 cang2 long2 lin2 pan2 。
- zhong1 qing4 di4 xu1 lai4 ， song1 shan1 fu2 sui4 han2 。
- hu4 chi2 bu2 bian4 mie4 ， lu2 yan1 zhou4 man4 man4 。
- zan4 you2 ji4 seng1 ta4 ， xiao1 ran2 xin1 jie4 kuan1 。
- kui4 wu2 jing1 jue2 cao3 ， fu4 yu3 cang1 ya2 kan1 。

## 注释

## 译文

## 赏析
