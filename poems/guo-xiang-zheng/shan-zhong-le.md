---
id: guo-xiang-zheng-shan-zhong-le
title: 山中乐
titlePinyin: shan1 zhong1 le4
titleSlug: shan-zhong-le
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 归乎乐哉，山中之乐兮，其乐无穷。
- 蔼葱苍而杳巑丛兮，眷青瑶之诸峰。
- 琉璃一碧兮，湖波止而溶溶。
- 层楼相望，曲径相通。
- 鱼龙转影于汀澜之际，钟梵答响于烟云之中。
- 鸟嘤日暖兮，花气蒙蒙。
- 搴密叶而成幄兮，风飒飒而吹松。
- 岩谷玲珑，霜木落也。
- 玉宇浮空，冰澌凝也。
- 天高月朗兮，定省乎华严之境。
- 雷奔雨骤兮，作新乎水墨之宫。
- 达僧拟王孙之葬，逸士蹑渊明之踪。
- 方尔祖之得名兮，考其言于庐陵之醉翁。
- 曰嗟世之人兮，曷不归来乎山中。
- 山中之乐不可见，今予其往兮谁逢。
- 后四十年，尔复好吟。
- 远游不返，求我之从。
- 劝尔之归兮，栖老乎山中。
- 尔之材兮甚良，当自适其无庸之庸。
- 违世绝俗，黜明塞聪。
- 山中之乐兮乃可以久，非我与尔兮谁同。

## 拼音
- gui1 hu1 le4 zai1 ， shan1 zhong1 zhi1 le4 xi1 ， qi2 le4 wu2 qiong2 。
- ai3 cong1 cang1 er2 yao3 cuan2 cong2 xi1 ， juan4 qing1 yao2 zhi1 zhu1 feng1 。
- liu2 li2 yi2 bi4 xi1 ， hu2 bo1 zhi3 er2 rong2 rong2 。
- ceng2 lou2 xiang1 wang4 ， qu1 jing4 xiang1 tong1 。
- yu2 long2 zhuan3 ying3 yu2 ting1 lan2 zhi1 ji4 ， zhong1 fan4 da2 xiang3 yu2 yan1 yun2 zhi1 zhong1 。
- niao3 ying1 ri4 nuan3 xi1 ， hua1 qi4 meng2 meng2 。
- qian1 mi4 ye4 er2 cheng2 wo4 xi1 ， feng1 sa4 sa4 er2 chui1 song1 。
- yan2 gu3 ling2 long2 ， shuang1 mu4 luo4 ye3 。
- yu4 yu3 fu2 kong1 ， bing1 si1 ning2 ye3 。
- tian1 gao1 yue4 lang3 xi1 ， ding4 sheng3 hu1 hua2 yan2 zhi1 jing4 。
- lei2 ben1 yu3 zhou4 xi1 ， zuo4 xin1 hu1 shui3 mo4 zhi1 gong1 。
- da2 seng1 ni3 wang2 sun1 zhi1 zang4 ， yi4 shi4 nie4 yuan1 ming2 zhi1 zong1 。
- fang1 er3 zu3 zhi1 de2 ming2 xi1 ， kao3 qi2 yan2 yu2 lu2 ling2 zhi1 zui4 weng1 。
- yue1 jie1 shi4 zhi1 ren2 xi1 ， he2 bu4 gui1 lai2 hu1 shan1 zhong1 。
- shan1 zhong1 zhi1 le4 bu4 ke3 jian4 ， jin1 yu3 qi2 wang3 xi1 shui2 feng2 。
- hou4 si4 shi2 nian2 ， er3 fu4 hao3 yin2 。
- yuan3 you2 bu4 fan3 ， qiu2 wo3 zhi1 cong2 。
- quan4 er3 zhi1 gui1 xi1 ， qi1 lao3 hu1 shan1 zhong1 。
- er3 zhi1 cai2 xi1 shen4 liang2 ， dang1 zi4 shi4 qi2 wu2 yong1 zhi1 yong1 。
- wei2 shi4 jue2 su2 ， chu4 ming2 sai1 cong1 。
- shan1 zhong1 zhi1 le4 xi1 nai3 ke3 yi3 jiu3 ， fei1 wo3 yu3 er3 xi1 shui2 tong2 。

## 注释

## 译文

## 赏析
