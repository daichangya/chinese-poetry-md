---
id: guo-xiang-zheng-song-yao-tai-bo
title: 送姚太博
titlePinyin: song4 yao2 tai4 bo2
titleSlug: song-yao-tai-bo
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风动地吹春去，行人不肯江边住。
- 片帆朝挂暮千里，烟雾苍茫宿何处。
- 夫君少年日，射策明光宫。
- 同时得意三百辈，上林曾醉桃花红。
- 十余年间事超忽，几在青云几白骨。
- 君虽未甚荣，亦足有余乐。
- 存心不负圣与贤，何须画影凌烟阁。
- 浔阳城头北楼壮，邂逅相逢观暝涨。
- 鱼龙奔走势莫分，却忆当年兵火愁杀人。
- 至今战场无绿草，冤魂夜哭寒蟾老。
- 临风沥酒一吊之，而我浮生何足道。
- 聊为君行歌数声，青山截断江流平。
- 晴云相对似能舞，野鸟好语如吹笙。
- 却送闲愁付沧海，身虽离异心无改。
- 若到蓬莱王母家，为攀桃树遥相待。

## 拼音
- chun1 feng1 dong4 di4 chui1 chun1 qu4 ， xing2 ren2 bu4 ken3 jiang1 bian1 zhu4 。
- pian4 fan1 chao2 gua4 mu4 qian1 li3 ， yan1 wu4 cang1 mang2 su4 he2 chu4 。
- fu1 jun1 shao4 nian2 ri4 ， she4 ce4 ming2 guang1 gong1 。
- tong2 shi2 de2 yi4 san1 bai3 bei4 ， shang4 lin2 ceng2 zui4 tao2 hua1 hong2 。
- shi2 yu2 nian2 jian1 shi4 chao1 hu1 ， ji3 zai4 qing1 yun2 ji3 bai2 gu3 。
- jun1 sui1 wei4 shen4 rong2 ， yi4 zu2 you3 yu2 le4 。
- cun2 xin1 bu2 fu4 sheng4 yu3 xian2 ， he2 xu1 hua4 ying3 ling2 yan1 ge2 。
- xun2 yang2 cheng2 tou2 bei3 lou2 zhuang4 ， xie4 hou4 xiang1 feng2 guan1 ming2 zhang3 。
- yu2 long2 ben1 zou3 shi4 mo4 fen1 ， que4 yi4 dang1 nian2 bing1 huo3 chou2 sha1 ren2 。
- zhi4 jin1 zhan4 chang3 wu2 lü4 cao3 ， yuan1 hun2 ye4 ku1 han2 chan2 lao3 。
- lin2 feng1 li4 jiu3 yi2 diao4 zhi1 ， er2 wo3 fu2 sheng1 he2 zu2 dao4 。
- liao2 wei4 jun1 xing2 ge1 shu4 sheng1 ， qing1 shan1 jie2 duan4 jiang1 liu2 ping2 。
- qing2 yun2 xiang1 dui4 si4 neng2 wu3 ， ye3 niao3 hao3 yu3 ru2 chui1 sheng1 。
- que4 song4 xian2 chou2 fu4 cang1 hai3 ， shen1 sui1 li2 yi4 xin1 wu2 gai3 。
- ruo4 dao4 peng2 lai2 wang2 mu3 jia1 ， wei4 pan1 tao2 shu4 yao2 xiang1 dai4 。

## 注释

## 译文

## 赏析
