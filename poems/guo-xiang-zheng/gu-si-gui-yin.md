---
id: guo-xiang-zheng-gu-si-gui-yin
title: 古思归引
titlePinyin: gu3 si1 gui1 yin3
titleSlug: gu-si-gui-yin
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔人思归兮，宅林薮之邃深。
- 阻长隄而临清渠兮，芬翳翳以交阴。
- 有观阁池沼兮，通泉溜而附嵚崟。
- 蹇美羽之翔集兮，嘉鱼乐而浮沉。
- 时则命宴于芳晨兮，连亲戚与佳宾。
- 执乐而侍兮，列秦赵之艳人。
- 管弦奏兮，歌悠扬而绝尘。
- 浆兰桂兮，羞肴珍。
- 左琴右书兮，助为娱而养真。
- 又期于不朽兮，志慠然而陵云。
- 孰能婆娑于九列兮，顾牵羁于繁文。
- 曲有弦而无辞兮，述予怀以自信。
- 歌曰：日毂驰兮老将至，铄外纷兮中系累。
- 归去来兮予之思，放吾形兮聊逍遥以卒岁。

## 拼音
- xi1 ren2 si1 gui1 xi1 ， zhai2 lin2 sou3 zhi1 sui4 shen1 。
- zu3 chang2 di1 er2 lin2 qing1 qu2 xi1 ， fen1 yi4 yi4 yi3 jiao1 yin1 。
- you3 guan1 ge2 chi2 zhao3 xi1 ， tong1 quan2 liu1 er2 fu4 qin1 yin2 。
- jian3 mei3 yu3 zhi1 xiang2 ji2 xi1 ， jia1 yu2 le4 er2 fu2 chen2 。
- shi2 ze2 ming4 yan4 yu2 fang1 chen2 xi1 ， lian2 qin1 qi0 yu3 jia1 bin1 。
- zhi2 le4 er2 shi4 xi1 ， lie4 qin2 zhao4 zhi1 yan4 ren2 。
- guan3 xian2 zou4 xi1 ， ge1 you1 yang2 er2 jue2 chen2 。
- jiang1 lan2 gui4 xi1 ， xiu1 yao2 zhen1 。
- zuo3 qin2 you4 shu1 xi1 ， zhu4 wei4 yu2 er2 yang3 zhen1 。
- you4 qi1 yu2 bu4 xiu3 xi1 ， zhi4 ao4 ran2 er2 ling2 yun2 。
- shu2 neng2 po2 suo1 yu2 jiu3 lie4 xi1 ， gu4 qian1 ji1 yu2 fan2 wen2 。
- qu3 you3 xian2 er2 wu2 ci2 xi1 ， shu4 yu3 huai2 yi3 zi4 xin4 。
- ge1 yue1 ： ri4 gu1 chi2 xi1 lao3 jiang4 zhi4 ， shuo4 wai4 fen1 xi1 zhong1 xi4 lei4 。
- gui1 qu4 lai2 xi1 yu3 zhi1 si1 ， fang4 wu2 xing2 xi1 liao2 xiao1 yao2 yi3 zu2 sui4 。

## 注释

## 译文

## 赏析
