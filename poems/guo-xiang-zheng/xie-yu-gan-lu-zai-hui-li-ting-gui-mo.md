---
id: guo-xiang-zheng-xie-yu-gan-lu-zai-hui-li-ting-gui-mo
title: 谢余干陆宰惠李廷圭墨
titlePinyin: xie4 yu2 gan1 lu4 zai3 hui4 li3 ting2 gui1 mo4
titleSlug: xie-yu-gan-lu-zai-hui-li-ting-gui-mo
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 集仙昔与文忠游，文采声鸣喧九州。
- 鲲鹏未化忽搨翼，地老天荒云海幽。
- 箧中尝秘上赐墨，紫金泥印双脊虬。
- 名题廷珪姓氏李，此物未省何年留。
- 纹如坚犀刮不动，铿铿触砚苍烟浮。
- 蜀牋洒落黑胜漆，欲论所直真难酬。
- 麟儿字法肖家学，珍绨宝匣深藏收。
- 并刀截断辄分我，始信明珠今暗投。
- 嗟予吟笔久已阁，辩舌倒卷刚肠柔。
- 书陈北阙上印绂，志乐南亩亲耡耰。
- 得君赐墨竟安用，捧玩反复增予羞。
- 况君绿发眸子莹，才业自副朝廷求。
- 研磨煤麝染谏草，扶擿世病苍生瘳。
- 名成功遂取上笏，世阀光焰垂千秋。
- 莫如老钝默将死，再拜谢贶长江头。

## 拼音
- ji2 xian1 xi1 yu3 wen2 zhong1 you2 ， wen2 cai3 sheng1 ming2 xuan1 jiu3 zhou1 。
- kun1 peng2 wei4 hua4 hu1 ta4 yi4 ， di4 lao3 tian1 huang1 yun2 hai3 you1 。
- qie4 zhong1 chang2 mi4 shang4 ci4 mo4 ， zi3 jin1 ni2 yin4 shuang1 ji3 qiu2 。
- ming2 ti2 ting2 gui1 xing4 shi4 li3 ， ci3 wu4 wei4 sheng3 he2 nian2 liu2 。
- wen2 ru2 jian1 xi1 gua1 bu2 dong4 ， keng1 keng1 chu4 yan4 cang1 yan1 fu2 。
- shu3 jian1 sa3 luo4 hei1 sheng4 qi1 ， yu4 lun4 suo3 zhi2 zhen1 nan2 chou2 。
- lin2 er2 zi4 fa3 xiao4 jia1 xue2 ， zhen1 ti2 bao3 xia2 shen1 cang2 shou1 。
- bing4 dao1 jie2 duan4 zhe2 fen1 wo3 ， shi3 xin4 ming2 zhu1 jin1 an4 tou2 。
- jie1 yu3 yin2 bi3 jiu3 yi3 ge2 ， bian4 she2 dao3 juan4 gang1 chang2 rou2 。
- shu1 chen2 bei3 que1 shang4 yin4 fu2 ， zhi4 le4 nan2 mu3 qin1 chu2 you1 。
- de2 jun1 ci4 mo4 jing4 an1 yong4 ， peng3 wan2 fan3 fu4 zeng1 yu3 xiu1 。
- kuang4 jun1 lü4 fa1 mou2 zi3 ying2 ， cai2 ye4 zi4 fu4 chao2 ting2 qiu2 。
- yan2 mo2 mei2 she4 ran3 jian4 cao3 ， fu2 ti1 shi4 bing4 cang1 sheng1 chou1 。
- ming2 cheng2 gong1 sui4 qu3 shang4 hu4 ， shi4 fa2 guang1 yan4 chui2 qian1 qiu1 。
- mo4 ru2 lao3 dun4 mo4 jiang1 si3 ， zai4 bai4 xie4 kuang4 chang2 jiang1 tou2 。

## 注释

## 译文

## 赏析
