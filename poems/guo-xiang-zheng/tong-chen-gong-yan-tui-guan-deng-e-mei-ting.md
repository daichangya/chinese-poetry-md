---
id: guo-xiang-zheng-tong-chen-gong-yan-tui-guan-deng-e-mei-ting
title: 同陈公彦推官登峨嵋亭
titlePinyin: tong2 chen2 gong1 yan4 tui1 guan1 deng1 e2 mei2 ting2
titleSlug: tong-chen-gong-yan-tui-guan-deng-e-mei-ting
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新亭彼谁搆，名因翰林揭。
- 惟南极空旷，朗咏佳兴发。
- 倾盖忘形骸，辄莫叹华髪。
- 归帆天外低，渡鸟云端没。
- 中原峥嵘际，天堑限楚越。
- 宁知承平来，但见山花歇。
- 君相方圣贤，胡为念京阙。
- 但穷林泉乐，蹑屐上崷崪。
- 酒量孰先降，樽罍未云竭。
- 欲寻太白坟，草间迷断碣。
- 神交无古今，清风来飘忽。
- 征辔还催人，东峰挂寒月。

## 拼音
- xin1 ting2 bi3 shui2 gou4 ， ming2 yin1 han4 lin2 jie1 。
- wei2 nan2 ji2 kong1 kuang4 ， lang3 yong3 jia1 xing1 fa1 。
- qing1 gai4 wang4 xing2 hai2 ， zhe2 mo4 tan4 hua2 fa4 。
- gui1 fan1 tian1 wai4 di1 ， du4 niao3 yun2 duan1 mei2 。
- zhong1 yuan2 zheng1 rong2 ji4 ， tian1 qian4 xian4 chu3 yue4 。
- ning2 zhi1 cheng2 ping2 lai2 ， dan4 jian4 shan1 hua1 xie1 。
- jun1 xiang1 fang1 sheng4 xian2 ， hu2 wei4 nian4 jing1 que1 。
- dan4 qiong2 lin2 quan2 le4 ， nie4 ji1 shang4 qiu2 zu2 。
- jiu3 liang4 shu2 xian1 jiang4 ， zun1 lei2 wei4 yun2 jie2 。
- yu4 xun2 tai4 bai2 fen2 ， cao3 jian1 mi2 duan4 jie2 。
- shen2 jiao1 wu2 gu3 jin1 ， qing1 feng1 lai2 piao1 hu1 。
- zheng1 pei4 hai2 cui1 ren2 ， dong1 feng1 gua4 han2 yue4 。

## 注释

## 译文

## 赏析
