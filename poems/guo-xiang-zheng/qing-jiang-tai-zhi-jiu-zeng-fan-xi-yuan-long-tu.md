---
id: guo-xiang-zheng-qing-jiang-tai-zhi-jiu-zeng-fan-xi-yuan-long-tu
title: 清江台致酒赠范希远龙图
titlePinyin: qing1 jiang1 tai2 zhi4 jiu3 zeng4 fan4 xi1 yuan3 long2 tu2
titleSlug: qing-jiang-tai-zhi-jiu-zeng-fan-xi-yuan-long-tu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 行手出烟雾，致酒清江台。
- 水浅横沙露，林疏远山来。
- 白鸟一双落，青猿三叫哀。
- 谁展摩诘图，而把渊明杯。
- 妙娥始七岁，弹筝殷晴雷。
- 或如鸾凤吟，唤得阳春回。
- 主人亚父孙，卓荦王佐才。
- 高谈使我听，明珠欲倾怀。
- 爽魄超太虚，月窟无飞埃。
- 一饮不知醉，浩歌忘草莱。
- 迟明系双櫂，回首安在哉。
- 尺水公自养，以待天门开。

## 拼音
- xing2 shou3 chu1 yan1 wu4 ， zhi4 jiu3 qing1 jiang1 tai2 。
- shui3 qian3 heng2 sha1 lu4 ， lin2 shu1 yuan3 shan1 lai2 。
- bai2 niao3 yi4 shuang1 luo4 ， qing1 yuan2 san1 jiao4 ai1 。
- shui2 zhan3 mo2 jie2 tu2 ， er2 ba3 yuan1 ming2 bei1 。
- miao4 e2 shi3 qi1 sui4 ， tan2 zheng1 yin1 qing2 lei2 。
- huo4 ru2 luan2 feng4 yin2 ， huan4 de2 yang2 chun1 hui2 。
- zhu3 ren2 ya4 fu4 sun1 ， zhuo2 luo4 wang2 zuo3 cai2 。
- gao1 tan2 shi3 wo3 ting1 ， ming2 zhu1 yu4 qing1 huai2 。
- shuang3 po4 chao1 tai4 xu1 ， yue4 ku1 wu2 fei1 ai1 。
- yi4 yin3 bu4 zhi1 zui4 ， hao4 ge1 wang4 cao3 lai2 。
- chi2 ming2 xi4 shuang1 zhao4 ， hui2 shou3 an1 zai4 zai1 。
- chi3 shui3 gong1 zi4 yang3 ， yi3 dai4 tian1 men2 kai1 。

## 注释

## 译文

## 赏析
