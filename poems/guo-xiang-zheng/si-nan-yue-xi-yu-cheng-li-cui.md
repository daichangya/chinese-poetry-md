---
id: guo-xiang-zheng-si-nan-yue-xi-yu-cheng-li-cui
title: 祀南岳喜雨呈李倅
titlePinyin: si4 nan2 yue4 xi3 yu3 cheng2 li3 cui4
titleSlug: si-nan-yue-xi-yu-cheng-li-cui
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六月赤日方炎炎，云不行天龙遁潜。
- 阴阳失职帝怒赫，地下万物遭炮𬊈。
- 农夫争陂数鬭死，驱沙掷土唯飞廉。
- 湖南本钱二十有四万，岁望何以安黎黔。
- 府官惶惶使台恐，祀坛祷岳惟精严。
- 君驰副车职其事，秘文在板香盈匳。
- 镮刀割牲荐肴酒，夜半奠玉抽灵签。
- 星河收光倐阴晦，雷声群群来山南。
- 斯须密点欲裂瓦，烛光出屋排龙髯。
- 鼪鼯哀啼晓色淡，碧涧久涸银涛添。
- 田田水足稻秀拔，旱暵一洗凉飔兼。
- 芬馨罗列报神贶，文实之论前贤佥。
- 兴云作雨乃谁柄，坐视焦灼悭濡沾。
- 待兹诚祷始感发，威福自任宁无嫌。
- 至理从来莫能诘，异景聊足开吾瞻。
- 孤峰翠滑犀露角，溢溜飞洒琼为帘。
- 烟藏拱木半吞吐，湘水倒影分毫纤。
- 庙门欲出尚回首，正似老笔图霜缣。
- 高吟成章又奇绝，睥睨韩杜君何谦。
- 嗟余适为簿书缚，不尔从往精神欦。
- 蚊蝇休飞夏将尽，清露收拾摧圆蟾。
- 何当结轨更一往，历览舜迹穷高尖。
- 群仙虽有路歧远，志士岂无岩谷淹。
- 收奇拔俊召和气，一国遂除灾眚占。
- 暂时响应未足数，此语非是君仍砭。

## 拼音
- liu4 yue4 chi4 ri4 fang1 yan2 yan2 ， yun2 bu4 xing2 tian1 long2 dun4 qian2 。
- yin1 yang2 shi1 zhi2 di4 nu4 he4 ， di4 xia4 wan4 wu4 zao1 pao4 xun2 。
- nong2 fu1 zheng1 bei1 shu4 dou4 si3 ， qu1 sha1 zhi4 tu3 wei2 fei1 lian2 。
- hu2 nan2 ben3 qian2 er4 shi2 you3 si4 wan4 ， sui4 wang4 he2 yi3 an1 li2 qian2 。
- fu3 guan1 huang2 huang2 shi3 tai2 kong3 ， si4 tan2 dao3 yue4 wei2 jing1 yan2 。
- jun1 chi2 fu4 che1 zhi2 qi2 shi4 ， mi4 wen2 zai4 ban3 xiang1 ying2 lian2 。
- huan2 dao1 ge1 sheng1 jian4 yao2 jiu3 ， ye4 ban4 dian4 yu4 chou1 ling2 qian1 。
- xing1 he2 shou1 guang1 shu1 yin1 hui4 ， lei2 sheng1 qun2 qun2 lai2 shan1 nan2 。
- si1 xu1 mi4 dian3 yu4 lie4 wa3 ， zhu2 guang1 chu1 wu1 pai2 long2 ran2 。
- sheng1 wu2 ai1 ti2 xiao3 se4 dan4 ， bi4 jian4 jiu3 he2 yin2 tao1 tian1 。
- tian2 tian2 shui3 zu2 dao4 xiu4 ba2 ， han4 han4 yi4 xi3 liang2 si1 jian1 。
- fen1 xin1 luo2 lie4 bao4 shen2 kuang4 ， wen2 shi2 zhi1 lun4 qian2 xian2 qian1 。
- xing1 yun2 zuo4 yu3 nai3 shui2 bing3 ， zuo4 shi4 jiao1 zhuo2 qian1 ru2 zhan1 。
- dai4 zi1 cheng2 dao3 shi3 gan3 fa1 ， wei1 fu2 zi4 ren4 ning2 wu2 xian2 。
- zhi4 li3 cong2 lai2 mo4 neng2 jie2 ， yi4 jing3 liao2 zu2 kai1 wu2 zhan1 。
- gu1 feng1 cui4 hua2 xi1 lu4 jiao3 ， yi4 liu1 fei1 sa3 qiong2 wei4 lian2 。
- yan1 cang2 gong3 mu4 ban4 tun1 tu3 ， xiang1 shui3 dao3 ying3 fen1 hao2 xian1 。
- miao4 men2 yu4 chu1 shang4 hui2 shou3 ， zheng4 si4 lao3 bi3 tu2 shuang1 jian1 。
- gao1 yin2 cheng2 zhang1 you4 qi2 jue2 ， pi4 ni4 han2 du4 jun1 he2 qian1 。
- jie1 yu2 shi4 wei4 bo2 shu1 fu4 ， bu4 er3 cong2 wang3 jing1 shen2 qian1 。
- wen2 ying2 xiu1 fei1 xia4 jiang1 jin4 ， qing1 lu4 shou1 shi2 cui1 yuan2 chan2 。
- he2 dang1 jie2 gui3 geng4 yi4 wang3 ， li4 lan3 shun4 ji4 qiong2 gao1 jian1 。
- qun2 xian1 sui1 you3 lu4 qi2 yuan3 ， zhi4 shi4 qi3 wu2 yan2 gu3 yan1 。
- shou1 qi2 ba2 jun4 zhao4 he2 qi4 ， yi4 guo2 sui4 chu2 zai1 sheng3 zhan4 。
- zan4 shi2 xiang3 ying4 wei4 zu2 shu4 ， ci3 yu3 fei1 shi4 jun1 reng2 bian1 。

## 注释

## 译文

## 赏析
