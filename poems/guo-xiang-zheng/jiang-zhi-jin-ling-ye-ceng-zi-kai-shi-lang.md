---
id: guo-xiang-zheng-jiang-zhi-jin-ling-ye-ceng-zi-kai-shi-lang
title: 将至金陵谒曾子开侍郎
titlePinyin: jiang1 zhi4 jin1 ling2 ye4 ceng2 zi3 kai1 shi4 lang2
titleSlug: jiang-zhi-jin-ling-ye-ceng-zi-kai-shi-lang
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋空久不雨，漠漠风卷沙。
- 胡为起高兴，昨夜辞山家。
- 明投金陵郭，府观凌紫霞。
- 公解豫章榻，我停银汉槎。
- 一倾别后言，电雹鸣交加。
- 借公口中春，发我枝上花。
- 又如出地雷，空山走龙蛇。
- 公能结明主，我亦思无邪。
- 但惊歧路别，进退各有涯。
- 浮生能几时，鬓发忽已华。
- 会合岂易得，兵厨酒仍佳。
- 慎勿学谢安，扪涕空戚嗟。

## 拼音
- qiu1 kong1 jiu3 bu4 yu3 ， mo4 mo4 feng1 juan4 sha1 。
- hu2 wei4 qi3 gao1 xing4 ， zuo2 ye4 ci2 shan1 jia1 。
- ming2 tou2 jin1 ling2 guo1 ， fu3 guan1 ling2 zi3 xia2 。
- gong1 jie3 yu4 zhang1 ta4 ， wo3 ting2 yin2 han4 cha2 。
- yi4 qing1 bie2 hou4 yan2 ， dian4 bao2 ming2 jiao1 jia1 。
- jie4 gong1 kou3 zhong1 chun1 ， fa1 wo3 zhi1 shang4 hua1 。
- you4 ru2 chu1 di4 lei2 ， kong1 shan1 zou3 long2 she2 。
- gong1 neng2 jie2 ming2 zhu3 ， wo3 yi4 si1 wu2 xie2 。
- dan4 jing1 qi2 lu4 bie2 ， jin4 tui4 ge4 you3 ya2 。
- fu2 sheng1 neng2 ji3 shi2 ， bin4 fa4 hu1 yi3 hua2 。
- hui4 he2 qi3 yi4 de2 ， bing1 chu2 jiu3 reng2 jia1 。
- shen4 wu4 xue2 xie4 an1 ， men2 ti4 kong1 qi1 jie1 。

## 注释

## 译文

## 赏析
