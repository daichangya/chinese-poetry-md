---
id: guo-xiang-zheng-feng-he-an-zhong-shang-shu-tong-cao-xian-deng-chang-gan-ta
title: 奉和安中尚书同漕宪登长干塔
titlePinyin: feng4 he2 an1 zhong1 shang4 shu1 tong2 cao2 xian4 deng1 chang2 gan1 ta3
titleSlug: feng-he-an-zhong-shang-shu-tong-cao-xian-deng-chang-gan-ta
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 揽衣登塔窥泬寥，黄金篆牌神所摽。
- 层梯转道二千尺，铃索交响风常飘。
- 天厨晓送阿育供，海月夜领飞仙朝。
- 南溟安在心欲化，九万一举期今朝。
- 我宋真人启阊阖，尧舜之运重昭昭。
- 佛老并儒鼎足盛，理归一善无烦条。
- 净缘胜赏固莫逆，足力强健朋侪要。
- 昌黎首唱城南句，东野继作芬兰椒。
- 诸公笔力鬭颖发，七言纸上铿琨瑶。
- 聚沙叠甓付童子，秀实始自春之苗。
- 凌空得路未足恃，遇险惊魂安可招。
- 龙虎低沈凤鸟散，借此弹压无祲妖。
- 四郊松柏列兵卫，万家弦管均咸韶。
- 广庄黔乌类蠛蠓，岁望已觉元鼎调。
- 晴川疏树历阳近，浮云蔽日长安遥。
- 贯轮巨木彻十地，斜飞八角穿重霄。
- 扶持故国肖父老，综领诸刹如孩髫。
- 循栏作礼共悲仰，绝顶进步谁腾超。
- 迹虽有为志颇壮，报且不尽功何辽。
- 挥毫题识未云毕，城头鲁角声迢迢。
- 兜绵铺舒换尘境，宝灯照耀银为桥。
- 乃知此会世稀有，请君审听长干谣。

## 拼音
- lan3 yi1 deng1 ta3 kui1 jue2 liao2 ， huang2 jin1 zhuan4 pai2 shen2 suo3 biao1 。
- ceng2 ti1 zhuan3 dao4 er4 qian1 chi3 ， ling2 suo3 jiao1 xiang3 feng1 chang2 piao1 。
- tian1 chu2 xiao3 song4 a1 yu4 gong4 ， hai3 yue4 ye4 ling3 fei1 xian1 chao2 。
- nan2 ming2 an1 zai4 xin1 yu4 hua4 ， jiu3 wan4 yi1 ju3 qi1 jin1 chao2 。
- wo3 song4 zhen1 ren2 qi3 chang1 he2 ， yao2 shun4 zhi1 yun4 zhong4 zhao1 zhao1 。
- fo2 lao3 bing4 ru2 ding3 zu2 sheng4 ， li3 gui1 yi1 shan4 wu2 fan2 tiao2 。
- jing4 yuan2 sheng4 shang3 gu4 mo4 ni4 ， zu2 li4 qiang2 jian4 peng2 chai2 yao4 。
- chang1 li2 shou3 chang4 cheng2 nan2 ju4 ， dong1 ye3 ji4 zuo4 fen1 lan2 jiao1 。
- zhu1 gong1 bi3 li4 dou4 ying3 fa1 ， qi1 yan2 zhi3 shang4 keng1 kun1 yao2 。
- ju4 sha1 die2 pi4 fu4 tong2 zi3 ， xiu4 shi2 shi3 zi4 chun1 zhi1 miao2 。
- ling2 kong1 de2 lu4 wei4 zu2 shi4 ， yu4 xian3 jing1 hun2 an1 ke3 zhao1 。
- long2 hu3 di1 shen3 feng4 niao3 san4 ， jie4 ci3 tan2 ya1 wu2 jin4 yao1 。
- si4 jiao1 song1 bai3 lie4 bing1 wei4 ， wan4 jia1 xian2 guan3 jun1 xian2 shao2 。
- guang3 zhuang1 qian2 wu1 lei4 mie4 meng3 ， sui4 wang4 yi3 jue2 yuan2 ding3 tiao2 。
- qing2 chuan1 shu1 shu4 li4 yang2 jin4 ， fu2 yun2 bi4 ri4 chang2 an1 yao2 。
- guan4 lun2 ju4 mu4 che4 shi2 di4 ， xie2 fei1 ba1 jiao3 chuan1 zhong4 xiao1 。
- fu2 chi2 gu4 guo2 xiao4 fu4 lao3 ， zong1 ling3 zhu1 cha4 ru2 hai2 tiao2 。
- xun2 lan2 zuo4 li3 gong4 bei1 yang3 ， jue2 ding3 jin4 bu4 shui2 teng2 chao1 。
- ji4 sui1 you3 wei4 zhi4 po1 zhuang4 ， bao4 qie3 bu2 jin4 gong1 he2 liao2 。
- hui1 hao2 ti2 shi2 wei4 yun2 bi4 ， cheng2 tou2 lu3 jiao3 sheng1 tiao2 tiao2 。
- dou1 mian2 pu4 shu1 huan4 chen2 jing4 ， bao3 deng1 zhao4 yao4 yin2 wei4 qiao2 。
- nai3 zhi1 ci3 hui4 shi4 xi1 you3 ， qing3 jun1 shen3 ting1 chang2 gan1 yao2 。

## 注释

## 译文

## 赏析
