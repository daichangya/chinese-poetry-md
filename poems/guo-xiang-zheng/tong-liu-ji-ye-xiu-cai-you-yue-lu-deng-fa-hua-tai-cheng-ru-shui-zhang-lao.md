---
id: guo-xiang-zheng-tong-liu-ji-ye-xiu-cai-you-yue-lu-deng-fa-hua-tai-cheng-ru-shui-zhang-lao
title: 同刘继邺秀才游岳麓登法华台呈如水长老
titlePinyin: tong2 liu2 ji4 ye4 xiu4 cai2 you2 yue4 lu4 deng1 fa3 hua2 tai2 cheng2 ru2 shui3 zhang3 lao3
titleSlug: tong-liu-ji-ye-xiu-cai-you-yue-lu-deng-fa-hua-tai-cheng-ru-shui-zhang-lao
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南出长沙城，西渡潇湘水。
- 谁铺碧鲛绡，迥透黄金底。
- 中分橘直洲，隐若鼇背起。
- 府邑古称雄，地势信少比。
- 苟非仁义图，畴将甲兵洗。
- 晚色烟雾开，人家明镜里。
- 斯须舍舟楫，纵步踏兰芷。
- 遥遥望松门，物象愈奇伟。
- 枝叶既不繁，霜雪讵能毁。
- 传云陶将军，屯营手植此。
- 至今凌云气，犹如大君子。
- 才过清风峡，路转不容跬。
- 尘寰自此隔，佛界朗瞻跂。
- 层梯上重门，绘塑光炜炜。
- 皓鹤去无踪，寒泉但清泚。
- 遂登法华台，平目瞰千里。
- 返惊人世卑，堑壁徒为耳。
- 连甍十万户，罗列在案几。
- 想当韩杜时，荆棘晦遗址。
- 不见湘西篇，惟夸道林美。
- 幸同刘子来，纵视眼不眯。
- 作诗君勿谦，前辈尚可拟。
- 挥笔方争豪，求心翻自鄙。
- 请看梁上题，半是泉中鬼。
- 白髪纒利名，何由外生死。
- 道师深悟禅，软语听亹亹。
- 明驱三乘车，济我岸超彼。
- 台名将谓何，此喻有深理。
- 香色存天然，了不染泥滓。
- 救物运真悲，得法终日喜。

## 拼音
- nan2 chu1 chang2 sha1 cheng2 ， xi1 du4 xiao1 xiang1 shui3 。
- shui2 pu4 bi4 jiao1 xiao1 ， jiong3 tou4 huang2 jin1 di3 。
- zhong1 fen1 ju2 zhi2 zhou1 ， yin3 ruo4 ao2 bei4 qi3 。
- fu3 yi4 gu3 cheng1 xiong2 ， di4 shi4 xin4 shao3 bi3 。
- gou3 fei1 ren2 yi4 tu2 ， chou2 jiang1 jia3 bing1 xi3 。
- wan3 se4 yan1 wu4 kai1 ， ren2 jia1 ming2 jing4 li3 。
- si1 xu1 she4 zhou1 ji2 ， zong4 bu4 ta4 lan2 zhi3 。
- yao2 yao2 wang4 song1 men2 ， wu4 xiang4 yu4 qi2 wei3 。
- zhi1 ye4 ji4 bu4 fan2 ， shuang1 xue3 ju4 neng2 hui3 。
- chuan2 yun2 tao2 jiang1 jun1 ， tun2 ying2 shou3 zhi2 ci3 。
- zhi4 jin1 ling2 yun2 qi4 ， you2 ru2 da4 jun1 zi3 。
- cai2 guo4 qing1 feng1 xia2 ， lu4 zhuan3 bu4 rong2 kui3 。
- chen2 huan2 zi4 ci3 ge2 ， fo2 jie4 lang3 zhan1 qi2 。
- ceng2 ti1 shang4 zhong4 men2 ， hui4 su4 guang1 wei3 wei3 。
- hao4 he4 qu4 wu2 zong1 ， han2 quan2 dan4 qing1 ci3 。
- sui4 deng1 fa3 hua2 tai2 ， ping2 mu4 kan4 qian1 li3 。
- fan3 jing1 ren2 shi4 bei1 ， qian4 bi4 tu2 wei4 er3 。
- lian2 meng2 shi2 wan4 hu4 ， luo2 lie4 zai4 an4 ji3 。
- xiang3 dang1 han2 du4 shi2 ， jing1 ji2 hui4 yi2 zhi3 。
- bu2 jian4 xiang1 xi1 pian1 ， wei2 kua1 dao4 lin2 mei3 。
- xing4 tong2 liu2 zi3 lai2 ， zong4 shi4 yan3 bu4 mi1 。
- zuo4 shi1 jun1 wu4 qian1 ， qian2 bei4 shang4 ke3 ni3 。
- hui1 bi3 fang1 zheng1 hao2 ， qiu2 xin1 fan1 zi4 bi3 。
- qing3 kan4 liang2 shang4 ti2 ， ban4 shi4 quan2 zhong1 gui3 。
- bai2 fa4 chan2 li4 ming2 ， he2 you2 wai4 sheng1 si3 。
- dao4 shi1 shen1 wu4 chan2 ， ruan3 yu3 ting1 wei3 wei3 。
- ming2 qu1 san1 cheng2 che1 ， ji4 wo3 an4 chao1 bi3 。
- tai2 ming2 jiang4 wei4 he2 ， ci3 yu4 you3 shen1 li3 。
- xiang1 se4 cun2 tian1 ran2 ， liao3 bu4 ran3 ni2 zi3 。
- jiu4 wu4 yun4 zhen1 bei1 ， de2 fa3 zhong1 ri4 xi3 。

## 注释

## 译文

## 赏析
