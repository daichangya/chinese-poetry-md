---
id: guo-xiang-zheng-xuan-zhao-ting-ge-zeng-zhu-tai-shou
title: 宣诏厅歌赠朱太守
titlePinyin: xuan1 zhao4 ting1 ge1 zeng4 zhu1 tai4 shou3
titleSlug: xuan-zhao-ting-ge-zeng-zhu-tai-shou
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 使君心画天下无，构厅宣诏西南隅。
- 晓光初散射簷桷，夜气欲合吞江湖。
- 甓甃摩挲滑瑶玉，重窻窈窕明青朱。
- 胡生画手出前辈，素壁为写巫山图。
- 一条江练澄碧落，十二峰色峨珊瑚。
- 元猿老虎啸仿佛，长松瘦石寒扶疏。
- 中间皓鹤最恬淡，九霄独立形神孤。
- 君去班春劝耕稼，君归命客同欢娱。
- 三冬垂帘醉春瓮，六月静坐临冰壶。
- 巴牋血色洒醉笔，五字七字排玑珠。
- 和风匝地怨气灭，险吏缩手穷氓苏。
- 地随人盛古今好，姑熟自此为名区。
- 君不见滕王阁庾公楼，樽罍千载夸风流。
- 又不见宴寝一诗尚不灭，至今人道韦苏州。
- 噫吁嚱，四座勿歌听我歌，宣诏之名君谓何。
- 守臣不壅帝王泽，六合长静无干戈。

## 拼音
- shi3 jun1 xin1 hua4 tian1 xia4 wu2 ， gou4 ting1 xuan1 zhao4 xi1 nan2 yu2 。
- xiao3 guang1 chu1 san3 she4 yan2 jue2 ， ye4 qi4 yu4 he2 tun1 jiang1 hu2 。
- pi4 zhou4 mo2 suo1 hua2 yao2 yu4 ， zhong4 chuang1 yao3 tiao3 ming2 qing1 zhu1 。
- hu2 sheng1 hua4 shou3 chu1 qian2 bei4 ， su4 bi4 wei4 xie3 wu1 shan1 tu2 。
- yi4 tiao2 jiang1 lian4 cheng2 bi4 luo4 ， shi2 er4 feng1 se4 e2 shan1 hu2 。
- yuan2 yuan2 lao3 hu3 xiao4 fang3 fu2 ， chang2 song1 shou4 shi2 han2 fu2 shu1 。
- zhong1 jian1 hao4 he4 zui4 tian2 dan4 ， jiu3 xiao1 du2 li4 xing2 shen2 gu1 。
- jun1 qu4 ban1 chun1 quan4 geng1 jia4 ， jun1 gui1 ming4 ke4 tong2 huan1 yu2 。
- san1 dong1 chui2 lian2 zui4 chun1 weng4 ， liu4 yue4 jing4 zuo4 lin2 bing1 hu2 。
- ba1 jian1 xue4 se4 sa3 zui4 bi3 ， wu3 zi4 qi1 zi4 pai2 ji1 zhu1 。
- he2 feng1 za1 di4 yuan4 qi4 mie4 ， xian3 li4 suo1 shou3 qiong2 mang2 su1 。
- di4 sui2 ren2 sheng4 gu3 jin1 hao3 ， gu1 shu2 zi4 ci3 wei4 ming2 qu1 。
- jun1 bu2 jian4 teng2 wang2 ge2 yu3 gong1 lou2 ， zun1 lei2 qian1 zai3 kua1 feng1 liu2 。
- you4 bu2 jian4 yan4 qin3 yi4 shi1 shang4 bu2 mie4 ， zhi4 jin1 ren2 dao4 wei2 su1 zhou1 。
- yi1 xu1 xi1 ， si4 zuo4 wu4 ge1 ting1 wo3 ge1 ， xuan1 zhao4 zhi1 ming2 jun1 wei4 he2 。
- shou3 chen2 bu4 yong1 di4 wang2 ze2 ， liu4 he2 chang2 jing4 wu2 gan1 ge1 。

## 注释

## 译文

## 赏析
