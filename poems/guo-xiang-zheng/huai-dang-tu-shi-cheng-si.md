---
id: guo-xiang-zheng-huai-dang-tu-shi-cheng-si
title: 怀当涂石城寺
titlePinyin: huai2 dang1 tu2 shi2 cheng2 si4
titleSlug: huai-dang-tu-shi-cheng-si
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城东二十里，寺有古石城。
- 过尽绿桑野，还依流水行。
- 水穷山亦合，老木一区平。
- 藓留虎豹迹，岩多猿狖鸣。
- 楼殿横涧阴，像塑铅黄剥。
- 庭中有高花，碧叶抱丹渥。
- 不知何岁年，舂容镇柔濯。
- 山僧亦庞眉，发语颇真朴。
- 却读罗泰碑，始知征战场。
- 赤谷纳箭血，夜鬼嗥冷创。
- 云雾第黯黪，英雄今则亡。
- 谁建大法宇，救援弘津梁。
- 每来即忘还，览古恣吟眺。
- 沿崕采菖蒲，兴发辄长啸。
- 偶随辟书起，末路遂难料。
- 十年未能归，应为山僧诮。

## 拼音
- cheng2 dong1 er4 shi2 li3 ， si4 you3 gu3 shi2 cheng2 。
- guo4 jin4 lü4 sang1 ye3 ， hai2 yi1 liu2 shui3 xing2 。
- shui3 qiong2 shan1 yi4 he2 ， lao3 mu4 yi4 qu1 ping2 。
- xian3 liu2 hu3 bao4 ji4 ， yan2 duo1 yuan2 you4 ming2 。
- lou2 dian4 heng2 jian4 yin1 ， xiang4 su4 qian1 huang2 bao1 。
- ting2 zhong1 you3 gao1 hua1 ， bi4 ye4 bao4 dan1 wo4 。
- bu4 zhi1 he2 sui4 nian2 ， chong1 rong2 zhen4 rou2 zhuo2 。
- shan1 seng1 yi4 pang2 mei2 ， fa1 yu3 po1 zhen1 pu3 。
- que4 du2 luo2 tai4 bei1 ， shi3 zhi1 zheng1 zhan4 chang3 。
- chi4 gu3 na4 jian4 xue4 ， ye4 gui3 hao2 leng3 chuang4 。
- yun2 wu4 di4 an4 can3 ， ying1 xiong2 jin1 ze2 wang2 。
- shui2 jian4 da4 fa3 yu3 ， jiu4 yuan2 hong2 jin1 liang2 。
- mei3 lai2 ji2 wang4 hai2 ， lan3 gu3 zi4 yin2 tiao4 。
- yan2 ya2 cai3 chang1 pu2 ， xing1 fa1 zhe2 chang2 xiao4 。
- ou3 sui2 pi4 shu1 qi3 ， mo4 lu4 sui4 nan2 liao4 。
- shi2 nian2 wei4 neng2 gui1 ， ying4 wei4 shan1 seng1 qiao4 。

## 注释

## 译文

## 赏析
