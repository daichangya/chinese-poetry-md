---
id: guo-xiang-zheng-song-wu-long-tu-shuai-zhen-ding
title: 送吴龙图帅真定
titlePinyin: song4 wu2 long2 tu2 shuai4 zhen1 ding4
titleSlug: song-wu-long-tu-shuai-zhen-ding
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 读书曾不学腐儒，腐唇烂舌肠焦枯。
- 又不学一诗一赋轻薄子，屑屑场屋名声沽。
- 西州治邑克肖古令尹，险欲临水投神巫。
- 政成召来御史府，弹駮庸相请赐雷霆诛。
- 奸邪缩手不敢更侮祖宗法，又荐处士博士登石渠。
- 富财治水各称任，乃仗斧钺临湘湖。
- 兴学首教士子弟，作碑后吊屈大夫。
- 明年易节帅瀛莫，铁甲百万秋防胡。
- 公曰承平勿夸武，解藏弓剑寛民租。
- 诗筒交迎两朝使，镌金刻玉论欢愉。
- 深沈不动若山岳，节制似公谁可俱。
- 少年天子圣虑远，却顾南国成荒墟。
- 拜公学士往绥抚，曾未朞月富民大姓争来居。
- 秦淮桥倾滞行迈，顷刻指画穷精粗。
- 斩材叠岸役兵校，一物不向民间须。
- 月光激水夜景午，长虹矫矫当通衢。
- 回思昔人政事美，尽求形像堂中图。
- 二十二人最豪杰，森森玉树临冰壶。
- 前题姓名后书赞，文章仿佛窥典谟。
- 昨朝除命下金阙，再备将印严边枢。
- 南民遮道留不得，老幼挽缆相携扶。
- 愿言早入天朝作丞相，调燮水旱苏寰区。
- 功成异日保身退，西江秋风熟鲈鱼。
- 牦尾黄雀更珍绝，白糯酿美倾醍醐。
- 醍醐一饮三百盏，琵琶啄木唤舞姝。
- 舞姝十八如明珠，石榴殷裙蝉翼裾。
- 舞彻轻汗潭香肤，桃花带露燕脂濡。
- 彩衣班班罗凤雏，问公此乐世有无。
- 此乐世有无，何必更访蓬莱山上神仙都。

## 拼音
- du2 shu1 ceng2 bu4 xue2 fu3 ru2 ， fu3 chun2 lan4 she2 chang2 jiao1 ku1 。
- you4 bu4 xue2 yi4 shi1 yi2 fu4 qing1 bo2 zi3 ， xie4 xie4 chang3 wu1 ming2 sheng1 gu1 。
- xi1 zhou1 zhi4 yi4 ke4 xiao4 gu3 ling4 yin3 ， xian3 yu4 lin2 shui3 tou2 shen2 wu1 。
- zheng4 cheng2 zhao4 lai2 yu4 shi3 fu3 ， tan2 bo2 yong1 xiang1 qing3 ci4 lei2 ting2 zhu1 。
- jian1 xie2 suo1 shou3 bu4 gan3 geng4 wu3 zu3 zong1 fa3 ， you4 jian4 chu3 shi4 bo2 shi4 deng1 shi2 qu2 。
- fu4 cai2 zhi4 shui3 ge4 cheng1 ren4 ， nai3 zhang4 fu3 yue4 lin2 xiang1 hu2 。
- xing1 xue2 shou3 jiao4 shi4 zi3 di4 ， zuo4 bei1 hou4 diao4 qu1 dai4 fu0 。
- ming2 nian2 yi4 jie2 shuai4 ying2 mo4 ， tie3 jia3 bai3 wan4 qiu1 fang2 hu2 。
- gong1 yue1 cheng2 ping2 wu4 kua1 wu3 ， jie3 cang2 gong1 jian4 kuan1 min2 zu1 。
- shi1 tong3 jiao1 ying2 liang3 chao2 shi3 ， juan1 jin1 ke4 yu4 lun4 huan1 yu2 。
- shen1 shen3 bu2 dong4 ruo4 shan1 yue4 ， jie2 zhi4 si4 gong1 shui2 ke3 ju4 。
- shao4 nian2 tian1 zi3 sheng4 lü4 yuan3 ， que4 gu4 nan2 guo2 cheng2 huang1 xu1 。
- bai4 gong1 xue2 shi4 wang3 sui2 fu3 ， ceng2 wei4 ji1 yue4 fu4 min2 da4 xing4 zheng1 lai2 ju1 。
- qin2 huai2 qiao2 qing1 zhi4 xing2 mai4 ， qing3 ke4 zhi3 hua4 qiong2 jing1 cu1 。
- zhan3 cai2 die2 an4 yi4 bing1 xiao4 ， yi2 wu4 bu2 xiang4 min2 jian1 xu1 。
- yue4 guang1 ji1 shui3 ye4 jing3 wu3 ， chang2 hong2 jiao3 jiao3 dang1 tong1 qu2 。
- hui2 si1 xi1 ren2 zheng4 shi4 mei3 ， jin4 qiu2 xing2 xiang4 tang2 zhong1 tu2 。
- er4 shi2 er4 ren2 zui4 hao2 jie2 ， sen1 sen1 yu4 shu4 lin2 bing1 hu2 。
- qian2 ti2 xing4 ming2 hou4 shu1 zan4 ， wen2 zhang1 fang3 fu2 kui1 dian3 mo2 。
- zuo2 chao2 chu2 ming4 xia4 jin1 que1 ， zai4 bei4 jiang1 yin4 yan2 bian1 shu1 。
- nan2 min2 zhe1 dao4 liu2 bu4 de2 ， lao3 you4 wan3 lan3 xiang1 xie2 fu2 。
- yuan4 yan2 zao3 ru4 tian1 chao2 zuo4 cheng2 xiang4 ， tiao2 xie4 shui3 han4 su1 huan2 qu1 。
- gong1 cheng2 yi4 ri4 bao3 shen1 tui4 ， xi1 jiang1 qiu1 feng1 shu2 lu2 yu2 。
- mao2 wei3 huang2 que4 geng4 zhen1 jue2 ， bai2 nuo4 niang4 mei3 qing1 ti2 hu2 。
- ti2 hu2 yi4 yin3 san1 bai3 zhan3 ， pi2 pa0 zhuo2 mu4 huan4 wu3 shu1 。
- wu3 shu1 shi2 ba1 ru2 ming2 zhu1 ， shi2 liu2 yin1 qun2 chan2 yi4 ju1 。
- wu3 che4 qing1 han4 tan2 xiang1 fu1 ， tao2 hua1 dai4 lu4 yan4 zhi1 ru2 。
- cai3 yi1 ban1 ban1 luo2 feng4 chu2 ， wen4 gong1 ci3 le4 shi4 you3 wu2 。
- ci3 le4 shi4 you3 wu2 ， he2 bi4 geng4 fang3 peng2 lai2 shan1 shang4 shen2 xian1 dou1 。

## 注释

## 译文

## 赏析
