---
id: guo-xiang-zheng-xiao-yao-yuan
title: 逍遥园
titlePinyin: xiao1 yao2 yuan2
titleSlug: xiao-yao-yuan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 逍遥有水一溪，有竹三亩。
- 兰芬菊芳，松老石瘦。
- 堂居其中，亭列左右。
- 菲菲兮春荣，阴阴兮夏茂。
- 孤猿啸兮秋夜长，空桑嗥兮冬雪昼。
- 山之名兮人莫知，公为主兮天所授。
- 其或要佳宾，酌醇酎。
- 清吟得韵兮，非人世之丝篁。
- 属笔成篇兮，发天机之锦绣。
- 方且登高台，挹远岫。
- 俯仰群仙，咨询遐寿。
- 脱轮蹄之萦，服烟霞之秀。
- 于斯时也，一举九万兮，吾不知其为用。
- 嗒焉自丧兮，吾不知其为偶。
- 翛兮窅兮，非无之无。
- 寂兮息兮，非有之有。
- 无何亦何得而名，有窍则窍遽能久。
- 至若听出于垣，观入于牖。
- 此鄙士之常习，又安得与夫逍遥主人而为之友也哉。

## 拼音
- xiao1 yao2 you3 shui3 yi4 xi1 ， you3 zhu2 san1 mu3 。
- lan2 fen1 ju2 fang1 ， song1 lao3 shi2 shou4 。
- tang2 ju1 qi2 zhong1 ， ting2 lie4 zuo3 you4 。
- fei1 fei1 xi1 chun1 rong2 ， yin1 yin1 xi1 xia4 mao4 。
- gu1 yuan2 xiao4 xi1 qiu1 ye4 chang2 ， kong1 sang1 hao2 xi1 dong1 xue3 zhou4 。
- shan1 zhi1 ming2 xi1 ren2 mo4 zhi1 ， gong1 wei2 zhu3 xi1 tian1 suo3 shou4 。
- qi2 huo4 yao4 jia1 bin1 ， zhuo2 chun2 zhou4 。
- qing1 yin2 de2 yun4 xi1 ， fei1 ren2 shi4 zhi1 si1 huang2 。
- shu3 bi3 cheng2 pian1 xi1 ， fa1 tian1 ji1 zhi1 jin3 xiu4 。
- fang1 qie3 deng1 gao1 tai2 ， yi4 yuan3 xiu4 。
- fu3 yang3 qun2 xian1 ， zi1 xun2 xia2 shou4 。
- tuo1 lun2 ti2 zhi1 ying2 ， fu2 yan1 xia2 zhi1 xiu4 。
- yu2 si1 shi2 ye3 ， yi4 ju3 jiu3 wan4 xi1 ， wu2 bu4 zhi1 qi2 wei4 yong4 。
- da1 yan1 zi4 sang4 xi1 ， wu2 bu4 zhi1 qi2 wei4 ou3 。
- xiao1 xi1 yao3 xi1 ， fei1 wu2 zhi1 wu2 。
- ji4 xi1 xi1 xi1 ， fei1 you3 zhi1 you3 。
- wu2 he2 yi4 he2 de2 er2 ming2 ， you3 qiao4 ze2 qiao4 ju4 neng2 jiu3 。
- zhi4 ruo4 ting1 chu1 yu2 yuan2 ， guan1 ru4 yu2 you3 。
- ci3 bi3 shi4 zhi1 chang2 xi2 ， you4 an1 de2 yu3 fu1 xiao1 yao2 zhu3 ren2 er2 wei4 zhi1 you3 ye3 zai1 。

## 注释

## 译文

## 赏析
