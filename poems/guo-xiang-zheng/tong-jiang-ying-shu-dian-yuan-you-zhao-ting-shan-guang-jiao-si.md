---
id: guo-xiang-zheng-tong-jiang-ying-shu-dian-yuan-you-zhao-ting-shan-guang-jiao-si
title: 同蒋颖叔殿院游昭亭山广教寺
titlePinyin: tong2 jiang3 ying3 shu1 dian4 yuan4 you2 zhao1 ting2 shan1 guang3 jiao4 si4
titleSlug: tong-jiang-ying-shu-dian-yuan-you-zhao-ting-shan-guang-jiao-si
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晴光散余翳，佳辰值清和。
- 联车不辞远，共登昭亭阿。
- 步夷惬苍石，缘险扪修萝。
- 迥出白云上，俯瞰飞鸟过。
- 凌霄插危观，裂地注明河。
- 微风解兰芷，广陂浴凫鹅。
- 潭潭紫华君，左右森矛戈。
- 雷电在呼吸，玉帛荐牲牺。
- 庙食溢千载，祐民理无讹。
- 崔碑梦恊吉，谢守诗载歌。
- 却憩林下寺，裴颜迹尤多。
- 丹青业已晦，长髯但皤皤。
- 笔画肖家法，燕尾无偏颇。
- 览古发遐想，缘情还独哦。
- 逢时不荣达，憔悴同苫蓑。
- 嗒焉姑自丧，安之如命何。
- 彼美蒋御史，道术追雄轲。
- 眄予委泥涸，有意倾余波。
- 荐士古来重，披剑今则那。
- 书为昭亭篇，昭亭崕可磨。

## 拼音
- qing2 guang1 san4 yu2 yi4 ， jia1 chen2 zhi2 qing1 he2 。
- lian2 che1 bu4 ci2 yuan3 ， gong4 deng1 zhao1 ting2 a1 。
- bu4 yi2 qie4 cang1 shi2 ， yuan2 xian3 men2 xiu1 luo2 。
- jiong3 chu1 bai2 yun2 shang4 ， fu3 kan4 fei1 niao3 guo4 。
- ling2 xiao1 cha1 wei1 guan1 ， lie4 di4 zhu4 ming2 he2 。
- wei1 feng1 jie3 lan2 zhi3 ， guang3 bei1 yu4 fu2 e2 。
- tan2 tan2 zi3 hua2 jun1 ， zuo3 you4 sen1 mao2 ge1 。
- lei2 dian4 zai4 hu1 xi1 ， yu4 bo2 jian4 sheng1 xi1 。
- miao4 shi2 yi4 qian1 zai3 ， you4 min2 li3 wu2 e2 。
- cui1 bei1 meng4 xie2 ji2 ， xie4 shou3 shi1 zai3 ge1 。
- que4 qi4 lin2 xia4 si4 ， pei2 yan2 ji4 you2 duo1 。
- dan1 qing1 ye4 yi3 hui4 ， chang2 ran2 dan4 po2 po2 。
- bi3 hua4 xiao4 jia1 fa3 ， yan4 wei3 wu2 pian1 po1 。
- lan3 gu3 fa1 xia2 xiang3 ， yuan2 qing2 hai2 du2 o4 。
- feng2 shi2 bu4 rong2 da2 ， qiao2 cui4 tong2 shan1 suo1 。
- da1 yan1 gu1 zi4 sang4 ， an1 zhi1 ru2 ming4 he2 。
- bi3 mei3 jiang3 yu4 shi3 ， dao4 shu4 zhui1 xiong2 ke1 。
- mian3 yu3 wei3 ni2 he2 ， you3 yi4 qing1 yu2 bo1 。
- jian4 shi4 gu3 lai2 zhong4 ， pi1 jian4 jin1 ze2 na4 。
- shu1 wei4 zhao1 ting2 pian1 ， zhao1 ting2 ya2 ke3 mo2 。

## 注释

## 译文

## 赏析
