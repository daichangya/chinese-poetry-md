---
id: guo-xiang-zheng-you-dao-lin-si-cheng-yun-pan-cai-zhong-yun-kun-zhong-ru-hui-yong-du-fu-yuan-yun
title: 游道林寺呈运判蔡中允昆仲如晦用杜甫元韵
titlePinyin: you2 dao4 lin2 si4 cheng2 yun4 pan4 cai4 zhong1 yun3 kun1 zhong4 ru2 hui4 yong4 du4 fu3 yuan2 yun4
titleSlug: you-dao-lin-si-cheng-yun-pan-cai-zhong-yun-kun-zhong-ru-hui-yong-du-fu-yuan-yun
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长沙城西湘水隅，道林古寺松门纡。
- 尝闻秀绝超五岳，果见气象吞重湖。
- 殿前衔花走白鹿，殿里沈烟焚玉炉。
- 何人塑出慈氏众，冠缨动活摇明珠。
- 高僧处处有遗迹，盘石坐禅龙虎俱。
- 唐人妙笔数欧沈，至今板上栖群乌。
- 五言七字又奇绝，此寺此堂天下无。
- 不缘薄宦岂能赏，勇往兼有儿孙扶。
- 贾生前席竟忧死，屈原怀沙终自诛。
- 投身及早卜幽隐，淡泊久乃胜甘腴。
- 云生岳峤月晦影，雨过橘洲猿夜呼。
- 细吟静境足自适，忠愤未合思捐躯。
- 趋玄饱读长者论，养真默合烟萝图。
- 千篇愧比老杜老，一节愿随孤竹孤。
- 况陪使者共游览，二谢弟晜真友于。
- 不知昔日杨常侍，何似今朝蔡大夫。

## 拼音
- chang2 sha1 cheng2 xi1 xiang1 shui3 yu2 ， dao4 lin2 gu3 si4 song1 men2 yu1 。
- chang2 wen2 xiu4 jue2 chao1 wu3 yue4 ， guo3 jian4 qi4 xiang4 tun1 zhong4 hu2 。
- dian4 qian2 xian2 hua1 zou3 bai2 lu4 ， dian4 li3 shen3 yan1 fen2 yu4 lu2 。
- he2 ren2 su4 chu1 ci2 shi4 zhong4 ， guan1 ying1 dong4 huo2 yao2 ming2 zhu1 。
- gao1 seng1 chu4 chu4 you3 yi2 ji4 ， pan2 shi2 zuo4 chan2 long2 hu3 ju4 。
- tang2 ren2 miao4 bi3 shu4 ou1 shen3 ， zhi4 jin1 ban3 shang4 qi1 qun2 wu1 。
- wu3 yan2 qi1 zi4 you4 qi2 jue2 ， ci3 si4 ci3 tang2 tian1 xia4 wu2 。
- bu4 yuan2 bao2 huan4 qi3 neng2 shang3 ， yong3 wang3 jian1 you3 er2 sun1 fu2 。
- jia3 sheng1 qian2 xi2 jing4 you1 si3 ， qu1 yuan2 huai2 sha1 zhong1 zi4 zhu1 。
- tou2 shen1 ji2 zao3 bu3 you1 yin3 ， dan4 bo2 jiu3 nai3 sheng4 gan1 yu2 。
- yun2 sheng1 yue4 qiao2 yue4 hui4 ying3 ， yu3 guo4 ju2 zhou1 yuan2 ye4 hu1 。
- xi4 yin2 jing4 jing4 zu2 zi4 shi4 ， zhong1 fen4 wei4 he2 si1 juan1 qu1 。
- qu1 xuan2 bao3 du2 zhang3 zhe3 lun4 ， yang3 zhen1 mo4 he2 yan1 luo2 tu2 。
- qian1 pian1 kui4 bi3 lao3 du4 lao3 ， yi4 jie2 yuan4 sui2 gu1 zhu2 gu1 。
- kuang4 pei2 shi3 zhe3 gong4 you2 lan3 ， er4 xie4 di4 kun1 zhen1 you3 yu2 。
- bu4 zhi1 xi1 ri4 yang2 chang2 shi4 ， he2 si4 jin1 chao2 cai4 dai4 fu0 。

## 注释

## 译文

## 赏析
