---
id: guo-xiang-zheng-feng-he-wu-shou-cai-xi-qu-liu-ti-shi-shi
title: 奉和梧守蔡希蘧留题石室
titlePinyin: feng4 he2 wu2 shou3 cai4 xi1 qu2 liu2 ti2 shi2 shi4
titleSlug: feng-he-wu-shou-cai-xi-qu-liu-ti-shi-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 叠石棱层万寻碧，老仙自作琉璃宅。
- 翛然一径出人寰，北斗三台无咫尺。
- 大岩杳杳吞沧溟，小窦疏疏吐朝日。
- 芙蓉羃沥乳成花，鳞鬣摧颓龙蜕骨。
- 危弦脆管递仙飇，烂锦轻绡变云物。
- 二李能书玉钮悬，僭𬬮未是真王质。
- 人亡国变今几年，唯有文章记崷崒。
- 胜游况遇中郎孙，诗拟杜陵相仿佛。
- 洪河喷作三门流，突骑长驱五千匹。
- 令人惊嗟但缩手，近世雄豪无此笔。
- 不唯险韵难追攀，学道输君先得一。

## 拼音
- die2 shi2 leng2 ceng2 wan4 xun2 bi4 ， lao3 xian1 zi4 zuo4 liu2 li2 zhai2 。
- xiao1 ran2 yi2 jing4 chu1 ren2 huan2 ， bei3 dou4 san1 tai2 wu2 zhi3 chi3 。
- da4 yan2 yao3 yao3 tun1 cang1 ming2 ， xiao3 dou4 shu1 shu1 tu3 chao2 ri4 。
- fu2 rong2 mi4 li4 ru3 cheng2 hua1 ， lin2 lie4 cui1 tui2 long2 tui4 gu3 。
- wei1 xian2 cui4 guan3 di4 xian1 biao1 ， lan4 jin3 qing1 xiao1 bian4 yun2 wu4 。
- er4 li3 neng2 shu1 yu4 niu3 xuan2 ， jian4 chang3 wei4 shi4 zhen1 wang2 zhi4 。
- ren2 wang2 guo2 bian4 jin1 ji3 nian2 ， wei2 you3 wen2 zhang1 ji4 qiu2 zu2 。
- sheng4 you2 kuang4 yu4 zhong1 lang2 sun1 ， shi1 ni3 du4 ling2 xiang1 fang3 fu2 。
- hong2 he2 pen1 zuo4 san1 men2 liu2 ， tu1 qi2 chang2 qu1 wu3 qian1 pi3 。
- ling4 ren2 jing1 jie1 dan4 suo1 shou3 ， jin4 shi4 xiong2 hao2 wu2 ci3 bi3 。
- bu4 wei2 xian3 yun4 nan2 zhui1 pan1 ， xue2 dao4 shu1 jun1 xian1 de2 yi1 。

## 注释

## 译文

## 赏析
