---
id: guo-xiang-zheng-song-qian-xian-liang
title: 送钱贤良
titlePinyin: song4 qian2 xian2 liang2
titleSlug: song-qian-xian-liang
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年六月梓山里，与子披襟弄泉水。
- 高谈直出尧舜前，长林为我清风起。
- 金船满满倾醇醪，吴娥玉指拈樱桃。
- 君令劝我尽百琖，肝肠但觉翻江涛。
- 醉来骑白鹿，大笑还青山。
- 倐忽岁月往，思君鬓成斑。
- 今朝邂逅芜江头，论心握手忘离忧。
- 暂时会合复言别，安得弹剑从之游。
- 我闻紫微荐君策，男儿事业岂易得。
- 金门慎勿闲经过，为奏天下弊穴如蜂窠。

## 拼音
- qu4 nian2 liu4 yue4 zi3 shan1 li3 ， yu3 zi3 pi1 jin1 nong4 quan2 shui3 。
- gao1 tan2 zhi2 chu1 yao2 shun4 qian2 ， chang2 lin2 wei4 wo3 qing1 feng1 qi3 。
- jin1 chuan2 man3 man3 qing1 chun2 lao2 ， wu2 e2 yu4 zhi3 nian1 ying1 tao2 。
- jun1 ling4 quan4 wo3 jin4 bai3 zhan3 ， gan1 chang2 dan4 jue2 fan1 jiang1 tao1 。
- zui4 lai2 qi2 bai2 lu4 ， da4 xiao4 hai2 qing1 shan1 。
- shu1 hu1 sui4 yue4 wang3 ， si1 jun1 bin4 cheng2 ban1 。
- jin1 chao2 xie4 hou4 wu2 jiang1 tou2 ， lun4 xin1 wo4 shou3 wang4 li2 you1 。
- zan4 shi2 hui4 he2 fu4 yan2 bie2 ， an1 de2 tan2 jian4 cong2 zhi1 you2 。
- wo3 wen2 zi3 wei1 jian4 jun1 ce4 ， nan2 er2 shi4 ye4 qi3 yi4 de2 。
- jin1 men2 shen4 wu4 xian2 jing1 guo4 ， wei4 zou4 tian1 xia4 bi4 xue2 ru2 feng1 ke1 。

## 注释

## 译文

## 赏析
