---
id: guo-xiang-zheng-de-hua-mo-ting-guan-xue-cheng-zheng-ling
title: 德化默亭观雪呈郑令
titlePinyin: de2 hua4 mo4 ting2 guan1 xue3 cheng2 zheng4 ling4
titleSlug: de-hua-mo-ting-guan-xue-cheng-zheng-ling
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霜风结海天云冰，夜寒断尽朱丝绳。
- 晓来何处看猛雪，郑令新亭最高绝。
- 倒披貂鼠一登临，飞鸟不飞旱光灭。
- 时吟杜甫苦寒诗，白鹄翅垂眼流血。
- 昆仑关折非吾忧，但愿春泥补地裂。
- 西南香𬬻万寻玉，远思飘然看不足。
- 欲骑鸾鹤飞其颠，身虽未往神明肃。
- 又疑梦向琼池过，王母楼殿高嵯峨。
- 粉图屏风画未竟，隐隐朽笔方森罗。
- 天工好奇人莫识，纵心壮观聊唧唧。
- 酒瓶倒沥万籁沉，客子狂歌主人默。
- 默胡为乎名斯亭，主人意深窥杳冥。
- 不为四时役，不择万象嘉。
- 与时穷通自消息，见我狂歌应笑耶。

## 拼音
- shuang1 feng1 jie2 hai3 tian1 yun2 bing1 ， ye4 han2 duan4 jin4 zhu1 si1 sheng2 。
- xiao3 lai2 he2 chu4 kan4 meng3 xue3 ， zheng4 ling4 xin1 ting2 zui4 gao1 jue2 。
- dao3 pi1 diao1 shu3 yi4 deng1 lin2 ， fei1 niao3 bu4 fei1 han4 guang1 mie4 。
- shi2 yin2 du4 fu3 ku3 han2 shi1 ， bai2 hu2 chi4 chui2 yan3 liu2 xue4 。
- kun1 lun2 guan1 zhe2 fei1 wu2 you1 ， dan4 yuan4 chun1 ni2 bu3 di4 lie4 。
- xi1 nan2 xiang1 lu2 wan4 xun2 yu4 ， yuan3 si1 piao1 ran2 kan4 bu4 zu2 。
- yu4 qi2 luan2 he4 fei1 qi2 dian1 ， shen1 sui1 wei4 wang3 shen2 ming2 su4 。
- you4 yi2 meng4 xiang4 qiong2 chi2 guo4 ， wang2 mu3 lou2 dian4 gao1 cuo2 e2 。
- fen3 tu2 ping2 feng1 hua4 wei4 jing4 ， yin3 yin3 xiu3 bi3 fang1 sen1 luo2 。
- tian1 gong1 hao4 qi2 ren2 mo4 shi2 ， zong4 xin1 zhuang4 guan1 liao2 ji1 ji1 。
- jiu3 ping2 dao3 li4 wan4 lai4 chen2 ， ke4 zi3 kuang2 ge1 zhu3 ren2 mo4 。
- mo4 hu2 wei4 hu1 ming2 si1 ting2 ， zhu3 ren2 yi4 shen1 kui1 yao3 ming2 。
- bu2 wei4 si4 shi2 yi4 ， bu4 ze2 wan4 xiang4 jia1 。
- yu3 shi2 qiong2 tong1 zi4 xiao1 xi1 ， jian4 wo3 kuang2 ge1 ying4 xiao4 ye1 。

## 注释

## 译文

## 赏析
