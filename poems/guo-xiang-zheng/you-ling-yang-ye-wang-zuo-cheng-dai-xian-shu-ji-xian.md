---
id: guo-xiang-zheng-you-ling-yang-ye-wang-zuo-cheng-dai-xian-shu-ji-xian
title: 游陵阳谒王左丞代先书寄献
titlePinyin: you2 ling2 yang2 ye4 wang2 zuo3 cheng2 dai4 xian1 shu1 ji4 xian4
titleSlug: you-ling-yang-ye-wang-zuo-cheng-dai-xian-shu-ji-xian
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 布衣射策趋蓬莱，十年得志联三台。
- 怀仁附义天下悦，忠言屡叩宸聪回。
- 不唯尽赦息钱息，曾均惠泽覃枯骸。
- 先皇晏驾旧臣老，白云黄鹤空徘徊。
- 藩城六见换符节，直道自任宁嫌猜。
- 昭亭扶春入画戟，句溪洗月供吟杯。
- 佳宾三千集珠履，赤子十万登熙台。
- 玄晖比公固不足，我攀太白惭非才。
- 披云拂雾一何晚，泥滑不敢鞭驽骀。
- 明朝迤逦造宾榻，愿逢浩气吹寒灰。
- 玉上青蝇本无有，都人争望公归来。
- 公归来，至尊梦吉天颜开。

## 拼音
- bu4 yi1 she4 ce4 qu1 peng2 lai2 ， shi2 nian2 de2 zhi4 lian2 san1 tai2 。
- huai2 ren2 fu4 yi4 tian1 xia4 yue4 ， zhong1 yan2 lü3 kou4 chen2 cong1 hui2 。
- bu4 wei2 jin4 she4 xi1 qian2 xi1 ， ceng2 jun1 hui4 ze2 qin2 ku1 hai2 。
- xian1 huang2 yan4 jia4 jiu4 chen2 lao3 ， bai2 yun2 huang2 he4 kong1 pai2 huai2 。
- fan1 cheng2 liu4 jian4 huan4 fu2 jie2 ， zhi2 dao4 zi4 ren4 ning2 xian2 cai1 。
- zhao1 ting2 fu2 chun1 ru4 hua4 ji3 ， ju4 xi1 xi3 yue4 gong4 yin2 bei1 。
- jia1 bin1 san1 qian1 ji2 zhu1 lü3 ， chi4 zi3 shi2 wan4 deng1 xi1 tai2 。
- xuan2 hui1 bi3 gong1 gu4 bu4 zu2 ， wo3 pan1 tai4 bai2 can2 fei1 cai2 。
- pi1 yun2 fu2 wu4 yi4 he2 wan3 ， ni2 hua2 bu4 gan3 bian1 nu2 dai4 。
- ming2 chao2 yi3 li3 zao4 bin1 ta4 ， yuan4 feng2 hao4 qi4 chui1 han2 hui1 。
- yu4 shang4 qing1 ying2 ben3 wu2 you3 ， dou1 ren2 zheng1 wang4 gong1 gui1 lai2 。
- gong1 gui1 lai2 ， zhi4 zun1 meng4 ji2 tian1 yan2 kai1 。

## 注释

## 译文

## 赏析
