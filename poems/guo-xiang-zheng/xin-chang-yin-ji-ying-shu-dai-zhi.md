---
id: guo-xiang-zheng-xin-chang-yin-ji-ying-shu-dai-zhi
title: 新昌吟寄颖叔待制
titlePinyin: xin1 chang1 yin2 ji4 ying3 shu1 dai4 zhi4
titleSlug: xin-chang-yin-ji-ying-shu-dai-zhi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 元祐丙寅冬，新昌有狂寇。
- 名探其姓岑，厥初善巫咒。
- 南民欣尚鬼，来者争辐辏。
- 经年惑群众，诡术遂潜构。
- 摧城止三阚，作蜂唯撒豆。
- 竹竿变鎗旗，锐兵莫吾鬭。
- 此事古未闻，造意无乃陋。
- 蚩蚩彼何知，丁壮拥前后。
- 长驱向城郭，尘土翳白昼。
- 刺史亟闭户，神理默垂祐。
- 城头无百兵，坐待五羊救。
- 贼中众所见，戢戢罗甲胄。
- 须臾薄寒阴，冻立多僵仆。
- 平明若鸟散，贼本未遑究。
- 权帅计仓卒，遣将速诛蹂。
- 贪功恣杀戮，原野民血溜。
- 婴儿与妇女，屠割仅遗脰。
- 传报及南昌，新帅若烟走。
- 入境亟止杀，渠恶用机购。
- 逾旬果获探，腰斩余悉宥。
- 朝廷方好仁，帅畧寔能副。
- 台章请褒赏，诏语优以懋。
- 抚绥聊借才，侍从尔来复。
- 身居江湖上，名近日月右。
- 麟儿随飞龙，阴隲资贵富。
- 彼美南山松，落落千丈秀。
- 终为廊庙器，未许连城售。
- 吴毛持漕节，文彩烂锦绣。
- 发为新昌行，洪钟待谁扣。
- 我将磨苍珉，为公悉镵镂。

## 拼音
- yuan2 you4 bing3 yin2 dong1 ， xin1 chang1 you3 kuang2 kou4 。
- ming2 tan4 qi2 xing4 cen2 ， jue2 chu1 shan4 wu1 zhou4 。
- nan2 min2 xin1 shang4 gui3 ， lai2 zhe3 zheng1 fu2 cou4 。
- jing1 nian2 huo4 qun2 zhong4 ， gui3 shu4 sui4 qian2 gou4 。
- cui1 cheng2 zhi3 san1 kan4 ， zuo4 feng1 wei2 sa1 dou4 。
- zhu2 gan1 bian4 qiang1 qi2 ， rui4 bing1 mo4 wu2 dou4 。
- ci3 shi4 gu3 wei4 wen2 ， zao4 yi4 wu2 nai3 lou4 。
- chi1 chi1 bi3 he2 zhi1 ， ding1 zhuang4 yong1 qian2 hou4 。
- chang2 qu1 xiang4 cheng2 guo1 ， chen2 tu3 yi4 bai2 zhou4 。
- ci4 shi3 ji2 bi4 hu4 ， shen2 li3 mo4 chui2 you4 。
- cheng2 tou2 wu2 bai3 bing1 ， zuo4 dai4 wu3 yang2 jiu4 。
- zei2 zhong1 zhong4 suo3 jian4 ， ji2 ji2 luo2 jia3 zhou4 。
- xu1 yu2 bao2 han2 yin1 ， dong4 li4 duo1 jiang1 pu2 。
- ping2 ming2 ruo4 niao3 san4 ， zei2 ben3 wei4 huang2 jiu1 。
- quan2 shuai4 ji4 cang1 cu4 ， qian3 jiang1 su4 zhu1 rou2 。
- tan1 gong1 zi4 sha1 lu4 ， yuan2 ye3 min2 xue4 liu1 。
- ying1 er2 yu3 fu4 nü3 ， tu2 ge1 jin3 yi2 dou4 。
- chuan2 bao4 ji2 nan2 chang1 ， xin1 shuai4 ruo4 yan1 zou3 。
- ru4 jing4 ji2 zhi3 sha1 ， qu2 e4 yong4 ji1 gou4 。
- yu2 xun2 guo3 huo4 tan4 ， yao1 zhan3 yu2 xi1 you4 。
- chao2 ting2 fang1 hao3 ren2 ， shuai4 lüe4 shi2 neng2 fu4 。
- tai2 zhang1 qing3 bao1 shang3 ， zhao4 yu3 you1 yi3 mao4 。
- fu3 sui2 liao2 jie4 cai2 ， shi4 cong2 er3 lai2 fu4 。
- shen1 ju1 jiang1 hu2 shang4 ， ming2 jin4 ri4 yue4 you4 。
- lin2 er2 sui2 fei1 long2 ， yin1 zhi4 zi1 gui4 fu4 。
- bi3 mei3 nan2 shan1 song1 ， luo4 luo4 qian1 zhang4 xiu4 。
- zhong1 wei4 lang2 miao4 qi4 ， wei4 xu3 lian2 cheng2 shou4 。
- wu2 mao2 chi2 cao2 jie2 ， wen2 cai3 lan4 jin3 xiu4 。
- fa1 wei4 xin1 chang1 xing2 ， hong2 zhong1 dai4 shui2 kou4 。
- wo3 jiang1 mo2 cang1 min2 ， wei4 gong1 xi1 chan2 lou4 。

## 注释

## 译文

## 赏析
