---
id: guo-xiang-zheng-feng-he-cai-xi-qu-hu-ben-ting-liu-bie
title: 奉和蔡希蘧鹄奔亭留别
titlePinyin: feng4 he2 cai4 xi1 qu2 hu2 ben1 ting2 liu2 bie2
titleSlug: feng-he-cai-xi-qu-hu-ben-ting-liu-bie
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 栏干去天无一尺，帘外三山蘸天碧。
- 樽倾浊酒延故人，拂拂轻寒添暮色。
- 双鹄飞奔迹已陈，满庭细草自涵春。
- 孤城不复有冤气，法座垂衣逢圣神。
- 惟君万里分符去，苍梧之邦舜游处。
- 九疑七泽皆相连，墨海濡毫写长句。
- 又如李白才清新，无数篇章思不群。
- 挺特千松霜后见，孤高一笛陇头闻。
- 我于诗学非无意，黄芦不并琅玕翠。
- 漫甘薄禄养残年，两鬓垂丝成底事。
- 声出还吞泪如雨，同气相求别离苦。
- 老来频寄一行书，江边鱼雁无今古。

## 拼音
- lan2 gan1 qu4 tian1 wu2 yi4 chi3 ， lian2 wai4 san1 shan1 zhan4 tian1 bi4 。
- zun1 qing1 zhuo2 jiu3 yan2 gu4 ren2 ， fu2 fu2 qing1 han2 tian1 mu4 se4 。
- shuang1 hu2 fei1 ben1 ji4 yi3 chen2 ， man3 ting2 xi4 cao3 zi4 han2 chun1 。
- gu1 cheng2 bu2 fu4 you3 yuan1 qi4 ， fa3 zuo4 chui2 yi1 feng2 sheng4 shen2 。
- wei2 jun1 wan4 li3 fen1 fu2 qu4 ， cang1 wu2 zhi1 bang1 shun4 you2 chu4 。
- jiu3 yi2 qi1 ze2 jie1 xiang1 lian2 ， mo4 hai3 ru2 hao2 xie3 chang2 ju4 。
- you4 ru2 li3 bai2 cai2 qing1 xin1 ， wu2 shu4 pian1 zhang1 si1 bu4 qun2 。
- ting3 te4 qian1 song1 shuang1 hou4 jian4 ， gu1 gao1 yi4 di2 long3 tou2 wen2 。
- wo3 yu2 shi1 xue2 fei1 wu2 yi4 ， huang2 lu2 bu2 bing4 lang2 gan1 cui4 。
- man4 gan1 bao2 lu4 yang3 can2 nian2 ， liang3 bin4 chui2 si1 cheng2 di3 shi4 。
- sheng1 chu1 hai2 tun1 lei4 ru2 yu3 ， tong2 qi4 xiang1 qiu2 bie2 li2 ku3 。
- lao3 lai2 pin2 ji4 yi4 hang2 shu1 ， jiang1 bian1 yu2 yan4 wu2 jin1 gu3 。

## 注释

## 译文

## 赏析
