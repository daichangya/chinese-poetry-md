---
id: guo-xiang-zheng-yi-xuan-yin-zeng-fan-yang-zhang-xiao-zi
title: 怡轩吟赠番阳张孝子
titlePinyin: yi2 xuan1 yin2 zeng4 fan1 yang2 zhang1 xiao4 zi3
titleSlug: yi-xuan-yin-zeng-fan-yang-zhang-xiao-zi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古云蜀道难，蜀道之难难于上青天。
- 孝子寻亲不辞远，草𫏋负米离番川。
- 西从荆州望夔国，扪萝蹑石穿林巅。
- 峡山愈深人迹绝，但闻悲风泠涧声潺湲。
- 汲溪钻火行复餐，夜宿茅屋衣裳单。
- 回看江南路九千，一见归客吞悲酸。
- 寄声吾母形骸安，慎勿为语皮皴干。
- 涪州城西遇征蛮，城门防盗白昼关。
- 抚膺仰天涕汍澜，见亲之难难于蜀道难。
- 成都渐近心稍寛，踊跃可得瞻耆颜。
- 父昔离家子方孕，子得见父今壮年。
- 胡弗归兮死敢请，慰我慈母心悬悬。
- 三往三返又十载，孝子执辔方言还。
- 番人闻归竞嗟喜，夫妇白首重团圆。
- 诛茅立屋奉甘旨，陈侯篆榜名怡轩。
- 春禽提壶助春饮，彩衣自舞春风前。
- 腰金馔玉非我欲，但愿眉寿双松坚。
- 朝熙熙，暮熙熙，谁将朱丝绳，奏我怡轩诗。

## 拼音
- gu3 yun2 shu3 dao4 nan2 ， shu3 dao4 zhi1 nan2 nan2 yu2 shang4 qing1 tian1 。
- xiao4 zi3 xun2 qin1 bu4 ci2 yuan3 ， cao3 𫏋 fu4 mi3 li2 fan1 chuan1 。
- xi1 cong2 jing1 zhou1 wang4 kui2 guo2 ， men2 luo2 nie4 shi2 chuan1 lin2 dian1 。
- xia2 shan1 yu4 shen1 ren2 ji4 jue2 ， dan4 wen2 bei1 feng1 ling2 jian4 sheng1 chan2 yuan2 。
- ji2 xi1 zuan4 huo3 xing2 fu4 can1 ， ye4 su4 mao2 wu1 yi1 shang0 dan1 。
- hui2 kan4 jiang1 nan2 lu4 jiu3 qian1 ， yi2 jian4 gui1 ke4 tun1 bei1 suan1 。
- ji4 sheng1 wu2 mu3 xing2 hai2 an1 ， shen4 wu4 wei4 yu3 pi2 cun1 gan1 。
- fu2 zhou1 cheng2 xi1 yu4 zheng1 man2 ， cheng2 men2 fang2 dao4 bai2 zhou4 guan1 。
- fu3 ying1 yang3 tian1 ti4 wan2 lan2 ， jian4 qin1 zhi1 nan2 nan2 yu2 shu3 dao4 nan2 。
- cheng2 du1 jian4 jin4 xin1 shao1 kuan1 ， yong3 yue4 ke3 de2 zhan1 qi2 yan2 。
- fu4 xi1 li2 jia1 zi3 fang1 yun4 ， zi3 de2 jian4 fu4 jin1 zhuang4 nian2 。
- hu2 fu2 gui1 xi1 si3 gan3 qing3 ， wei4 wo3 ci2 mu3 xin1 xuan2 xuan2 。
- san1 wang3 san1 fan3 you4 shi2 zai3 ， xiao4 zi3 zhi2 pei4 fang1 yan2 hai2 。
- fan1 ren2 wen2 gui1 jing4 jie1 xi3 ， fu1 fu4 bai2 shou3 zhong4 tuan2 yuan2 。
- zhu1 mao2 li4 wu1 feng4 gan1 zhi3 ， chen2 hou2 zhuan4 bang3 ming2 yi2 xuan1 。
- chun1 qin2 ti2 hu2 zhu4 chun1 yin3 ， cai3 yi1 zi4 wu3 chun1 feng1 qian2 。
- yao1 jin1 zhuan4 yu4 fei1 wo3 yu4 ， dan4 yuan4 mei2 shou4 shuang1 song1 jian1 。
- chao2 xi1 xi1 ， mu4 xi1 xi1 ， shui2 jiang1 zhu1 si1 sheng2 ， zou4 wo3 yi2 xuan1 shi1 。

## 注释

## 译文

## 赏析
