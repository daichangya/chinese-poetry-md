---
id: guo-xiang-zheng-chong-jiu-ri-tong-xiu-yong-hui-yun-er-chan-shi-you-fu-shan-fang-hong-lia-8c9279c4
title: 重九日同修颙惠云二禅师游浮山访洪琏长老
titlePinyin: chong2 jiu3 ri4 tong2 xiu1 yong2 hui4 yun2 er4 chan2 shi1 you2 fu2 shan1 fang3 hong2 lian3 zhang3 lao3
titleSlug: chong-jiu-ri-tong-xiu-yong-hui-yun-er-chan-shi-you-fu-shan-fang-hong-lia-8c9279c4
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邑城东南百余里，穿尽荒山渡重水。
- 林倾路转大壑开，峭壁崔嵬半空倚。
- 上无勾连下无根，镌镵难成画难比。
- 回环岩窦碧玲珑，月华吞吐湖光洗。
- 石鼓昼鸣云雨垂，金鸡夜鬭龙蛇起。
- 成公说法已千年，事载龟趺尚新美。
- 嗟予平生慕佛学，空洞忘机造玄理。
- 暂来福地神愈清，况接高禅挥麈尾。
- 晋颙悟道天下师，云琏声名自予始。
- 精蓝际会付三人，净众如归闻法喜。
- 今朝更结名山游，宝阁珠楼同践履。
- 达了无生无不生，一声猿啸清风里。

## 拼音
- yi4 cheng2 dong1 nan2 bai3 yu2 li3 ， chuan1 jin4 huang1 shan1 du4 zhong4 shui3 。
- lin2 qing1 lu4 zhuan3 da4 he4 kai1 ， qiao4 bi4 cui1 wei2 ban4 kong1 yi3 。
- shang4 wu2 gou1 lian2 xia4 wu2 gen1 ， juan1 chan2 nan2 cheng2 hua4 nan2 bi3 。
- hui2 huan2 yan2 dou4 bi4 ling2 long2 ， yue4 hua2 tun1 tu3 hu2 guang1 xi3 。
- shi2 gu3 zhou4 ming2 yun2 yu3 chui2 ， jin1 ji1 ye4 dou4 long2 she2 qi3 。
- cheng2 gong1 shuo1 fa3 yi3 qian1 nian2 ， shi4 zai3 gui1 fu1 shang4 xin1 mei3 。
- jie1 yu3 ping2 sheng1 mu4 fo2 xue2 ， kong1 dong4 wang4 ji1 zao4 xuan2 li3 。
- zan4 lai2 fu2 di4 shen2 yu4 qing1 ， kuang4 jie1 gao1 chan2 hui1 zhu3 wei3 。
- jin4 yong2 wu4 dao4 tian1 xia4 shi1 ， yun2 lian3 sheng1 ming2 zi4 yu3 shi3 。
- jing1 lan2 ji4 hui4 fu4 san1 ren2 ， jing4 zhong4 ru2 gui1 wen2 fa3 xi3 。
- jin1 chao2 geng4 jie2 ming2 shan1 you2 ， bao3 ge2 zhu1 lou2 tong2 jian4 lü3 。
- da2 le0 wu2 sheng1 wu2 bu4 sheng1 ， yi4 sheng1 yuan2 xiao4 qing1 feng1 li3 。

## 注释

## 译文

## 赏析
