---
id: guo-xiang-zheng-jiang-zhi-li-yang-xian-ji-wang-chun-fu-xian-shou
title: 将至历阳先寄王纯父贤守
titlePinyin: jiang1 zhi4 li4 yang2 xian1 ji4 wang2 chun2 fu4 xian2 shou3
titleSlug: jiang-zhi-li-yang-xian-ji-wang-chun-fu-xian-shou
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 竹马交游早，星轺会遇难。
- 行年均坎坷，抚己共悲酸。
- 凤去钟山暝，龙沉洛水寒。
- 朝廷新日月，风俗旧衣冠。
- 佳郡分符印，修途振羽翰。
- 樽醪千蚁泛，楼瓦万鳞蟠。
- 直节坚逾柏，忠心赤夺丹。
- 才华佥论著，功业鼎铭刊。
- 贱子初投穽，收身即弃官。
- 生涯添鬓雪，岁序走江湍。
- 造膝思陈榻，论诗愧杜坛。
- 鹪鹩信微物，聊假一枝寛。

## 拼音
- zhu2 ma3 jiao1 you2 zao3 ， xing1 yao2 hui4 yu4 nan4 。
- xing2 nian2 jun1 kan3 ke3 ， fu3 ji3 gong4 bei1 suan1 。
- feng4 qu4 zhong1 shan1 ming2 ， long2 chen2 luo4 shui3 han2 。
- chao2 ting2 xin1 ri4 yue4 ， feng1 su2 jiu4 yi1 guan1 。
- jia1 jun4 fen1 fu2 yin4 ， xiu1 tu2 zhen4 yu3 han4 。
- zun1 lao2 qian1 yi3 fan4 ， lou2 wa3 wan4 lin2 pan2 。
- zhi2 jie2 jian1 yu2 bai3 ， zhong1 xin1 chi4 duo2 dan1 。
- cai2 hua2 qian1 lun4 zhu4 ， gong1 ye4 ding3 ming2 kan1 。
- jian4 zi3 chu1 tou2 jing3 ， shou1 shen1 ji2 qi4 guan1 。
- sheng1 ya2 tian1 bin4 xue3 ， sui4 xu4 zou3 jiang1 tuan1 。
- zao4 xi1 si1 chen2 ta4 ， lun4 shi1 kui4 du4 tan2 。
- jiao1 liao2 xin4 wei1 wu4 ， liao2 jia3 yi1 zhi1 kuan1 。

## 注释

## 译文

## 赏析
