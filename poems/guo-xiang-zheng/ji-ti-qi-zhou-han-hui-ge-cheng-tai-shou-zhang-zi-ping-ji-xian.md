---
id: guo-xiang-zheng-ji-ti-qi-zhou-han-hui-ge-cheng-tai-shou-zhang-zi-ping-ji-xian
title: 寄题蕲州涵辉阁呈太守章子平集贤
titlePinyin: ji4 ti2 qi2 zhou1 han2 hui1 ge2 cheng2 tai4 shou3 zhang1 zi3 ping2 ji2 xian2
titleSlug: ji-ti-qi-zhou-han-hui-ge-cheng-tai-shou-zhang-zi-ping-ji-xian
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 读君涵辉记，恍若登蓬莱。
- 天垂星斗数寻近，地卷云山千里来。
- 冰壶倒景露华洗，玉窦溶雪蟾光颓。
- 尘寰何处路歧绝，三十六洞森然开。
- 武夷真孙佩符印，选胜得此将金罍。
- 文章欲会造化手，藩屏暂屈岩廊材。
- 谢公寄意东山妓，严生把钓桐庐台。
- 功名谈笑出千古，长与泰华青崔嵬。
- 其余龊龊何足数，百年易得成寒灰。
- 为君高吟岂知倦，十分美酒谁相陪。
- 我欲乘风一飞往，病翅零落秋霜摧。
- 涵辉阁，宁久游，重瞳法尧垂冕旒。
- 侧闻下诏十六相，真孙第一还瀛洲。

## 拼音
- du2 jun1 han2 hui1 ji4 ， huang3 ruo4 deng1 peng2 lai2 。
- tian1 chui2 xing1 dou4 shu4 xun2 jin4 ， di4 juan3 yun2 shan1 qian1 li3 lai2 。
- bing1 hu2 dao3 jing3 lu4 hua2 xi3 ， yu4 dou4 rong2 xue3 chan2 guang1 tui2 。
- chen2 huan2 he2 chu4 lu4 qi2 jue2 ， san1 shi2 liu4 dong4 sen1 ran2 kai1 。
- wu3 yi2 zhen1 sun1 pei4 fu2 yin4 ， xuan3 sheng4 de2 ci3 jiang1 jin1 lei2 。
- wen2 zhang1 yu4 hui4 zao4 hua4 shou3 ， fan1 ping2 zan4 qu1 yan2 lang2 cai2 。
- xie4 gong1 ji4 yi4 dong1 shan1 ji4 ， yan2 sheng1 ba3 diao4 tong2 lu2 tai2 。
- gong1 ming2 tan2 xiao4 chu1 qian1 gu3 ， chang2 yu3 tai4 hua2 qing1 cui1 wei2 。
- qi2 yu2 chuo4 chuo4 he2 zu2 shu4 ， bai3 nian2 yi4 de2 cheng2 han2 hui1 。
- wei4 jun1 gao1 yin2 qi3 zhi1 juan4 ， shi2 fen1 mei3 jiu3 shui2 xiang1 pei2 。
- wo3 yu4 cheng2 feng1 yi4 fei1 wang3 ， bing4 chi4 ling2 luo4 qiu1 shuang1 cui1 。
- han2 hui1 ge2 ， ning2 jiu3 you2 ， zhong4 tong2 fa3 yao2 chui2 mian3 liu2 。
- ce4 wen2 xia4 zhao4 shi2 liu4 xiang1 ， zhen1 sun1 di4 yi1 hai2 ying2 zhou1 。

## 注释

## 译文

## 赏析
