---
id: guo-xiang-zheng-song-guang-dong-cao-sun-zhi-sun-shi-guan-gui-wen-shang
title: 送广东漕孙知损失官归汶上
titlePinyin: song4 guang3 dong1 cao2 sun1 zhi1 sun3 shi1 guan1 gui1 wen4 shang4
titleSlug: song-guang-dong-cao-sun-zhi-sun-shi-guan-gui-wen-shang
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生爱东州，土厚人不罄。
- 见公惜已晚，达论耸予听。
- 五驰使者车，中道罹陷阱。
- 开怀无怨尤，得失两以正。
- 归程万余里，翛然一烟艇。
- 乡关今非遥，踊跃理三迳。
- 进则仗忠义，退则乐温凊。
- 高卧固无必，求才尧舜圣。
- 亭亭南涧松，愈老节愈劲。
- 柔柔水中蒲，涵春自严静。
- 百年未阖棺，安之吾有命。

## 拼音
- ping2 sheng1 ai4 dong1 zhou1 ， tu3 hou4 ren2 bu2 qing4 。
- jian4 gong1 xi1 yi3 wan3 ， da2 lun4 song3 yu3 ting1 。
- wu3 chi2 shi3 zhe3 che1 ， zhong1 dao4 li2 xian4 jing3 。
- kai1 huai2 wu2 yuan4 you2 ， de2 shi1 liang3 yi3 zheng4 。
- gui1 cheng2 wan4 yu2 li3 ， xiao1 ran2 yi4 yan1 ting3 。
- xiang1 guan1 jin1 fei1 yao2 ， yong3 yue4 li3 san1 jing4 。
- jin4 ze2 zhang4 zhong1 yi4 ， tui4 ze2 le4 wen1 qing4 。
- gao1 wo4 gu4 wu2 bi4 ， qiu2 cai2 yao2 shun4 sheng4 。
- ting2 ting2 nan2 jian4 song1 ， yu4 lao3 jie2 yu4 jin4 。
- rou2 rou2 shui3 zhong1 pu2 ， han2 chun1 zi4 yan2 jing4 。
- bai3 nian2 wei4 he2 guan1 ， an1 zhi1 wu2 you3 ming4 。

## 注释

## 译文

## 赏析
