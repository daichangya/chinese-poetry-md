---
id: guo-xiang-zheng-song-hu-nan-yun-pan-cai-ru-hui-fu-que
title: 送湖南运判蔡如晦赴阙
titlePinyin: song4 hu2 nan2 yun4 pan4 cai4 ru2 hui4 fu4 que1
titleSlug: song-hu-nan-yun-pan-cai-ru-hui-fu-que
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鹗飞不在泥，决有青云趣。
- 凤凰不妄出，恐为时所误。
- 桓桓南都贤，幸遭明主顾。
- 垂绅正手板，磊落奏治具。
- 源流出无穷，胸胆豁以露。
- 帝曰卿良哉，予僚汝之父。
- 果见麒麟儿，腾骧蹈前步。
- 擢为东宫允，往漕八州赋。
- 予将观汝能，慎勿惮细故。
- 朅来重湖南，君恩密宣布。
- 拔才惟俊明，逐吏皆狡蠹。
- 朝廷方更化，免役出金助。
- 深沉详施为，委曲善告谕。
- 有司绝诛求，比屋乐农务。
- 贫富一以均，歌颂喧道路。
- 七月新书成，入奏驰骏驭。
- 君来万家春，君去秋色暮。
- 清湘似君心，偏使丑影惧。
- 何时到金阙，显用期必遇。
- 成法无瑕玼，后效有程度。
- 皇皇太上圣，赫赫师尹辅。
- 大业日愈新，虚怀未尝饫。
- 谏垣将峻陟，使节岂还付。
- 却忆仁祖朝，天下复庠序。
- 南都最为盛，万里英材聚。
- 严严高平公，明堂真栋柱。
- 尚书继踵来，两献仲舒疏。
- 君家有大阮，敛缩未腾翥。
- 名声晚乃达，霖雨今仍霪。
- 信哉颜渊氏，必用孔子铸。
- 邦家不乏才，社稷永盘固。
- 伊予亦何人，不异罝中兔。
- 时命适大谬，与物竟多迕。
- 卑栖邵陵幕，窃禄饱婴孺。
- 不才甘委置，朽木费吹嘘。
- 一朝逢知己，拔茅冀连茹。
- 翻思刷羽翰，翩翩厕鸳鹭。
- 不然弃已归，筑室幽闲处。
- 吐纳元和津，万事不挂虑。
- 韩子亦尝云，岂肯居沮洳。

## 拼音
- e4 fei1 bu2 zai4 ni2 ， jue2 you3 qing1 yun2 qu4 。
- feng4 huang2 bu2 wang4 chu1 ， kong3 wei4 shi2 suo3 wu4 。
- huan2 huan2 nan2 dou1 xian2 ， xing4 zao1 ming2 zhu3 gu4 。
- chui2 shen1 zheng4 shou3 ban3 ， lei3 luo4 zou4 zhi4 ju4 。
- yuan2 liu2 chu1 wu2 qiong2 ， xiong1 dan3 huo1 yi3 lu4 。
- di4 yue1 qing1 liang2 zai1 ， yu3 liao2 ru3 zhi1 fu4 。
- guo3 jian4 qi2 lin2 er2 ， teng2 xiang1 dao3 qian2 bu4 。
- zhuo2 wei4 dong1 gong1 yun3 ， wang3 cao2 ba1 zhou1 fu4 。
- yu3 jiang1 guan1 ru3 neng2 ， shen4 wu4 dan4 xi4 gu4 。
- qie4 lai2 zhong4 hu2 nan2 ， jun1 en1 mi4 xuan1 bu4 。
- ba2 cai2 wei2 jun4 ming2 ， zhu2 li4 jie1 jiao3 du4 。
- chao2 ting2 fang1 geng4 hua4 ， mian3 yi4 chu1 jin1 zhu4 。
- shen1 chen2 xiang2 shi1 wei4 ， wei3 qu1 shan4 gao4 yu4 。
- you3 si1 jue2 zhu1 qiu2 ， bi3 wu1 le4 nong2 wu4 。
- pin2 fu4 yi4 yi3 jun1 ， ge1 song4 xuan1 dao4 lu4 。
- qi1 yue4 xin1 shu1 cheng2 ， ru4 zou4 chi2 jun4 yu4 。
- jun1 lai2 wan4 jia1 chun1 ， jun1 qu4 qiu1 se4 mu4 。
- qing1 xiang1 si4 jun1 xin1 ， pian1 shi3 chou3 ying3 ju4 。
- he2 shi2 dao4 jin1 que1 ， xian3 yong4 qi1 bi4 yu4 。
- cheng2 fa3 wu2 xia2 ci1 ， hou4 xiao4 you3 cheng2 du4 。
- huang2 huang2 tai4 shang4 sheng4 ， he4 he4 shi1 yin3 fu3 。
- da4 ye4 ri4 yu4 xin1 ， xu1 huai2 wei4 chang2 yu4 。
- jian4 yuan2 jiang1 jun4 zhi4 ， shi3 jie2 qi3 hai2 fu4 。
- que4 yi4 ren2 zu3 chao2 ， tian1 xia4 fu4 xiang2 xu4 。
- nan2 dou1 zui4 wei4 sheng4 ， wan4 li3 ying1 cai2 ju4 。
- yan2 yan2 gao1 ping2 gong1 ， ming2 tang2 zhen1 dong4 zhu4 。
- shang4 shu1 ji4 zhong3 lai2 ， liang3 xian4 zhong4 shu1 shu1 。
- jun1 jia1 you3 da4 ruan3 ， lian3 suo1 wei4 teng2 zhu4 。
- ming2 sheng1 wan3 nai3 da2 ， lin2 yu3 jin1 reng2 yin2 。
- xin4 zai1 yan2 yuan1 shi4 ， bi4 yong4 kong3 zi3 zhu4 。
- bang1 jia1 bu4 fa2 cai2 ， she4 ji4 yong3 pan2 gu4 。
- yi1 yu3 yi4 he2 ren2 ， bu2 yi4 ju1 zhong1 tu4 。
- shi2 ming4 shi4 da4 miu4 ， yu3 wu4 jing4 duo1 wu3 。
- bei1 qi1 shao4 ling2 mu4 ， qie4 lu4 bao3 ying1 ru2 。
- bu4 cai2 gan1 wei3 zhi4 ， xiu3 mu4 fei4 chui1 xu1 。
- yi4 chao2 feng2 zhi1 ji3 ， ba2 mao2 ji4 lian2 ru2 。
- fan1 si1 shua1 yu3 han4 ， pian1 pian1 ce4 yuan1 lu4 。
- bu4 ran2 qi4 yi3 gui1 ， zhu4 shi4 you1 xian2 chu4 。
- tu3 na4 yuan2 he2 jin1 ， wan4 shi4 bu2 gua4 lü4 。
- han2 zi3 yi4 chang2 yun2 ， qi3 ken3 ju1 ju3 ru4 。

## 注释

## 译文

## 赏析
