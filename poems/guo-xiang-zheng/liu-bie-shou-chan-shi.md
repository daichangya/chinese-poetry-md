---
id: guo-xiang-zheng-liu-bie-shou-chan-shi
title: 留别受禅师
titlePinyin: liu2 bie2 shou4 chan2 shi1
titleSlug: liu-bie-shou-chan-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长沙多禅翁，受也予所慕。
- 清犹玉潭冰，不著纤垢污。
- 坚如岁寒柏，不入蝼蚁蠹。
- 一听玄谈玄，银潢自天注。
- 源流何其长，涌绝曹溪路。
- 请陈会面初，赤白照窻户。
- 短鞭驱瘦马，一蹶复一步。
- 北趋林下门，解榻欣我遇。
- 圆瓜剖青瑶，激齿寒浆聚。
- 搘筇拈古语，法乐过韶濩。
- 廓然外生死，头角白牛露。
- 师云三百年，儒者莫尔悟。
- 自兹往游数，道合忘细故。
- 倏忽捧边徼，狡穴首招谕。
- 微功有司奏，一命金阙赴。
- 扁舟泊沙尾，行色业已具。
- 惆怅难再留，何以慰心素。
- 日月若驰𫘝，报体孰坚固。
- 愿期圆照中，生生迭相度。
- 回首欲无言，月上潇湘渡。

## 拼音
- chang2 sha1 duo1 chan2 weng1 ， shou4 ye3 yu3 suo3 mu4 。
- qing1 you2 yu4 tan2 bing1 ， bu2 zhu4 xian1 gou4 wu1 。
- jian1 ru2 sui4 han2 bai3 ， bu2 ru4 lou2 yi3 du4 。
- yi4 ting1 xuan2 tan2 xuan2 ， yin2 huang2 zi4 tian1 zhu4 。
- yuan2 liu2 he2 qi2 chang2 ， yong3 jue2 cao2 xi1 lu4 。
- qing3 chen2 hui4 mian4 chu1 ， chi4 bai2 zhao4 chuang1 hu4 。
- duan3 bian1 qu1 shou4 ma3 ， yi4 jue3 fu4 yi2 bu4 。
- bei3 qu1 lin2 xia4 men2 ， jie3 ta4 xin1 wo3 yu4 。
- yuan2 gua1 pou1 qing1 yao2 ， ji1 chi3 han2 jiang1 ju4 。
- zhi1 qiong2 nian1 gu3 yu3 ， fa3 le4 guo4 shao2 hu4 。
- kuo4 ran2 wai4 sheng1 si3 ， tou2 jiao3 bai2 niu2 lu4 。
- shi1 yun2 san1 bai3 nian2 ， ru2 zhe3 mo4 er3 wu4 。
- zi4 zi1 wang3 you2 shu4 ， dao4 he2 wang4 xi4 gu4 。
- shu1 hu1 peng3 bian1 jiao3 ， jiao3 xue2 shou3 zhao1 yu4 。
- wei1 gong1 you3 si1 zou4 ， yi2 ming4 jin1 que1 fu4 。
- pian1 zhou1 bo2 sha1 wei3 ， xing2 se4 ye4 yi3 ju4 。
- chou2 chang4 nan2 zai4 liu2 ， he2 yi3 wei4 xin1 su4 。
- ri4 yue4 ruo4 chi2 jue2 ， bao4 ti3 shu2 jian1 gu4 。
- yuan4 qi1 yuan2 zhao4 zhong1 ， sheng1 sheng1 die2 xiang1 du4 。
- hui2 shou3 yu4 wu2 yan2 ， yue4 shang4 xiao1 xiang1 du4 。

## 注释

## 译文

## 赏析
