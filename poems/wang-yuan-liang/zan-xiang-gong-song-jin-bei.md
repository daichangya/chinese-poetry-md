---
id: wang-yuan-liang-zan-xiang-gong-song-jin-bei
title: 昝相公送锦被
titlePinyin: zan3 xiang4 gong0 song4 jin3 bei4
titleSlug: zan-xiang-gong-song-jin-bei
author: 汪元量
authorPinyin: wang1 yuan2 liang2
authorSlug: wang-yuan-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀都府主迎宾客，赠我蜀锦三百尺。
- 美人䔩䔩弄金梭，鸳鸯机上初成疋。
- 繁花乱蘂皆同心，艳枿中含杜鹃血。
- 玉妃如霜姑射仙，金刀剪破云霞缬。
- 为我裁成合欢被，细意密缝无线迹。
- 道人把玩色相射，银海光摇泪珠滴。
- 却忆故家初破时，绣龙画雉如砂石。
- 绮窗窈窕花离离，红粧万镜娇无力。
- 百幅锦帆风不动，绿湿红鲜荡春碧。
- 纷华过眼一梦如，蜀锦吴绫复何益。
- 白茅安用红锦包，虎皮难以裹羊质。
- 只今卷锦还府主，心地了然无得失。
- 铜壶漏断银缸灭，昆仑影转初三月。
- 道人坐久闻妙香，纸帐蒲团自清绝。

## 拼音
- shu3 dou1 fu3 zhu3 ying2 bin1 ke4 ， zeng4 wo3 shu3 jin3 san1 bai3 chi3 。
- mei3 ren2 䔩 䔩 nong4 jin1 suo1 ， yuan1 yang1 ji1 shang4 chu1 cheng2 pi3 。
- fan2 hua1 luan4 rui3 jie1 tong2 xin1 ， yan4 nie4 zhong1 han2 du4 juan1 xue4 。
- yu4 fei1 ru2 shuang1 gu1 she4 xian1 ， jin1 dao1 jian3 po4 yun2 xia2 xie2 。
- wei4 wo3 cai2 cheng2 he2 huan1 bei4 ， xi4 yi4 mi4 feng4 wu2 xian4 ji4 。
- dao4 ren2 ba3 wan2 se4 xiang4 she4 ， yin2 hai3 guang1 yao2 lei4 zhu1 di1 。
- que4 yi4 gu4 jia1 chu1 po4 shi2 ， xiu4 long2 hua4 zhi4 ru2 sha1 shi2 。
- qi3 chuang1 yao3 tiao3 hua1 li2 li2 ， hong2 zhuang1 wan4 jing4 jiao1 wu2 li4 。
- bai3 fu2 jin3 fan1 feng1 bu2 dong4 ， lü4 shi1 hong2 xian1 dang4 chun1 bi4 。
- fen1 hua2 guo4 yan3 yi2 meng4 ru2 ， shu3 jin3 wu2 ling2 fu4 he2 yi4 。
- bai2 mao2 an1 yong4 hong2 jin3 bao1 ， hu3 pi2 nan2 yi3 guo3 yang2 zhi4 。
- zhi1 jin1 juan4 jin3 hai2 fu3 zhu3 ， xin1 di4 liao3 ran2 wu2 de2 shi1 。
- tong2 hu2 lou4 duan4 yin2 gang1 mie4 ， kun1 lun2 ying3 zhuan3 chu1 san1 yue4 。
- dao4 ren2 zuo4 jiu3 wen2 miao4 xiang1 ， zhi3 zhang4 pu2 tuan2 zi4 qing1 jue2 。

## 注释

## 译文

## 赏析
