---
id: wang-yuan-liang-shu-xiang-miao
title: 蜀相庙
titlePinyin: shu3 xiang1 miao4
titleSlug: shu-xiang-miao
author: 汪元量
authorPinyin: wang1 yuan2 liang2
authorSlug: wang-yuan-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我谒武侯祠，阴廊草凄凄。
- 当时南阳结庐学龙卧，深山大泽无人知。
- 胡为蜀先主，三顾前致辞。
- 欲烦恢复天下计，先生筹策天下奇。
- 浩然出山来，凛凛虎豹姿。
- 乘时既得人，上曰真吾师。
- 已晓关与张，二子不复疑。
- 孤有孔明在军中，如龙有水相因依。
- 历数既有归，破贼当自兹。
- 可怜复汉社稷心未已，当时三峡图垒空巍巍。
- 先生有才过曹丕，中原恢复未可知。
- 惜哉军务劳，一心死无私。
- 出师一表如皎日，千古万古鸿名垂。

## 拼音
- wo3 ye4 wu3 hou2 ci2 ， yin1 lang2 cao3 qi1 qi1 。
- dang1 shi2 nan2 yang2 jie2 lu2 xue2 long2 wo4 ， shen1 shan1 da4 ze2 wu2 ren2 zhi1 。
- hu2 wei4 shu3 xian1 zhu3 ， san1 gu4 qian2 zhi4 ci2 。
- yu4 fan2 hui1 fu4 tian1 xia4 ji4 ， xian1 sheng1 chou2 ce4 tian1 xia4 qi2 。
- hao4 ran2 chu1 shan1 lai2 ， lin3 lin3 hu3 bao4 zi1 。
- cheng2 shi2 ji4 de2 ren2 ， shang4 yue1 zhen1 wu2 shi1 。
- yi3 xiao3 guan1 yu3 zhang1 ， er4 zi3 bu2 fu4 yi2 。
- gu1 you3 kong3 ming2 zai4 jun1 zhong1 ， ru2 long2 you3 shui3 xiang1 yin1 yi1 。
- li4 shu3 ji4 you3 gui1 ， po4 zei2 dang1 zi4 zi1 。
- ke3 lian2 fu4 han4 she4 ji4 xin1 wei4 yi3 ， dang1 shi2 san1 xia2 tu2 lei3 kong1 wei1 wei1 。
- xian1 sheng1 you3 cai2 guo4 cao2 pi1 ， zhong1 yuan2 hui1 fu4 wei4 ke3 zhi1 。
- xi1 zai1 jun1 wu4 lao2 ， yi4 xin1 si3 wu2 si1 。
- chu1 shi1 yi4 biao3 ru2 jiao3 ri4 ， qian1 gu3 wan4 gu3 hong2 ming2 chui2 。

## 注释

## 译文

## 赏析
