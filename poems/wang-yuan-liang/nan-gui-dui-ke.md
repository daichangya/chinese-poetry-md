---
id: wang-yuan-liang-nan-gui-dui-ke
title: 南归对客
titlePinyin: nan2 gui1 dui4 ke4
titleSlug: nan-gui-dui-ke
author: 汪元量
authorPinyin: wang1 yuan2 liang2
authorSlug: wang-yuan-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北行十三载，痴懒身羁孤。
- 勒马向天山，咄咄空踟蹰。
- 穷阴六月内，白雪飞穹庐。
- 冷气刺骨髓，寒风割肌肤。
- 饥餐枣与栗，渴饮酪与酥。
- 弃置勿复言，言之则成迂。
- 前年走河北，荆榛鬰丘墟。
- 夜宿古战场，鬼物声呜呜。
- 去年及淮南，黄尘翳行裾。
- 长流漂白骨，满目皆畏途。
- 今年归湖山，乔木依故居。
- 堂前双老亲，粲粲色敷腴。
- 壁间岂无琴，床头亦有书。
- 友朋日过从，可嬉仍可娱。
- 开轩耿晴色，梅花绕庭除。
- 呼儿斫海鲸，新𥬠酒盈壶。
- 偶尔得生还，相对真梦如。
- 万事一画餠，百年捋髭须。
- 向来误儒冠，今也无壮图。
- 且愿休王师，努力加饭蔬。

## 拼音
- bei3 xing2 shi2 san1 zai3 ， chi1 lan3 shen1 ji1 gu1 。
- le4 ma3 xiang4 tian1 shan1 ， duo1 duo1 kong1 chi2 chu2 。
- qiong2 yin1 liu4 yue4 nei4 ， bai2 xue3 fei1 qiong2 lu2 。
- leng3 qi4 ci4 gu3 sui3 ， han2 feng1 ge1 ji1 fu1 。
- ji1 can1 zao3 yu3 li4 ， ke3 yin3 lao4 yu3 su1 。
- qi4 zhi4 wu4 fu4 yan2 ， yan2 zhi1 ze2 cheng2 yu1 。
- qian2 nian2 zou3 he2 bei3 ， jing1 zhen1 yu4 qiu1 xu1 。
- ye4 su4 gu3 zhan4 chang3 ， gui3 wu4 sheng1 wu1 wu1 。
- qu4 nian2 ji2 huai2 nan2 ， huang2 chen2 yi4 xing2 ju1 。
- chang2 liu2 piao3 bai2 gu3 ， man3 mu4 jie1 wei4 tu2 。
- jin1 nian2 gui1 hu2 shan1 ， qiao2 mu4 yi1 gu4 ju1 。
- tang2 qian2 shuang1 lao3 qin1 ， can4 can4 se4 fu1 yu2 。
- bi4 jian1 qi3 wu2 qin2 ， chuang2 tou2 yi4 you3 shu1 。
- you3 peng2 ri4 guo4 cong2 ， ke3 xi1 reng2 ke3 yu2 。
- kai1 xuan1 geng3 qing2 se4 ， mei2 hua1 rao4 ting2 chu2 。
- hu1 er2 zhuo2 hai3 jing1 ， xin1 𥬠 jiu3 ying2 hu2 。
- ou3 er3 de2 sheng1 huan2 ， xiang1 dui4 zhen1 meng4 ru2 。
- wan4 shi4 yi2 hua4 bing3 ， bai3 nian2 lü3 zi1 xu1 。
- xiang4 lai2 wu4 ru2 guan1 ， jin1 ye3 wu2 zhuang4 tu2 。
- qie3 yuan4 xiu1 wang2 shi1 ， nu3 li4 jia1 fan4 shu1 。

## 注释

## 译文

## 赏析
