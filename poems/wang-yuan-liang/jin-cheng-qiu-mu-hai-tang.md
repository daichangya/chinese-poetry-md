---
id: wang-yuan-liang-jin-cheng-qiu-mu-hai-tang
title: 锦城秋暮海棠
titlePinyin: jin3 cheng2 qiu1 mu4 hai3 tang2
titleSlug: jin-cheng-qiu-mu-hai-tang
author: 汪元量
authorPinyin: wang1 yuan2 liang2
authorSlug: wang-yuan-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 锦城海棠妙无比，秋光染出胭脂蘂。
- 日照殷红如血鲜，箭砂粧粒真珠子。
- 玉环著酒睡初觉，脸薄粉香泪如洗。
- 绛纱穿露水晶圆，笑杀荷花守红死。
- 蜀乡海棠根本别，有色有香成二美。
- 春花开残秋复花，簸弄东君权不已。
- 锦袍公子汗血驹，宾客諠哗间朱紫。
- 有酒如池肉如山，银烛千条照罗绮。
- 萧娘十八青丝髪，手把金钟歌皓齿。
- 神仙艳骨世所无，歌声直入青云里。
- 江南倦客惨不乐，鸣笛哀筝乱人耳。
- 干戈满地行路难，屏里吴山数千里。
- 遥怜花国化青芜，浪蘂浮花敢欣喜。
- 草堂无诗花无德，窃号花仙宁不耻。
- 春花撩乱亦可怜，秋花烂熳何为尔。
- 花前妙舞曲未终，红雪纷纷落流水。
- 薄命佳人只土尘，抛杯拔剑长歌起。

## 拼音
- jin3 cheng2 hai3 tang2 miao4 wu2 bi3 ， qiu1 guang1 ran3 chu1 yan1 zhi1 rui3 。
- ri4 zhao4 yan1 hong2 ru2 xue4 xian1 ， jian4 sha1 zhuang1 li4 zhen1 zhu1 zi3 。
- yu4 huan2 zhu4 jiu3 shui4 chu1 jue2 ， lian3 bao2 fen3 xiang1 lei4 ru2 xi3 。
- jiang4 sha1 chuan1 lu4 shui3 jing1 yuan2 ， xiao4 sha1 he2 hua1 shou3 hong2 si3 。
- shu3 xiang1 hai3 tang2 gen1 ben3 bie2 ， you3 se4 you3 xiang1 cheng2 er4 mei3 。
- chun1 hua1 kai1 can2 qiu1 fu4 hua1 ， bo4 nong4 dong1 jun1 quan2 bu4 yi3 。
- jin3 pao2 gong1 zi3 han4 xue4 ju1 ， bin1 ke4 xuan1 hua2 jian1 zhu1 zi3 。
- you3 jiu3 ru2 chi2 rou4 ru2 shan1 ， yin2 zhu2 qian1 tiao2 zhao4 luo2 qi3 。
- xiao1 niang2 shi2 ba1 qing1 si1 fa4 ， shou3 ba3 jin1 zhong1 ge1 hao4 chi3 。
- shen2 xian1 yan4 gu3 shi4 suo3 wu2 ， ge1 sheng1 zhi2 ru4 qing1 yun2 li3 。
- jiang1 nan2 juan4 ke4 can3 bu2 le4 ， ming2 di2 ai1 zheng1 luan4 ren2 er3 。
- gan1 ge1 man3 di4 xing2 lu4 nan2 ， ping2 li3 wu2 shan1 shu4 qian1 li3 。
- yao2 lian2 hua1 guo2 hua4 qing1 wu2 ， lang4 rui3 fu2 hua1 gan3 xin1 xi3 。
- cao3 tang2 wu2 shi1 hua1 wu2 de2 ， qie4 hao4 hua1 xian1 ning2 bu4 chi3 。
- chun1 hua1 liao2 luan4 yi4 ke3 lian2 ， qiu1 hua1 lan4 man4 he2 wei4 er3 。
- hua1 qian2 miao4 wu3 qu3 wei4 zhong1 ， hong2 xue3 fen1 fen1 luo4 liu2 shui3 。
- bo2 ming4 jia1 ren2 zhi1 tu3 chen2 ， pao1 bei1 ba2 jian4 chang2 ge1 qi3 。

## 注释

## 译文

## 赏析
