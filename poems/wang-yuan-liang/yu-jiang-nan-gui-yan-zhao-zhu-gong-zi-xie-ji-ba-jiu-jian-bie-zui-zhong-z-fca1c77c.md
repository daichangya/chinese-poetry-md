---
id: wang-yuan-liang-yu-jiang-nan-gui-yan-zhao-zhu-gong-zi-xie-ji-ba-jiu-jian-bie-zui-zhong-z-fca1c77c
title: 余将南归燕赵诸公子携妓把酒饯别醉中作把酒听歌行  其一
titlePinyin: yu2 jiang1 nan2 gui1 yan1 zhao4 zhu1 gong1 zi3 xie2 ji4 ba3 jiu3 jian4 bie2 zui4 zhong1 zuo4 ba3 jiu3 ting1 ge1 xing2     qi2 yi1
titleSlug: yu-jiang-nan-gui-yan-zhao-zhu-gong-zi-xie-ji-ba-jiu-jian-bie-zui-zhong-z-fca1c77c
author: 汪元量
authorPinyin: wang1 yuan2 liang2
authorSlug: wang-yuan-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君把酒，听我歌。
- 君不见陌上桑，鹑奔奔兮鹊疆疆。
- 高堂今夕灯烛光，燕姝赵女吹笙簧。
- 君把酒，听我歌。
- 美人美人美如此，倾城倾国良有以。
- 周惑褒姒烽火起，纣惑妲己贤人死。
- 君把酒，听我歌。
- 汉家之乱吕太后，唐家之乱武则天。
- 魏公铜台化焦土，隋炀月殿成飞烟。
- 君把酒，听我歌。
- 美人美人色可食，美人美人笑可爱。
- 美人命薄争奈何，美人色衰相弃背。
- 美人一笑难再得，美人绝色今何在。
- 君不见马嵬坡下杨太真，天生尤物不足珍。
- 那及唐虞九妇人，千古万古名不湮。

## 拼音
- jun1 ba3 jiu3 ， ting1 wo3 ge1 。
- jun1 bu2 jian4 mo4 shang4 sang1 ， chun2 ben1 ben1 xi1 que4 jiang1 jiang1 。
- gao1 tang2 jin1 xi1 deng1 zhu2 guang1 ， yan4 shu1 zhao4 nü3 chui1 sheng1 huang2 。
- jun1 ba3 jiu3 ， ting1 wo3 ge1 。
- mei3 ren2 mei3 ren2 mei3 ru2 ci3 ， qing1 cheng2 qing1 guo2 liang2 you3 yi3 。
- zhou1 huo4 bao1 si4 feng1 huo3 qi3 ， zhou4 huo4 da2 ji3 xian2 ren2 si3 。
- jun1 ba3 jiu3 ， ting1 wo3 ge1 。
- han4 jia1 zhi1 luan4 lü3 tai4 hou4 ， tang2 jia1 zhi1 luan4 wu3 ze2 tian1 。
- wei4 gong1 tong2 tai2 hua4 jiao1 tu3 ， sui2 yang2 yue4 dian4 cheng2 fei1 yan1 。
- jun1 ba3 jiu3 ， ting1 wo3 ge1 。
- mei3 ren2 mei3 ren2 se4 ke3 shi2 ， mei3 ren2 mei3 ren2 xiao4 ke3 ai4 。
- mei3 ren2 ming4 bao2 zheng1 nai4 he2 ， mei3 ren2 se4 shuai1 xiang1 qi4 bei4 。
- mei3 ren2 yi2 xiao4 nan2 zai4 de2 ， mei3 ren2 jue2 se4 jin1 he2 zai4 。
- jun1 bu2 jian4 ma3 wei2 po1 xia4 yang2 tai4 zhen1 ， tian1 sheng1 you2 wu4 bu4 zu2 zhen1 。
- na4 ji2 tang2 yu2 jiu3 fu4 ren2 ， qian1 gu3 wan4 gu3 ming2 bu4 yan1 。

## 注释

## 译文

## 赏析
