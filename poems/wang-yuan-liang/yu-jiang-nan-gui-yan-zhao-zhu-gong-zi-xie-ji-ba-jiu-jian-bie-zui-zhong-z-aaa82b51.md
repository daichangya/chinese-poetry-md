---
id: wang-yuan-liang-yu-jiang-nan-gui-yan-zhao-zhu-gong-zi-xie-ji-ba-jiu-jian-bie-zui-zhong-z-aaa82b51
title: 余将南归燕赵诸公子携妓把酒饯别醉中作把酒听歌行  其二
titlePinyin: yu2 jiang1 nan2 gui1 yan1 zhao4 zhu1 gong1 zi3 xie2 ji4 ba3 jiu3 jian4 bie2 zui4 zhong1 zuo4 ba3 jiu3 ting1 ge1 xing2     qi2 er4
titleSlug: yu-jiang-nan-gui-yan-zhao-zhu-gong-zi-xie-ji-ba-jiu-jian-bie-zui-zhong-z-aaa82b51
author: 汪元量
authorPinyin: wang1 yuan2 liang2
authorSlug: wang-yuan-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我把酒，听君歌。
- 美人娟娟花灼灼，月照金樽光绰约。
- 有酒有歌君亦愁，把酒听歌君亦乐。
- 我有鹦鹉杯，君有鸬鹚杓。
- 一杯一杯复一杯，酒尽还沽共君酌。
- 我把酒，听君歌。
- 天不荒，地不老，人生百年休草草。
- 对花对酒且高歌，盖世功名亦枯槁。
- 满堂金玉守者谁，万事何如酒杯好。
- 君不见巢父许由空洗耳，伯夷叔齐空饿死。
- 范蠡扁舟挟西子，五湖风浪兼天起。
- 又不见相如怀璧空归来，廉颇善饭何壮哉。
- 谢安携妓入东山，苍生望望霖雨干。
- 把酒劝君饮，请君为我歌。
- 燕昭筑台金满地，郭隗登台多意气。
- 刘琨梦里起听鸡，班超万里封侯归。
- 君不见浣花溪头老翁哭，白首为儒守茅屋。

## 拼音
- wo3 ba3 jiu3 ， ting1 jun1 ge1 。
- mei3 ren2 juan1 juan1 hua1 zhuo2 zhuo2 ， yue4 zhao4 jin1 zun1 guang1 chuo4 yue1 。
- you3 jiu3 you3 ge1 jun1 yi4 chou2 ， ba3 jiu3 ting1 ge1 jun1 yi4 le4 。
- wo3 you3 ying1 wu3 bei1 ， jun1 you3 lu2 ci2 shao2 。
- yi4 bei1 yi0 bei1 fu4 yi4 bei1 ， jiu3 jin4 hai2 gu1 gong4 jun1 zhuo2 。
- wo3 ba3 jiu3 ， ting1 jun1 ge1 。
- tian1 bu4 huang1 ， di4 bu4 lao3 ， ren2 sheng1 bai3 nian2 xiu1 cao3 cao3 。
- dui4 hua1 dui4 jiu3 qie3 gao1 ge1 ， gai4 shi4 gong1 ming2 yi4 ku1 gao3 。
- man3 tang2 jin1 yu4 shou3 zhe3 shui2 ， wan4 shi4 he2 ru2 jiu3 bei1 hao3 。
- jun1 bu2 jian4 chao2 fu4 xu3 you2 kong1 xi3 er3 ， bo2 yi2 shu1 qi2 kong1 e4 si3 。
- fan4 li2 pian1 zhou1 xie2 xi1 zi3 ， wu3 hu2 feng1 lang4 jian1 tian1 qi3 。
- you4 bu2 jian4 xiang1 ru2 huai2 bi4 kong1 gui1 lai2 ， lian2 po1 shan4 fan4 he2 zhuang4 zai1 。
- xie4 an1 xie2 ji4 ru4 dong1 shan1 ， cang1 sheng1 wang4 wang4 lin2 yu3 gan1 。
- ba3 jiu3 quan4 jun1 yin3 ， qing3 jun1 wei4 wo3 ge1 。
- yan4 zhao1 zhu4 tai2 jin1 man3 di4 ， guo1 wei3 deng1 tai2 duo1 yi4 qi4 。
- liu2 kun1 meng4 li3 qi3 ting1 ji1 ， ban1 chao1 wan4 li3 feng1 hou2 gui1 。
- jun1 bu2 jian4 huan4 hua1 xi1 tou2 lao3 weng1 ku1 ， bai2 shou3 wei4 ru2 shou3 mao2 wu1 。

## 注释

## 译文

## 赏析
