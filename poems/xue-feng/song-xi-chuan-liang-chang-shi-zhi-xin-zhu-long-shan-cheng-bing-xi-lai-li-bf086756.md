---
id: xue-feng-song-xi-chuan-liang-chang-shi-zhi-xin-zhu-long-shan-cheng-bing-xi-lai-li-bf086756
title: 送西川梁常侍之新筑龙山城幷锡赉两州刺史及部落酋长等
titlePinyin: song4 xi1 chuan1 liang2 chang2 shi4 zhi1 xin1 zhu4 long2 shan1 cheng2 bing4 xi1 lai4 liang3 zhou1 ci4 shi3 ji2 bu4 luo4 qiu2 zhang3 deng3
titleSlug: song-xi-chuan-liang-chang-shi-zhi-xin-zhu-long-shan-cheng-bing-xi-lai-li-bf086756
author: 薛逢
authorPinyin: xue1 feng2
authorSlug: xue-feng
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 圣主忧夷貊，屯师翦束钦。
- 皇家思眷祐，星使忽登临。
- 用命期开国，违天必衅碪。
- 化须均草树，恩不间飞沈。
- 束马凌苍壁，扪萝上碧岑。
- 瘴川风自热，劒阁气长阴。
- 迅濑从天急，乔松入地深。
- 仰观唯一迳，俯瞰即千寻。
- 水作新城带，山为故垒襟。
- 东开洞君听，南辟纳蛮心。
- 渥泽濡三部，衣冠化雨林。
- 带文雕白玉，符理篆黄金。
- 鸟道经邛𤏡，星缠过觜参。
- 回轩如睿奖，休作苦辛吟。

## 拼音
- sheng4 zhu3 you1 yi2 mo4 ， tun2 shi1 jian3 shu4 qin1 。
- huang2 jia1 si1 juan4 you4 ， xing1 shi3 hu1 deng1 lin2 。
- yong4 ming4 qi1 kai1 guo2 ， wei2 tian1 bi4 xin4 zhen1 。
- hua4 xu1 jun1 cao3 shu4 ， en1 bu4 jian1 fei1 shen3 。
- shu4 ma3 ling2 cang1 bi4 ， men2 luo2 shang4 bi4 cen2 。
- zhang4 chuan1 feng1 zi4 re4 ， jian4 ge2 qi4 chang2 yin1 。
- xun4 lai4 cong2 tian1 ji2 ， qiao2 song1 ru4 di4 shen1 。
- yang3 guan1 wei2 yi1 jing4 ， fu3 kan4 ji2 qian1 xun2 。
- shui3 zuo4 xin1 cheng2 dai4 ， shan1 wei4 gu4 lei3 jin1 。
- dong1 kai1 dong4 jun1 ting1 ， nan2 pi4 na4 man2 xin1 。
- wo4 ze2 ru2 san1 bu4 ， yi1 guan1 hua4 yu3 lin2 。
- dai4 wen2 diao1 bai2 yu4 ， fu2 li3 zhuan4 huang2 jin1 。
- niao3 dao4 jing1 qiong2 𤏡 ， xing1 chan2 guo4 zi1 can1 。
- hui2 xuan1 ru2 rui4 jiang3 ， xiu1 zuo4 ku3 xin1 yin2 。

## 注释

## 译文

## 赏析
