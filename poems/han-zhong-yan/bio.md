---
title: 韩忠彦
---
韩忠彦（一○三八～一一○九），字师朴，安阳（今属河南）人。琦长子。以父荫为将作监簿，复举进士。以秘书丞召试馆职，为开封府判官、三司盐铁判官，出通判永宁军。召为户部判官。神宗元丰中父丧，服除，擢天章阁待制、知瀛州。拜礼部尚书，以枢密直学士知定州。哲宗元祐中，召为户部尚书，迁知枢密院事。哲宗亲政，以观文殿学士知真定府，移知定州。降资政殿学士，改知大名府。徽宗即位，以吏部尚书召拜门下侍郎。逾月，拜尚书右仆射兼中书侍郎，进左仆射兼门下侍郎，封仪国公。与右相曾布不协，以观文殿大学士知大名府。累贬磁州团练副使，以宣奉大夫致仕。大观三年卒，年七十二。事见《西台集》卷一五《丞相仪国公行状》，《宋史》卷三一二有传。今录诗二首。
