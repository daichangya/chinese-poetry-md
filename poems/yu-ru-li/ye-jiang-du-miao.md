---
id: yu-ru-li-ye-jiang-du-miao
title: 谒江渎庙
titlePinyin: ye4 jiang1 du2 miao4
titleSlug: ye-jiang-du-miao
author: 喻汝砺
authorPinyin: yu4 ru3 li4
authorSlug: yu-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 坤轴东南倾，大江日夜注。
- 前驱下荆巫，余涛略吴楚。
- 任势不期劳，得意缘所遇。
- 水也初无营，神哉亮谁主。
- 芳兰沉清华，碧藻舒翠缕。
- 晨鹄戏野岸，春凫集深渚。
- 均是得所安，而神岂私汝。
- 古来几精魂，舍此迷所处。
- 淫游不知还，沙村失烟树。
- 而我后千载，悠然在江浒。
- 抱啬贵无竞，矜名忌多取。
- 冥冥罨岸风，淫淫打船雨。
- 舞雪窥洪涛，开苹渡前浦。
- 再拜谢神贶，聊复随所住。

## 拼音
- kun1 zhou2 dong1 nan2 qing1 ， da4 jiang1 ri4 ye4 zhu4 。
- qian2 qu1 xia4 jing1 wu1 ， yu2 tao1 lüe4 wu2 chu3 。
- ren4 shi4 bu4 qi1 lao2 ， de2 yi4 yuan2 suo3 yu4 。
- shui3 ye3 chu1 wu2 ying2 ， shen2 zai1 liang4 shui2 zhu3 。
- fang1 lan2 chen2 qing1 hua2 ， bi4 zao3 shu1 cui4 lü3 。
- chen2 hu2 xi4 ye3 an4 ， chun1 fu2 ji2 shen1 zhu3 。
- jun1 shi4 de2 suo3 an1 ， er2 shen2 qi3 si1 ru3 。
- gu3 lai2 ji3 jing1 hun2 ， she4 ci3 mi2 suo3 chu4 。
- yin2 you2 bu4 zhi1 hai2 ， sha1 cun1 shi1 yan1 shu4 。
- er2 wo3 hou4 qian1 zai3 ， you1 ran2 zai4 jiang1 hu3 。
- bao4 se4 gui4 wu2 jing4 ， jin1 ming2 ji4 duo1 qu3 。
- ming2 ming2 yan3 an4 feng1 ， yin2 yin2 da3 chuan2 yu3 。
- wu3 xue3 kui1 hong2 tao1 ， kai1 ping2 du4 qian2 pu3 。
- zai4 bai4 xie4 shen2 kuang4 ， liao2 fu4 sui2 suo3 zhu4 。

## 注释

## 译文

## 赏析
