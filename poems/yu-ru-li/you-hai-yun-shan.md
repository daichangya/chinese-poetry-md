---
id: yu-ru-li-you-hai-yun-shan
title: 游海云山
titlePinyin: you2 hai3 yun2 shan1
titleSlug: you-hai-yun-shan
author: 喻汝砺
authorPinyin: yu4 ru3 li4
authorSlug: yu-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渺渺天宇初，便复有此山。
- 清晨及兹游，遐想百代前。
- 来者几何人，当时各为欢。
- 淑质扬妙舞，哀丝递清弹。
- 乐事坐如昨，芳岁已屡殚。
- 向来所游人，落叶不复还。
- 迥然散远目，感之为长叹。
- 竹林遥旧所，鹊巢岂昔眠。
- 念谁常久存，而不任所缘。
- 破涕聊一怡，山川却萋妍。
- 未知后世事，谁复当来旋。

## 拼音
- miao3 miao3 tian1 yu3 chu1 ， bian4 fu4 you3 ci3 shan1 。
- qing1 chen2 ji2 zi1 you2 ， xia2 xiang3 bai3 dai4 qian2 。
- lai2 zhe3 ji3 he2 ren2 ， dang1 shi2 ge4 wei4 huan1 。
- shu1 zhi4 yang2 miao4 wu3 ， ai1 si1 di4 qing1 tan2 。
- le4 shi4 zuo4 ru2 zuo2 ， fang1 sui4 yi3 lü3 dan1 。
- xiang4 lai2 suo3 you2 ren2 ， luo4 ye4 bu2 fu4 hai2 。
- jiong3 ran2 san4 yuan3 mu4 ， gan3 zhi1 wei4 chang2 tan4 。
- zhu2 lin2 yao2 jiu4 suo3 ， que4 chao2 qi3 xi1 mian2 。
- nian4 shui2 chang2 jiu3 cun2 ， er2 bu2 ren4 suo3 yuan2 。
- po4 ti4 liao2 yi4 yi2 ， shan1 chuan1 que4 qi1 yan2 。
- wei4 zhi1 hou4 shi4 shi4 ， shui2 fu4 dang1 lai2 xuan2 。

## 注释

## 译文

## 赏析
