---
id: yu-ru-li-you-yan-zhen-guan-zhi-ji-shi-er-bi-you-ji-gu-ding-dan-mao-shi
title: 游严真观支机石而壁有记古鼎丹茅事
titlePinyin: you2 yan2 zhen1 guan1 zhi1 ji1 shi2 er2 bi4 you3 ji4 gu3 ding3 dan1 mao2 shi4
titleSlug: you-yan-zhen-guan-zhi-ji-shi-er-bi-you-ji-gu-ding-dan-mao-shi
author: 喻汝砺
authorPinyin: yu4 ru3 li4
authorSlug: yu-ru-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古木共幽意，长廊亦晏如。
- 于焉咏逍遥，且复散衣裾。
- 尘虑飒已空，道心颇闳舒。
- 不知度世人，去此岁几徂。
- 云何有丹砂，尚尔留庭隅。
- 支机亦悠哉，谁复订有无。
- 我知此公意，慨彼元鼎初。
- 继之五凤问，斯民毙刀锯。
- 聊欲谢世网，欻以道自娱。
- 抱独理自会，旷怀遗所拘。
- 初匪逃世人，而世自我疏。
- 含默念斯人，起我忧患余。

## 拼音
- gu3 mu4 gong4 you1 yi4 ， chang2 lang2 yi4 yan4 ru2 。
- yu2 yan1 yong3 xiao1 yao2 ， qie3 fu4 san4 yi1 ju1 。
- chen2 lü4 sa4 yi3 kong1 ， dao4 xin1 po1 hong2 shu1 。
- bu4 zhi1 du4 shi4 ren2 ， qu4 ci3 sui4 ji3 cu2 。
- yun2 he2 you3 dan1 sha1 ， shang4 er3 liu2 ting2 yu2 。
- zhi1 ji1 yi4 you1 zai1 ， shui2 fu4 ding4 you3 wu2 。
- wo3 zhi1 ci3 gong1 yi4 ， kai3 bi3 yuan2 ding3 chu1 。
- ji4 zhi1 wu3 feng4 wen4 ， si1 min2 bi4 dao1 ju4 。
- liao2 yu4 xie4 shi4 wang3 ， chua1 yi3 dao4 zi4 yu2 。
- bao4 du2 li3 zi4 hui4 ， kuang4 huai2 yi2 suo3 ju1 。
- chu1 fei3 tao2 shi4 ren2 ， er2 shi4 zi4 wo3 shu1 。
- han2 mo4 nian4 si1 ren2 ， qi3 wo3 you1 huan4 yu2 。

## 注释

## 译文

## 赏析
