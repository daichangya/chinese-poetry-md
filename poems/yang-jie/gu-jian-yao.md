---
id: yang-jie-gu-jian-yao
title: 古鉴谣
titlePinyin: gu3 jian4 yao2
titleSlug: gu-jian-yao
author: 杨杰
authorPinyin: yang2 jie2
authorSlug: yang-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鐡鉴埋重泉，知经几寒暑。
- 山翁筑春田，得之南涧浒。
- 磨刮追光辉，云卷秋蟾吐。
- 敛袵正面视，历落露心府。
- 坏垣试一照，阴灵吼风雨。
- 我欲匣此鉴，西上献人主。
- 不愿鉴其鉴，愿君鉴于古。
- 桀纣不鉴古，基业倾汤禹。
- 幽厉不鉴古，纲纪颓文武。
- 吾皇宝其鉴，清风塞寰宇。

## 拼音
- tie3 jian4 mai2 zhong4 quan2 ， zhi1 jing1 ji3 han2 shu3 。
- shan1 weng1 zhu4 chun1 tian2 ， de2 zhi1 nan2 jian4 hu3 。
- mo2 gua1 zhui1 guang1 hui1 ， yun2 juan4 qiu1 chan2 tu3 。
- lian3 ren4 zheng4 mian4 shi4 ， li4 luo4 lu4 xin1 fu3 。
- huai4 yuan2 shi4 yi2 zhao4 ， yin1 ling2 hou3 feng1 yu3 。
- wo3 yu4 xia2 ci3 jian4 ， xi1 shang4 xian4 ren2 zhu3 。
- bu2 yuan4 jian4 qi2 jian4 ， yuan4 jun1 jian4 yu2 gu3 。
- jie2 zhou4 bu2 jian4 gu3 ， ji1 ye4 qing1 tang1 yu3 。
- you1 li4 bu2 jian4 gu3 ， gang1 ji4 tui2 wen2 wu3 。
- wu2 huang2 bao3 qi2 jian4 ， qing1 feng1 sai1 huan2 yu3 。

## 注释

## 译文

## 赏析
