---
id: yang-jie-jiu-yin-yuan
title: 酒隐园
titlePinyin: jiu3 yin3 yuan2
titleSlug: jiu-yin-yuan
author: 杨杰
authorPinyin: yang2 jie2
authorSlug: yang-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小隐隐山林，大隐隐城郭。
- 城郭多纷嚣，山林苦淡漠。
- 不如隐于酒，适意自斟酌。
- 屈原不能饮，独醒较清浊。
- 杨雄虽愿隐，载醪无适莫。
- 吏部瓮下卧，其隐可愧怍。
- 翰林市上眠，其隐太落拓。
- 孰若畸翁园，醺酣得天乐。
- 风暖鳯凰集，霜重梧桐落。
- 长啸待明月，明月出林薄。
- 倚杖傲浮云，浮云度寥廓。
- 虽近市朝路，不为名利缚。
- 知我尚幽胜，赋诗豫期约。
- 愿言醉乡游，一驾东飞鹤。
- 上池沃瑶浆，冲气溢金杓。
- 当知隐君子，志不在糟粕。

## 拼音
- xiao3 yin3 yin3 shan1 lin2 ， da4 yin3 yin3 cheng2 guo1 。
- cheng2 guo1 duo1 fen1 ao2 ， shan1 lin2 ku3 dan4 mo4 。
- bu4 ru2 yin3 yu2 jiu3 ， shi4 yi4 zi4 zhen1 zhuo2 。
- qu1 yuan2 bu4 neng2 yin3 ， du2 xing3 jiao4 qing1 zhuo2 。
- yang2 xiong2 sui1 yuan4 yin3 ， zai3 lao2 wu2 shi4 mo4 。
- li4 bu4 weng4 xia4 wo4 ， qi2 yin3 ke3 kui4 zuo4 。
- han4 lin2 shi4 shang4 mian2 ， qi2 yin3 tai4 luo4 tuo4 。
- shu2 ruo4 ji1 weng1 yuan2 ， xun1 han1 de2 tian1 le4 。
- feng1 nuan3 feng4 huang2 ji2 ， shuang1 zhong4 wu2 tong2 luo4 。
- chang2 xiao4 dai4 ming2 yue4 ， ming2 yue4 chu1 lin2 bao2 。
- yi3 zhang4 ao4 fu2 yun2 ， fu2 yun2 du4 liao2 kuo4 。
- sui1 jin4 shi4 chao2 lu4 ， bu2 wei4 ming2 li4 fu4 。
- zhi1 wo3 shang4 you1 sheng4 ， fu4 shi1 yu4 qi1 yue1 。
- yuan4 yan2 zui4 xiang1 you2 ， yi2 jia4 dong1 fei1 he4 。
- shang4 chi2 wo4 yao2 jiang1 ， chong1 qi4 yi4 jin1 shao2 。
- dang1 zhi1 yin3 jun1 zi3 ， zhi4 bu2 zai4 zao1 po4 。

## 注释

## 译文

## 赏析
