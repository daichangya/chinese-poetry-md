---
id: yang-jie-he-zhang-xue-shi-qi-qing-zhao-ting-shan
title: 和章学士祈晴昭亭山
titlePinyin: he2 zhang1 xue2 shi4 qi2 qing2 zhao1 ting2 shan1
titleSlug: he-zhang-xue-shi-qi-qing-zhao-ting-shan
author: 杨杰
authorPinyin: yang2 jie2
authorSlug: yang-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洪范八政一曰食，民非稼穑胡为生。
- 江南风俗重圩垾，岁遇丰稔仓箱盈。
- 嘉祐六年宛陵郡，积月霖雨妨秋成。
- 昔之郁郁若云秀，今也泛泛犹青萍。
- 岂惟百姓失所望，将恐祭祀无粢盛。
- 集仙到郡为悯恻，斋心命驾祈昭亭。
- 昭亭山下欲回辙，太阳赫赫辉双旌。
- 老农乘时得刈获，清风和气讴歌声。
- 我知夫子祷已久，由有盛德通神明。
- 愿公移此福天下，阴阳调燮归和羮。

## 拼音
- hong2 fan4 ba1 zheng4 yi4 yue1 shi2 ， min2 fei1 jia4 se4 hu2 wei2 sheng1 。
- jiang1 nan2 feng1 su2 zhong4 xu1 han4 ， sui4 yu4 feng1 ren3 cang1 xiang1 ying2 。
- jia1 you4 liu4 nian2 wan3 ling2 jun4 ， ji1 yue4 lin2 yu3 fang2 qiu1 cheng2 。
- xi1 zhi1 yu4 yu4 ruo4 yun2 xiu4 ， jin1 ye3 fan4 fan4 you2 qing1 ping2 。
- qi3 wei2 bai3 xing4 shi1 suo3 wang4 ， jiang1 kong3 ji4 si4 wu2 zi1 sheng4 。
- ji2 xian1 dao4 jun4 wei4 min3 ce4 ， zhai1 xin1 ming4 jia4 qi2 zhao1 ting2 。
- zhao1 ting2 shan1 xia4 yu4 hui2 zhe2 ， tai4 yang2 he4 he4 hui1 shuang1 jing1 。
- lao3 nong2 cheng2 shi2 de2 yi4 huo4 ， qing1 feng1 he2 qi4 ou1 ge1 sheng1 。
- wo3 zhi1 fu1 zi3 dao3 yi3 jiu3 ， you2 you3 sheng4 de2 tong1 shen2 ming2 。
- yuan4 gong1 yi2 ci3 fu2 tian1 xia4 ， yin1 yang2 tiao2 xie4 gui1 he2 geng1 。

## 注释

## 译文

## 赏析
