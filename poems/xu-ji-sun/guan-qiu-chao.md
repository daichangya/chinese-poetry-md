---
id: xu-ji-sun-guan-qiu-chao
title: 观秋潮
titlePinyin: guan1 qiu1 chao2
titleSlug: guan-qiu-chao
author: 徐集孙
authorPinyin: xu2 ji2 sun1
authorSlug: xu-ji-sun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 八月西风嘘沆瀣，长江协候肆澎湃。
- 钱塘王气天所钟，非为子胥逞灵怪。
- 海门三山缥缈青，双练夹岸奔雷霆。
- 蛟龙鼋鼍匿形影，银涛雪浪翻沧溟。
- 踏浪群儿惯行险，出没波心旗闪闪。
- 须臾潋滟潮信平，荡漾渔舟千万点。
- 天低暮霭袭人衣，游子兴尽各云归。
- 独有骚翁看不足，吟到夜月扬清辉。

## 拼音
- ba1 yue4 xi1 feng1 xu1 hang4 xie4 ， chang2 jiang1 xie2 hou4 si4 peng2 pai4 。
- qian2 tang2 wang2 qi4 tian1 suo3 zhong1 ， fei1 wei4 zi3 xu1 cheng3 ling2 guai4 。
- hai3 men2 san1 shan1 piao1 miao3 qing1 ， shuang1 lian4 jia2 an4 ben1 lei2 ting2 。
- jiao1 long2 yuan2 tuo2 ni4 xing2 ying3 ， yin2 tao1 xue3 lang4 fan1 cang1 ming2 。
- ta4 lang4 qun2 er2 guan4 xing2 xian3 ， chu1 mo4 bo1 xin1 qi2 shan3 shan3 。
- xu1 yu2 lian4 yan4 chao2 xin4 ping2 ， dang4 yang4 yu2 zhou1 qian1 wan4 dian3 。
- tian1 di1 mu4 ai3 xi2 ren2 yi1 ， you2 zi3 xing1 jin4 ge4 yun2 gui1 。
- du2 you3 sao1 weng1 kan4 bu4 zu2 ， yin2 dao4 ye4 yue4 yang2 qing1 hui1 。

## 注释

## 译文

## 赏析
