---
id: shi-zheng-jue-ji-song-er-bai-ling-wu-shou-qi-yi-liu-wu
title: 偈颂二百零五首  其一六五
titlePinyin: ji4 song4 er4 bai3 ling2 wu3 shou3     qi2 yi1 liu4 wu3
titleSlug: ji-song-er-bai-ling-wu-shou-qi-yi-liu-wu
author: 释正觉
authorPinyin: shi4 zheng4 jue2
authorSlug: shi-zheng-jue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 休去歇去，绝言绝虑。
- 廓无所依，妙无所住。
- 转历历之机，运绵绵之步。
- 神游方外灵台，道契环中虚处。
- 藏身白云云外家，著脚青山山下路。
- 宛转穷通，旁参回互。
- 十成收得返魂香，一等来挝荼毒鼓。
- 肯触气于死蛇，要捋须于猛虎。
- 却借其功，不谋而遇。
- 枯木龙吟而起云，南山豹变□披雾。
- 律入春筒，影流晓户。
- 百亿仪分，三千体露。
- 大经掇出于微尘，古佛相交于露柱。
- 历代诸祖只个生涯，一切众生同时灭度。
- 大用石火迟，全机电光遽。
- 哆哆和和也问若剪答如裁，轰轰磕磕也喝如雷棒如雨。
- 洞山佛对三斤麻，赵州衫重七斤布。
- 道火不我烧唇，道水不我濡袴。
- 无是无非，何规何矩。
- 柱杖子里许将来，钵袋子那时分付。

## 拼音
- xiu1 qu4 xie1 qu4 ， jue2 yan2 jue2 lü4 。
- kuo4 wu2 suo3 yi1 ， miao4 wu2 suo3 zhu4 。
- zhuan3 li4 li4 zhi1 ji1 ， yun4 mian2 mian2 zhi1 bu4 。
- shen2 you2 fang1 wai4 ling2 tai2 ， dao4 qi4 huan2 zhong1 xu1 chu4 。
- cang2 shen1 bai2 yun2 yun2 wai4 jia1 ， zhu4 jiao3 qing1 shan1 shan1 xia4 lu4 。
- wan3 zhuan3 qiong2 tong1 ， pang2 can1 hui2 hu4 。
- shi2 cheng2 shou1 de2 fan3 hun2 xiang1 ， yi1 deng3 lai2 wo1 tu2 du2 gu3 。
- ken3 chu4 qi4 yu2 si3 she2 ， yao4 lü3 xu1 yu2 meng3 hu3 。
- que4 jie4 qi2 gong1 ， bu4 mou2 er2 yu4 。
- ku1 mu4 long2 yin2 er2 qi3 yun2 ， nan2 shan1 bao4 bian4 □ pi1 wu4 。
- lü4 ru4 chun1 tong3 ， ying3 liu2 xiao3 hu4 。
- bai3 yi4 yi2 fen1 ， san1 qian1 ti3 lu4 。
- da4 jing1 duo1 chu1 yu2 wei1 chen2 ， gu3 fo2 xiang1 jiao1 yu2 lu4 zhu4 。
- li4 dai4 zhu1 zu3 zhi1 ge4 sheng1 ya2 ， yi2 qie4 zhong4 sheng1 tong2 shi2 mie4 du4 。
- da4 yong4 shi2 huo3 chi2 ， quan2 ji1 dian4 guang1 ju4 。
- duo1 duo1 he2 he2 ye3 wen4 ruo4 jian3 da2 ru2 cai2 ， hong1 hong1 ke1 ke1 ye3 he1 ru2 lei2 bang4 ru2 yu3 。
- dong4 shan1 fo2 dui4 san1 jin1 ma2 ， zhao4 zhou1 shan1 zhong4 qi1 jin1 bu4 。
- dao4 huo3 bu4 wo3 shao1 chun2 ， dao4 shui3 bu4 wo3 ru2 ku4 。
- wu2 shi4 wu2 fei1 ， he2 gui1 he2 ju3 。
- zhu4 zhang4 zi3 li3 xu3 jiang1 lai2 ， bo1 dai4 zi3 na4 shi2 fen1 fu4 。

## 注释

## 译文

## 赏析
