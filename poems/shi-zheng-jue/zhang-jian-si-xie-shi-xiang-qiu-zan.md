---
id: shi-zheng-jue-zhang-jian-si-xie-shi-xiang-qiu-zan
title: 璋监寺写师像求赞
titlePinyin: zhang1 jian1 si4 xie3 shi1 xiang4 qiu2 zan4
titleSlug: zhang-jian-si-xie-shi-xiang-qiu-zan
author: 释正觉
authorPinyin: shi4 zheng4 jue2
authorSlug: shi-zheng-jue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 杳杳冥冥，寒雁影没而秋远烟青。
- 寂寂惺惺，老蚕茧就而风高叶零。
- 天机静时活，道环虚处灵。
- 瀛之涵，崧之镇。
- 干之健，坤之宁。
- 海运鹏抟，气宇扬扬而吞舟鱼蜕。
- 雾披豹变，文章炳炳而啸风虎猛。
- 少林之灯未续兮，洛阳人腰齐雪庭。
- 黄梅之衣欲传兮，狤獠祖步移碓程。
- 物不当情而冰凌脚快，鳞或烧尾兮电火气腥。
- 诸尘崝嵘乎影响，三昧游戏于眺聆。
- 跛跛挈挈也其行自信，哆哆和和也其言不轻。
- 家法冷淡，子孙宁馨。
- 心岁寒而松柏试雪，色清白兮河汉含星。
- 鸣阴之鹤癯而寿，巢莲之龟小而龄。
- 棋局未散，柯烂樵丁。

## 拼音
- yao3 yao3 ming2 ming2 ， han2 yan4 ying3 mei2 er2 qiu1 yuan3 yan1 qing1 。
- ji4 ji4 xing1 xing1 ， lao3 can2 jian3 jiu4 er2 feng1 gao1 ye4 ling2 。
- tian1 ji1 jing4 shi2 huo2 ， dao4 huan2 xu1 chu4 ling2 。
- ying2 zhi1 han2 ， song1 zhi1 zhen4 。
- gan1 zhi1 jian4 ， kun1 zhi1 ning2 。
- hai3 yun4 peng2 tuan2 ， qi4 yu3 yang2 yang2 er2 tun1 zhou1 yu2 tui4 。
- wu4 pi1 bao4 bian4 ， wen2 zhang1 bing3 bing3 er2 xiao4 feng1 hu3 meng3 。
- shao3 lin2 zhi1 deng1 wei4 xu4 xi1 ， luo4 yang2 ren2 yao1 qi2 xue3 ting2 。
- huang2 mei2 zhi1 yi1 yu4 chuan2 xi1 ， jie2 liao2 zu3 bu4 yi2 dui4 cheng2 。
- wu4 bu4 dang1 qing2 er2 bing1 ling2 jiao3 kuai4 ， lin2 huo4 shao1 wei3 xi1 dian4 huo3 qi4 xing1 。
- zhu1 chen2 zheng1 rong2 hu1 ying3 xiang3 ， san1 mei4 you2 xi4 yu2 tiao4 ling2 。
- bo3 bo3 qie4 qie4 ye3 qi2 xing2 zi4 xin4 ， duo1 duo1 he2 he2 ye3 qi2 yan2 bu4 qing1 。
- jia1 fa3 leng3 dan4 ， zi3 sun1 ning2 xin1 。
- xin1 sui4 han2 er2 song1 bai3 shi4 xue3 ， se4 qing1 bai2 xi1 he2 han4 han2 xing1 。
- ming2 yin1 zhi1 he4 qu2 er2 shou4 ， chao2 lian2 zhi1 gui1 xiao3 er2 ling2 。
- qi2 ju2 wei4 san4 ， ke1 lan4 qiao2 ding1 。

## 注释

## 译文

## 赏析
