---
title: 释正觉
---
释正觉（一○九一～一一五七），号宏智，俗姓李，隰州隰川（今山西隰县）人。年十一出家，十五落发，十八游方，三十四出世。得度于净明寺本宗大师，得戒于晋州慈云寺智琼律师，得法于舒州丹霞山子淳禅师。初住泗州普照寺。钦宗靖康二年（一一二七）四月，移住舒州太平兴国禅院。高宗建炎元年（一一二七）十月，迁江州庐山圆通崇胜禅院。二年六月，住江州能仁寺，九月，移住真州长芦崇福禅院。三年末住庆元府天童山景德寺。绍兴八年（一一三八），受诏住临安府灵隐寺，未阅月，归天童。二十七年卒，年六十七。为青原下十三世，丹霞子淳禅师法嗣。有宗法等编《天童正觉禅师广录》九卷传世。事见《广录》及所附周葵撰《塔铭》、王伯庠撰《行业记》，《嘉泰普灯录》卷九、《五灯会元》卷一四、《宝庆四明志》卷九有传。　正觉诗，以辑自《续藏经》所收《天童正觉禅师广录》编为六卷。辑自他书者附于卷末。
