---
id: shi-zheng-jue-ji-song-er-bai-ling-wu-shou-qi-er-qi
title: 偈颂二百零五首  其二○七
titlePinyin: ji4 song4 er4 bai3 ling2 wu3 shou3     qi2 er4 ○ qi1
titleSlug: ji-song-er-bai-ling-wu-shou-qi-er-qi
author: 释正觉
authorPinyin: shi4 zheng4 jue2
authorSlug: shi-zheng-jue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 心心智通，佛佛道同。
- 十方圆满，八面玲珑。
- 施时也三乘教备，坐处也一切法空。
- 应供而来有不受之受，度世而出得无功之功。
- 动而常静，用时弥冲。
- 处处不乖兮水中夜月，物物斯应兮华上春风。
- 因缘和合而生，生不可生生。
- 影生于形，响生于声。
- 森罗万像从峥嵘，虚空廓落无亏盈。
- 杳杳冥冥，灵灵明明。
- 是其中之精，非其外之情。
- 见本家旷古之佛，得自己广大之经。
- 湛兮若存无迹像，善恶不我相随行。
- 物物现成观自在，人人具足常不轻。

## 拼音
- xin1 xin1 zhi4 tong1 ， fo2 fo2 dao4 tong2 。
- shi2 fang1 yuan2 man3 ， ba1 mian4 ling2 long2 。
- shi1 shi2 ye3 san1 cheng2 jiao4 bei4 ， zuo4 chu4 ye3 yi2 qie4 fa3 kong1 。
- ying4 gong4 er2 lai2 you3 bu2 shou4 zhi1 shou4 ， du4 shi4 er2 chu1 de2 wu2 gong1 zhi1 gong1 。
- dong4 er2 chang2 jing4 ， yong4 shi2 mi2 chong1 。
- chu4 chu4 bu4 guai1 xi1 shui3 zhong1 ye4 yue4 ， wu4 wu4 si1 ying4 xi1 hua2 shang4 chun1 feng1 。
- yin1 yuan2 he2 he2 er2 sheng1 ， sheng1 bu4 ke3 sheng1 sheng1 。
- ying3 sheng1 yu2 xing2 ， xiang3 sheng1 yu2 sheng1 。
- sen1 luo2 wan4 xiang4 cong2 zheng1 rong2 ， xu1 kong1 kuo4 luo4 wu2 kui1 ying2 。
- yao3 yao3 ming2 ming2 ， ling2 ling2 ming2 ming2 。
- shi4 qi2 zhong1 zhi1 jing1 ， fei1 qi2 wai4 zhi1 qing2 。
- jian4 ben3 jia1 kuang4 gu3 zhi1 fo2 ， de2 zi4 ji3 guang3 da4 zhi1 jing1 。
- zhan4 xi1 ruo4 cun2 wu2 ji4 xiang4 ， shan4 e4 bu4 wo3 xiang1 sui2 xing2 。
- wu4 wu4 xian4 cheng2 guan1 zi4 zai4 ， ren2 ren2 ju4 zu2 chang2 bu4 qing1 。

## 注释

## 译文

## 赏析
