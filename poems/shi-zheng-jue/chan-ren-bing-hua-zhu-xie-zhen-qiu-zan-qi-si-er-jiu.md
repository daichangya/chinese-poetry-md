---
id: shi-zheng-jue-chan-ren-bing-hua-zhu-xie-zhen-qiu-zan-qi-si-er-jiu
title: 禅人并化主写真求赞  其四二九
titlePinyin: chan2 ren2 bing4 hua4 zhu3 xie3 zhen1 qiu2 zan4     qi2 si4 er4 jiu3
titleSlug: chan-ren-bing-hua-zhu-xie-zhen-qiu-zan-qi-si-er-jiu
author: 释正觉
authorPinyin: shi4 zheng4 jue2
authorSlug: shi-zheng-jue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 石上足蟠，人间念干。
- 秋生眼角，喜入眉端。
- 丘壑之身心磈磊，丛林之肝胆衰残。
- 涧月依稀，夜霜濯磨而气韵清白。
- 岩松偃蹇，朔雪湔洗而精神翠寒。
- 行脚屦败，住山篾宽。
- 点著破灶堕，呼回倒刹竿。
- 光阴催促三眠茧，风雨扪摩百战瘢。
- 影像受鉴，音声度垣。
- 寂默髑髅眼，光明赤肉团。
- 云锦舒春兮华容光燄，潮雷卷雪兮海口波澜。
- 挂拂之喝，拄杖之窜。
- 胡饼馒头有变通而绍祖供职，莲华荷叶没科臼而说禅判宦。
- 相随学步，莫似邯郸。

## 拼音
- shi2 shang4 zu2 pan2 ， ren2 jian1 nian4 gan1 。
- qiu1 sheng1 yan3 jiao3 ， xi3 ru4 mei2 duan1 。
- qiu1 he4 zhi1 shen1 xin1 wei3 lei3 ， cong2 lin2 zhi1 gan1 dan3 shuai1 can2 。
- jian4 yue4 yi1 xi1 ， ye4 shuang1 zhuo2 mo2 er2 qi4 yun4 qing1 bai2 。
- yan2 song1 yan3 jian3 ， shuo4 xue3 jian1 xi3 er2 jing1 shen2 cui4 han2 。
- xing2 jiao3 ju4 bai4 ， zhu4 shan1 mie4 kuan1 。
- dian3 zhu4 po4 zao4 duo4 ， hu1 hui2 dao3 cha4 gan1 。
- guang1 yin1 cui1 cu4 san1 mian2 jian3 ， feng1 yu3 men2 mo2 bai3 zhan4 ban1 。
- ying3 xiang4 shou4 jian4 ， yin1 sheng1 du4 yuan2 。
- ji4 mo4 du2 lou2 yan3 ， guang1 ming2 chi4 rou4 tuan2 。
- yun2 jin3 shu1 chun1 xi1 hua2 rong2 guang1 yan4 ， chao2 lei2 juan4 xue3 xi1 hai3 kou3 bo1 lan2 。
- gua4 fu2 zhi1 he1 ， zhu3 zhang4 zhi1 cuan4 。
- hu2 bing3 man2 tou0 you3 bian4 tong1 er2 shao4 zu3 gong4 zhi2 ， lian2 hua2 he2 ye4 mei2 ke1 jiu4 er2 shuo1 chan2 pan4 huan4 。
- xiang1 sui2 xue2 bu4 ， mo4 si4 han2 dan1 。

## 注释

## 译文

## 赏析
