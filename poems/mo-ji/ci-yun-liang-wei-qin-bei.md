---
id: mo-ji-ci-yun-liang-wei-qin-bei
title: 次韵梁尉秦碑
titlePinyin: ci4 yun4 liang2 wei4 qin2 bei1
titleSlug: ci-yun-liang-wei-qin-bei
author: 莫济
authorPinyin: mo4 ji4
authorSlug: mo-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六王失国四海归，秦皇东刻南巡碑。
- 法因史籀有增减，名与苍颉争飞驰。
- 自言功德可歌颂，黔首个个愚无知。
- 海神何故独拒命，风涛塞路蟠蛟螭。
- 群臣谄佞仙药远，死生治乱分两歧。
- 山灵不可守碑记，片段应作龟床支。
- 陵谷虽存世代异，耳目双被诞者欺。
- 只余纸本落人世，千古遗臭东南崖。
- 我闻秦望最高峻，城域所见非昔时。
- 何山距县四十里，符合传记壮且奇。
- 众峰乃是子孙行，古木几换蛟龙枝。
- 指东作西未足怪，父老流传从小儿。
- 政如涂山玉帛会，漫不可考岁久之。
- 梁君吏隐年甚少，鬰鬰寸角初解麋。
- 裹粮挈榼访古迹，气味萧散如分司。
- 忽闻片石在绝顶，小篆无乃斯翁为。
- 手披荆棘诃虎兕，拄杖直叩山头皮。
- 糢糊岂复有字画，此物及见秦乱离。
- 当时威势振天下，不言惨毒民嗟咨。
- 乘舆所至为刀锯，方岳何暇安礼仪。
- 关中屡弃百二险，历数浪指亿万期。
- 君臣乃尔自贤圣，鲠论不复相瑕疵。
- 陈迹安知百世后，樵夫牧子笑脱颐。
- 兴亡俄顷三叹息，抚掌重阅太史辞。
- 假使玉筯余笔画，文过其实世所嗤。
- 早知金石不可恃，相君应悔燔书诗。

## 拼音
- liu4 wang2 shi1 guo2 si4 hai3 gui1 ， qin2 huang2 dong1 ke4 nan2 xun2 bei1 。
- fa3 yin1 shi3 zhou4 you3 zeng1 jian3 ， ming2 yu3 cang1 jie2 zheng1 fei1 chi2 。
- zi4 yan2 gong1 de2 ke3 ge1 song4 ， qian2 shou3 ge4 ge4 yu2 wu2 zhi1 。
- hai3 shen2 he2 gu4 du2 ju4 ming4 ， feng1 tao1 sai1 lu4 pan2 jiao1 chi1 。
- qun2 chen2 chan3 ning4 xian1 yao4 yuan3 ， si3 sheng1 zhi4 luan4 fen1 liang3 qi2 。
- shan1 ling2 bu4 ke3 shou3 bei1 ji4 ， pian4 duan4 ying4 zuo4 gui1 chuang2 zhi1 。
- ling2 gu3 sui1 cun2 shi4 dai4 yi4 ， er3 mu4 shuang1 bei4 dan4 zhe3 qi1 。
- zhi1 yu2 zhi3 ben3 luo4 ren2 shi4 ， qian1 gu3 yi2 chou4 dong1 nan2 ya2 。
- wo3 wen2 qin2 wang4 zui4 gao1 jun4 ， cheng2 yu4 suo3 jian4 fei1 xi1 shi2 。
- he2 shan1 ju4 xian4 si4 shi2 li3 ， fu2 he2 zhuan4 ji4 zhuang4 qie3 qi2 。
- zhong4 feng1 nai3 shi4 zi3 sun1 xing2 ， gu3 mu4 ji3 huan4 jiao1 long2 zhi1 。
- zhi3 dong1 zuo4 xi1 wei4 zu2 guai4 ， fu4 lao3 liu2 chuan2 cong2 xiao3 er2 。
- zheng4 ru2 tu2 shan1 yu4 bo2 hui4 ， man4 bu4 ke3 kao3 sui4 jiu3 zhi1 。
- liang2 jun1 li4 yin3 nian2 shen4 shao3 ， yu4 yu4 cun4 jiao3 chu1 jie3 mi2 。
- guo3 liang2 qie4 ke1 fang3 gu3 ji4 ， qi4 wei4 xiao1 san4 ru2 fen1 si1 。
- hu1 wen2 pian4 shi2 zai4 jue2 ding3 ， xiao3 zhuan4 wu2 nai3 si1 weng1 wei4 。
- shou3 pi1 jing1 ji2 he1 hu3 si4 ， zhu3 zhang4 zhi2 kou4 shan1 tou2 pi2 。
- mo2 hu2 qi3 fu4 you3 zi4 hua4 ， ci3 wu4 ji2 jian4 qin2 luan4 li2 。
- dang1 shi2 wei1 shi4 zhen4 tian1 xia4 ， bu4 yan2 can3 du2 min2 jie1 zi1 。
- cheng2 yu2 suo3 zhi4 wei4 dao1 ju4 ， fang1 yue4 he2 xia2 an1 li3 yi2 。
- guan1 zhong1 lü3 qi4 bai3 er4 xian3 ， li4 shu3 lang4 zhi3 yi4 wan4 qi1 。
- jun1 chen2 nai3 er3 zi4 xian2 sheng4 ， geng3 lun4 bu2 fu4 xiang1 xia2 ci1 。
- chen2 ji4 an1 zhi1 bai3 shi4 hou4 ， qiao2 fu1 mu4 zi3 xiao4 tuo1 yi2 。
- xing1 wang2 e2 qing3 san1 tan4 xi1 ， fu3 zhang3 zhong4 yue4 tai4 shi3 ci2 。
- jia3 shi3 yu4 zhu4 yu2 bi3 hua4 ， wen2 guo4 qi2 shi2 shi4 suo3 chi1 。
- zao3 zhi1 jin1 shi2 bu4 ke3 shi4 ， xiang1 jun1 ying4 hui3 fan2 shu1 shi1 。

## 注释

## 译文

## 赏析
