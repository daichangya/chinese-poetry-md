---
id: li-ting-rui-jia-wu-jiu-yue-liu-fu-liang-yu-zheng-rui-qing-wu-ke-weng-fang-yu-fu-fang-35c6aef3
title: 甲午九月留浮梁与郑瑞卿吴可翁方玉父方可大晚出郭饮溪上古树下以黄叶覆溪分咏得黄字
titlePinyin: jia3 wu3 jiu3 yue4 liu2 fu2 liang2 yu3 zheng4 rui4 qing1 wu2 ke3 weng1 fang1 yu4 fu4 fang1 ke3 da4 wan3 chu1 guo1 yin3 xi1 shang4 gu3 shu4 xia4 yi3 huang2 ye4 fu4 xi1 fen1 yong3 de2 huang2 zi4
titleSlug: jia-wu-jiu-yue-liu-fu-liang-yu-zheng-rui-qing-wu-ke-weng-fang-yu-fu-fang-35c6aef3
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁晏天萧萧，日落山苍苍。
- 寻幽度小涧，眺远跻层冈。
- 班坐古道上，落叶满地黄。
- 行人去自急，归鸟栖亦忙。
- 偶兹一饷间，嘅彼千劫长。
- 知愚各有殉，博策俱忘羊。
- 人生今几晨，聊复尽此觞。

## 拼音
- sui4 yan4 tian1 xiao1 xiao1 ， ri4 luo4 shan1 cang1 cang1 。
- xun2 you1 du4 xiao3 jian4 ， tiao4 yuan3 ji1 ceng2 gang1 。
- ban1 zuo4 gu3 dao4 shang4 ， luo4 ye4 man3 di4 huang2 。
- xing2 ren2 qu4 zi4 ji2 ， gui1 niao3 qi1 yi4 mang2 。
- ou3 zi1 yi4 xiang3 jian1 ， kai3 bi3 qian1 jie2 chang2 。
- zhi1 yu2 ge4 you3 xun4 ， bo2 ce4 ju4 wang4 yang2 。
- ren2 sheng1 jin1 ji3 chen2 ， liao2 fu4 jin4 ci3 shang1 。

## 注释

## 译文

## 赏析
