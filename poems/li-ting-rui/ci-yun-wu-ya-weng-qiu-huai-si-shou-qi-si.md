---
id: li-ting-rui-ci-yun-wu-ya-weng-qiu-huai-si-shou-qi-si
title: 次韵吴雅翁秋怀四首  其四
titlePinyin: ci4 yun4 wu2 ya3 weng1 qiu1 huai2 si4 shou3     qi2 si4
titleSlug: ci-yun-wu-ya-weng-qiu-huai-si-shou-qi-si
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风吹梧桐，一叶堕寒玉。
- 飘飘转千崖，亹亹侵万木。
- 霜露行复降，雪霰飞相逐。
- 幽居感时运，清夜理商曲。
- 坚冰信当辨，昊天有反复。
- 但使本根在，阳回奚待祝。
- 词人乐光景，纤艳不足录。
- 焚香对秋山，自取周易读。

## 拼音
- xi1 feng1 chui1 wu2 tong2 ， yi2 ye4 duo4 han2 yu4 。
- piao1 piao1 zhuan3 qian1 ya2 ， wei3 wei3 qin1 wan4 mu4 。
- shuang1 lu4 xing2 fu4 jiang4 ， xue3 xian4 fei1 xiang1 zhu2 。
- you1 ju1 gan3 shi2 yun4 ， qing1 ye4 li3 shang1 qu3 。
- jian1 bing1 xin4 dang1 bian4 ， hao4 tian1 you3 fan3 fu4 。
- dan4 shi3 ben3 gen1 zai4 ， yang2 hui2 xi1 dai4 zhu4 。
- ci2 ren2 le4 guang1 jing3 ， xian1 yan4 bu4 zu2 lu4 。
- fen2 xiang1 dui4 qiu1 shan1 ， zi4 qu3 zhou1 yi4 du2 。

## 注释

## 译文

## 赏析
