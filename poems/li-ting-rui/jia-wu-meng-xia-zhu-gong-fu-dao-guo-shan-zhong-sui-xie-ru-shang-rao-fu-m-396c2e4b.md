---
id: li-ting-rui-jia-wu-meng-xia-zhu-gong-fu-dao-guo-shan-zhong-sui-xie-ru-shang-rao-fu-m-396c2e4b
title: 甲午孟夏祝公辅道过山中遂偕如上饶赴孟史君之约至万村阻水卧楼上共谈己丑同舟雁汊遇风之苦明日水退途中得长句呈公辅
titlePinyin: jia3 wu3 meng4 xia4 zhu4 gong1 fu3 dao4 guo4 shan1 zhong1 sui4 xie2 ru2 shang4 rao2 fu4 meng4 shi3 jun1 zhi1 yue1 zhi4 wan4 cun1 zu3 shui3 wo4 lou2 shang4 gong4 tan2 ji3 chou3 tong2 zhou1 yan4 cha4 yu4 feng1 zhi1 ku3 ming2 ri4 shui3 tui4 tu2 zhong1 de2 chang2 ju4 cheng2 gong1 fu3
titleSlug: jia-wu-meng-xia-zhu-gong-fu-dao-guo-shan-zhong-sui-xie-ru-shang-rao-fu-m-396c2e4b
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山有田不归种，大瓠濩落无所用。
- 遂令沉沉走长江，万里艰危忆君共。
- 尝疑公佩延平剑，引得九渊龙子哄。
- 雁汊渡头鏖北风，真是脱身人鲊瓮。
- 当时意气杯溟渤，笑杀篙师穷欲恸。
- 千金之子不垂堂，默坐沉思还自痛。
- 归来结屋万山中，手植桃花欲成洞。
- 敲门者谁吾故人，色笔荧荧如彩凤。
- 连宵剧谈山月落，一浣胸中尘土空。
- 忻然共驾赴幽期，满路薰风入吟讽。
- 万村孤馆明且洁，浴罢桃笙玉壶冻。
- 神君谒帝愁昼热，夜半骑𬳮不施鞚。
- 偷决银河灌火轮，玄化阴机神簸弄。
- 小溪如线不自容，更奈乱流趋者众。
- 划尔掀波似转雷，居然入室如流汞。
- 须臾便恐化桑田，咫尺还忧没茅栋。
- 绝怜榻上閙蛙黾，安得天边明䗖𬟽。
- 午楼欹枕听涛声，唤醒六年淮海梦。
- 青山淡淡坐神驰，白鹭悠悠空目送。
- 明朝水退得新晴，两鸟故应天所纵。
- 乃知处险自有道，一静可以该百动。
- 横石断桥沙迳曲，苍藤翠木烟霏重。
- 小车穿壁我徐行，瘦蹇涉流君自控。
- 狂游满眼惊俗辈，疲役回头惭仆从。
- 倩谁写作山行图，持似衡湖作清供。

## 拼音
- nan2 shan1 you3 tian2 bu4 gui1 zhong3 ， da4 hu4 hu4 luo4 wu2 suo3 yong4 。
- sui4 ling4 chen2 chen2 zou3 chang2 jiang1 ， wan4 li3 jian1 wei1 yi4 jun1 gong4 。
- chang2 yi2 gong1 pei4 yan2 ping2 jian4 ， yin3 de2 jiu3 yuan1 long2 zi3 hong3 。
- yan4 cha4 du4 tou2 ao2 bei3 feng1 ， zhen1 shi4 tuo1 shen1 ren2 zha3 weng4 。
- dang1 shi2 yi4 qi4 bei1 ming2 bo2 ， xiao4 sha1 gao1 shi1 qiong2 yu4 tong4 。
- qian1 jin1 zhi1 zi3 bu4 chui2 tang2 ， mo4 zuo4 chen2 si1 hai2 zi4 tong4 。
- gui1 lai2 jie2 wu1 wan4 shan1 zhong1 ， shou3 zhi2 tao2 hua1 yu4 cheng2 dong4 。
- qiao1 men2 zhe3 shui2 wu2 gu4 ren2 ， se4 bi3 ying2 ying2 ru2 cai3 feng4 。
- lian2 xiao1 ju4 tan2 shan1 yue4 luo4 ， yi2 huan4 xiong1 zhong1 chen2 tu3 kong1 。
- xin1 ran2 gong4 jia4 fu4 you1 qi1 ， man3 lu4 xun1 feng1 ru4 yin2 feng3 。
- wan4 cun1 gu1 guan3 ming2 qie3 jie2 ， yu4 ba4 tao2 sheng1 yu4 hu2 dong4 。
- shen2 jun1 ye4 di4 chou2 zhou4 re4 ， ye4 ban4 qi2 𬳮 bu4 shi1 kong4 。
- tou1 jue2 yin2 he2 guan4 huo3 lun2 ， xuan2 hua4 yin1 ji1 shen2 bo4 nong4 。
- xiao3 xi1 ru2 xian4 bu2 zi4 rong2 ， geng4 nai4 luan4 liu2 qu1 zhe3 zhong4 。
- hua4 er3 xian1 bo1 si4 zhuan3 lei2 ， ju1 ran2 ru4 shi4 ru2 liu2 gong3 。
- xu1 yu2 bian4 kong3 hua4 sang1 tian2 ， zhi3 chi3 hai2 you1 mei2 mao2 dong4 。
- jue2 lian2 ta4 shang4 nao4 wa1 mian3 ， an1 de2 tian1 bian1 ming2 di4 dong1 。
- wu3 lou2 qi1 zhen3 ting1 tao1 sheng1 ， huan4 xing3 liu4 nian2 huai2 hai3 meng4 。
- qing1 shan1 dan4 dan4 zuo4 shen2 chi2 ， bai2 lu4 you1 you1 kong1 mu4 song4 。
- ming2 chao2 shui3 tui4 de2 xin1 qing2 ， liang3 niao3 gu4 ying4 tian1 suo3 zong4 。
- nai3 zhi1 chu4 xian3 zi4 you3 dao4 ， yi2 jing4 ke3 yi3 gai1 bai3 dong4 。
- heng2 shi2 duan4 qiao2 sha1 jing4 qu3 ， cang1 teng2 cui4 mu4 yan1 fei1 zhong4 。
- xiao3 che1 chuan1 bi4 wo3 xu2 xing2 ， shou4 jian3 she4 liu2 jun1 zi4 kong4 。
- kuang2 you2 man3 yan3 jing1 su2 bei4 ， pi2 yi4 hui2 tou2 can2 pu2 cong2 。
- qian4 shui2 xie3 zuo4 shan1 xing2 tu2 ， chi2 si4 heng2 hu2 zuo4 qing1 gong4 。

## 注释

## 译文

## 赏析
