---
id: li-ting-rui-bi-shu-zhao-zhen-guan-ting-qin
title: 避暑招真观听琴
titlePinyin: bi4 shu3 zhao1 zhen1 guan1 ting1 qin2
titleSlug: bi-shu-zhao-zhen-guan-ting-qin
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 驱车畏火伞，投扇倦风箑。
- 起行青松径，往就白云榻。
- 窈窕一壑深，苍苍两崖夹。
- 玄菟狞爪齿，白龙老鳞甲。
- 竹树拥青掺，花草霭丛杂。
- 渺沫洒空岩，冷飚下危峡。
- 始知忘解带，久坐思御裌。
- 丹丘逢羽人，瑶琴开宝匣。
- 古意鬰苍茫，秋风淡萧飒。
- 悲蝉为噫吟，鸣鹤相和答。
- 岁华坐晼晚，尘路嗟隘狭。
- 飞仙倘来归，遗我度世法。

## 拼音
- qu1 che1 wei4 huo3 san3 ， tou2 shan4 juan4 feng1 sha4 。
- qi3 xing2 qing1 song1 jing4 ， wang3 jiu4 bai2 yun2 ta4 。
- yao3 tiao3 yi2 he4 shen1 ， cang1 cang1 liang3 ya2 jia2 。
- xuan2 tu2 ning2 zhua3 chi3 ， bai2 long2 lao3 lin2 jia3 。
- zhu2 shu4 yong1 qing1 chan1 ， hua1 cao3 ai3 cong2 za2 。
- miao3 mo4 sa3 kong1 yan2 ， leng3 biao1 xia4 wei1 xia2 。
- shi3 zhi1 wang4 jie3 dai4 ， jiu3 zuo4 si1 yu4 jia2 。
- dan1 qiu1 feng2 yu3 ren2 ， yao2 qin2 kai1 bao3 xia2 。
- gu3 yi4 yu4 cang1 mang2 ， qiu1 feng1 dan4 xiao1 sa4 。
- bei1 chan2 wei4 yi1 yin2 ， ming2 he4 xiang1 he2 da2 。
- sui4 hua2 zuo4 wan3 wan3 ， chen2 lu4 jie1 ai4 xia2 。
- fei1 xian1 tang3 lai2 gui1 ， yi2 wo3 du4 shi4 fa3 。

## 注释

## 译文

## 赏析
