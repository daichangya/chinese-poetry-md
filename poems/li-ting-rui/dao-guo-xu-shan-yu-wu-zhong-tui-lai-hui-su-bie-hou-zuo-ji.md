---
id: li-ting-rui-dao-guo-xu-shan-yu-wu-zhong-tui-lai-hui-su-bie-hou-zuo-ji
title: 道过徐山玉吴仲退来会宿别后作寄
titlePinyin: dao4 guo4 xu2 shan1 yu4 wu2 zhong4 tui4 lai2 hui4 su4 bie2 hou4 zuo4 ji4
titleSlug: dao-guo-xu-shan-yu-wu-zhong-tui-lai-hui-su-bie-hou-zuo-ji
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扶舆蹋残照，怀人度青林。
- 一笑得二妙，坐看西月沉。
- 短烛摇古碧，华樽湛芳斟。
- 高歌击唾壶，琅琅出商音。
- 东风行空山，和以苍松吟。
- 飘飖洞庭乐，要渺南薰琴。
- 天地空阔远，岁晚谁知心。
- 相对成浩叹，忘言拥单衾。
- 东方忽已白，握别西山阴。
- 违离未云远，怀思一何深。
- 常恐蕙帐空，此乐难重寻。

## 拼音
- fu2 yu2 ta4 can2 zhao4 ， huai2 ren2 du4 qing1 lin2 。
- yi2 xiao4 de2 er4 miao4 ， zuo4 kan4 xi1 yue4 chen2 。
- duan3 zhu2 yao2 gu3 bi4 ， hua2 zun1 zhan4 fang1 zhen1 。
- gao1 ge1 ji1 tuo4 hu2 ， lang2 lang2 chu1 shang1 yin1 。
- dong1 feng1 xing2 kong1 shan1 ， he2 yi3 cang1 song1 yin2 。
- piao1 yao2 dong4 ting2 le4 ， yao4 miao3 nan2 xun1 qin2 。
- tian1 di4 kong1 kuo4 yuan3 ， sui4 wan3 shui2 zhi1 xin1 。
- xiang1 dui4 cheng2 hao4 tan4 ， wang4 yan2 yong1 dan1 qin1 。
- dong1 fang1 hu1 yi3 bai2 ， wo4 bie2 xi1 shan1 yin1 。
- wei2 li2 wei4 yun2 yuan3 ， huai2 si1 yi4 he2 shen1 。
- chang2 kong3 hui4 zhang4 kong1 ， ci3 le4 nan2 zhong4 xun2 。

## 注释

## 译文

## 赏析
