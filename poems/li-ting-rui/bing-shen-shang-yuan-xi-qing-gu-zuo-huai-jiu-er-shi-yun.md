---
id: li-ting-rui-bing-shen-shang-yuan-xi-qing-gu-zuo-huai-jiu-er-shi-yun
title: 丙申上元喜晴孤坐怀旧二十韵
titlePinyin: bing3 shen1 shang4 yuan2 xi3 qing2 gu1 zuo4 huai2 jiu4 er4 shi2 yun4
titleSlug: bing-shen-shang-yuan-xi-qing-gu-zuo-huai-jiu-er-shi-yun
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年意气凌嵩华，尚记京城逢午夜。
- 璧月琼枝彩凤飞，银花铁锁金鳌跨。
- 楼台上下沸笙韶，巷陌东西暗兰麝。
- 樗蒲百万不供掷，美酒十千宁论价。
- 狂游但恐星河曙，醉卧不知风露下。
- 悠悠人世半悲欢，忽忽天时更代谢。
- 蚁国惊心城郭非，蜃楼转眼烟云化。
- 微生幸尔脱干戈，暮年聊此依桑柘。
- 每当佳节强逢迎，忽思往事还惊咤。
- 新年半月雨不止，此夕一晴天所借。
- 草市冬冬村鼓閙，竹簷烂烂华灯挂。
- 颠狂社舞喧戏剧，落魄儒冠寄嘲骂。
- 亦知陋俗多浮薄，尚喜疲甿少闲暇。
- 先生清坐懒出门，诸少并游惟守舍。
- 虽无画烛千炬围，犹有残梅一枝亚。
- 孤灯隠隠耿相照，疏影离离淡如画。
- 划尔喧风扑短檠，炯然霁月明虚榭。
- 百念无营冷似灰，一闲有味甘如蔗。
- 已拚暮境渔樵侣，独忆平生诗酒社。
- 白云霭霭隔江山，可惜无人谈旧话。

## 拼音
- shao4 nian2 yi4 qi4 ling2 song1 hua2 ， shang4 ji4 jing1 cheng2 feng2 wu3 ye4 。
- bi4 yue4 qiong2 zhi1 cai3 feng4 fei1 ， yin2 hua1 tie3 suo3 jin1 ao2 kua4 。
- lou2 tai2 shang4 xia4 fei4 sheng1 shao2 ， xiang4 mo4 dong1 xi1 an4 lan2 she4 。
- chu1 pu2 bai3 wan4 bu2 gong4 zhi4 ， mei3 jiu3 shi2 qian1 ning2 lun4 jia4 。
- kuang2 you2 dan4 kong3 xing1 he2 shu3 ， zui4 wo4 bu4 zhi1 feng1 lu4 xia4 。
- you1 you1 ren2 shi4 ban4 bei1 huan1 ， hu1 hu1 tian1 shi2 geng4 dai4 xie4 。
- yi3 guo2 jing1 xin1 cheng2 guo1 fei1 ， shen4 lou2 zhuan3 yan3 yan1 yun2 hua4 。
- wei1 sheng1 xing4 er3 tuo1 gan1 ge1 ， mu4 nian2 liao2 ci3 yi1 sang1 zhe4 。
- mei3 dang1 jia1 jie2 qiang2 feng2 ying2 ， hu1 si1 wang3 shi4 hai2 jing1 zha4 。
- xin1 nian2 ban4 yue4 yu3 bu4 zhi3 ， ci3 xi1 yi4 qing2 tian1 suo3 jie4 。
- cao3 shi4 dong1 dong1 cun1 gu3 nao4 ， zhu2 yan2 lan4 lan4 hua2 deng1 gua4 。
- dian1 kuang2 she4 wu3 xuan1 xi4 ju4 ， luo4 po4 ru2 guan1 ji4 chao2 ma4 。
- yi4 zhi1 lou4 su2 duo1 fu2 bao2 ， shang4 xi3 pi2 meng2 shao3 xian2 xia2 。
- xian1 sheng1 qing1 zuo4 lan3 chu1 men2 ， zhu1 shao3 bing4 you2 wei2 shou3 she4 。
- sui1 wu2 hua4 zhu2 qian1 ju4 wei2 ， you2 you3 can2 mei2 yi4 zhi1 ya4 。
- gu1 deng1 yin3 yin3 geng3 xiang1 zhao4 ， shu1 ying3 li2 li2 dan4 ru2 hua4 。
- hua4 er3 xuan1 feng1 pu1 duan3 qing2 ， jiong3 ran2 ji4 yue4 ming2 xu1 xie4 。
- bai3 nian4 wu2 ying2 leng3 si4 hui1 ， yi4 xian2 you3 wei4 gan1 ru2 zhe4 。
- yi3 pin1 mu4 jing4 yu2 qiao2 lü3 ， du2 yi4 ping2 sheng1 shi1 jiu3 she4 。
- bai2 yun2 ai3 ai3 ge2 jiang1 shan1 ， ke3 xi1 wu2 ren2 tan2 jiu4 hua4 。

## 注释

## 译文

## 赏析
