---
id: li-ting-rui-zhu-ke-shao-qu-qiu-xu-zong-sa-ming-nian-xia-dang-jian-ji-jin-ji-qi-yi-zh-ae02d664
title: 朱可绍去秋许椶靸明年夏当见寄今及期矣辄以诗请
titlePinyin: zhu1 ke3 shao4 qu4 qiu1 xu3 zong1 sa3 ming2 nian2 xia4 dang1 jian4 ji4 jin1 ji2 qi1 yi3 zhe2 yi3 shi1 qing3
titleSlug: zhu-ke-shao-qu-qiu-xu-zong-sa-ming-nian-xia-dang-jian-ji-jin-ji-qi-yi-zh-ae02d664
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寥阳宫殿老夜叉，九头狞狞髪髿髿。
- 朝暮拔本不满数，谪守凤山山下花。
- 忽生蚁虱若鱼子，秋风透顶栉复爬。
- 夫君岂鬻居士𪨗，履声汉代尚书家。
- 不嫌汝髪污我趾，结鞋远胜萧与麻。
- 煌煌火轮照万野，恨不赤脚踏雪车。
- 世间褦襶独何事，黄尘没骻汗透靴。
- 老夫两鬓亦萧飒，谢去相帽便乌纱。
- 愿言得此称轻爽，宿诺今已期及瓜。
- 誓当布袜从此始，上下云门还若耶。

## 拼音
- liao2 yang2 gong1 dian4 lao3 ye4 cha1 ， jiu3 tou2 ning2 ning2 fa4 sha1 sha1 。
- chao2 mu4 ba2 ben3 bu4 man3 shu4 ， zhe2 shou3 feng4 shan1 shan1 xia4 hua1 。
- hu1 sheng1 yi3 shi1 ruo4 yu2 zi3 ， qiu1 feng1 tou4 ding3 zhi4 fu4 pa2 。
- fu1 jun1 qi3 yu4 ju1 shi4 𪨗 ， lü3 sheng1 han4 dai4 shang4 shu1 jia1 。
- bu4 xian2 ru3 fa4 wu1 wo3 zhi3 ， jie2 xie2 yuan3 sheng4 xiao1 yu3 ma2 。
- huang2 huang2 huo3 lun2 zhao4 wan4 ye3 ， hen4 bu2 chi4 jiao3 ta4 xue3 che1 。
- shi4 jian1 nai4 dai4 du2 he2 shi4 ， huang2 chen2 mei2 kua4 han4 tou4 xue1 。
- lao3 fu1 liang3 bin4 yi4 xiao1 sa4 ， xie4 qu4 xiang1 mao4 bian4 wu1 sha1 。
- yuan4 yan2 de2 ci3 cheng1 qing1 shuang3 ， su4 nuo4 jin1 yi3 qi1 ji2 gua1 。
- shi4 dang1 bu4 wa4 cong2 ci3 shi3 ， shang4 xia4 yun2 men2 hai2 ruo4 ye1 。

## 注释

## 译文

## 赏析
