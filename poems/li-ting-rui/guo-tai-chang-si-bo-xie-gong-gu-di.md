---
id: li-ting-rui-guo-tai-chang-si-bo-xie-gong-gu-di
title: 过太常寺簿谢公故第
titlePinyin: guo4 tai4 chang2 si4 bo2 xie4 gong1 gu4 di4
titleSlug: guo-tai-chang-si-bo-xie-gong-gu-di
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 落日庐阜紫，飞砂湖水黄。
- 散倦登古原，含凄眺层冈。
- 丹梯遂寥邈，沈思热中肠。
- 当年扣玉墀，抗疏何慨慷。
- 拂衣云壑卧，著书名山藏。
- 筑园印清流，艺树条孤芳。
- 英彦集文字，燕席开华妆。
- 人生既难料，天运亦靡常。
- 黯黯玄云阴，萧萧北风凉。
- 山流鳌背空，柯改蚁梦荒。
- 事往迹已陈，名存道弥光。
- 独念平生游，使我重感伤。
- 破壁嘶瘦马，叠鼓发暝航。
- 屐痕难重寻，寒苔日苍苍。
- 高丘渺烟雾，不得酹一觞。
- 怀哉我先铭，翠琰垂千霜。
- 俯仰落清泪，目断江流长。

## 拼音
- luo4 ri4 lu2 fu4 zi3 ， fei1 sha1 hu2 shui3 huang2 。
- san4 juan4 deng1 gu3 yuan2 ， han2 qi1 tiao4 ceng2 gang1 。
- dan1 ti1 sui4 liao2 miao3 ， shen3 si1 re4 zhong1 chang2 。
- dang1 nian2 kou4 yu4 chi2 ， kang4 shu1 he2 kai3 kang1 。
- fu2 yi1 yun2 he4 wo4 ， zhu4 shu1 ming2 shan1 cang2 。
- zhu4 yuan2 yin4 qing1 liu2 ， yi4 shu4 tiao2 gu1 fang1 。
- ying1 yan4 ji2 wen2 zi4 ， yan4 xi2 kai1 hua2 zhuang1 。
- ren2 sheng1 ji4 nan2 liao4 ， tian1 yun4 yi4 mi2 chang2 。
- an4 an4 xuan2 yun2 yin1 ， xiao1 xiao1 bei3 feng1 liang2 。
- shan1 liu2 ao2 bei4 kong1 ， ke1 gai3 yi3 meng4 huang1 。
- shi4 wang3 ji4 yi3 chen2 ， ming2 cun2 dao4 mi2 guang1 。
- du2 nian4 ping2 sheng1 you2 ， shi3 wo3 zhong4 gan3 shang1 。
- po4 bi4 si1 shou4 ma3 ， die2 gu3 fa1 ming2 hang2 。
- ji1 hen2 nan2 zhong4 xun2 ， han2 tai2 ri4 cang1 cang1 。
- gao1 qiu1 miao3 yan1 wu4 ， bu4 de2 lei4 yi4 shang1 。
- huai2 zai1 wo3 xian1 ming2 ， cui4 yan3 chui2 qian1 shuang1 。
- fu3 yang3 luo4 qing1 lei4 ， mu4 duan4 jiang1 liu2 chang2 。

## 注释

## 译文

## 赏析
