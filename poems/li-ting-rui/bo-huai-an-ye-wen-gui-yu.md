---
id: li-ting-rui-bo-huai-an-ye-wen-gui-yu
title: 泊淮岸夜闻鬼语
titlePinyin: bo2 huai2 an4 ye4 wen2 gui3 yu3
titleSlug: bo-huai-an-ye-wen-gui-yu
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北风行平林，芦叶响干雨。
- 青燐走平沙，独夜鬼相语。
- 沉吟乍幽咽，怨哭倍酸楚。
- 遗脔乌鸢饱，滞魄狐兔伍。
- 白骨委飞霜，零落从草莽。
- 草死东风吹复生，骨枯东风吹不荣。
- 汝悲信悲不足诘，吾欲诘尔尔试听。
- 君不见刘项割鸿沟，又不见孙曹战赤壁。
- 回头万事晓云空，石马荒荒土花碧。
- 世间倘有长生药，蓟子白云丁令鹤。
- 霸城相见悲铜狄，华表归来叹城郭。
- 汝不见兴与衰，又不忧寒与饥。
- 濠上之叟不汝欺，汝有至乐尔不知。
- 呜呼人生何苦尔何乐，人生羡汝不可学。

## 拼音
- bei3 feng1 xing2 ping2 lin2 ， lu2 ye4 xiang3 gan1 yu3 。
- qing1 lin2 zou3 ping2 sha1 ， du2 ye4 gui3 xiang1 yu3 。
- chen2 yin2 zha4 you1 yan4 ， yuan4 ku1 bei4 suan1 chu3 。
- yi2 luan2 wu1 yuan1 bao3 ， zhi4 po4 hu2 tu4 wu3 。
- bai2 gu3 wei3 fei1 shuang1 ， ling2 luo4 cong2 cao3 mang3 。
- cao3 si3 dong1 feng1 chui1 fu4 sheng1 ， gu3 ku1 dong1 feng1 chui1 bu4 rong2 。
- ru3 bei1 xin4 bei1 bu4 zu2 jie2 ， wu2 yu4 jie2 er3 er3 shi4 ting1 。
- jun1 bu2 jian4 liu2 xiang4 ge1 hong2 gou1 ， you4 bu2 jian4 sun1 cao2 zhan4 chi4 bi4 。
- hui2 tou2 wan4 shi4 xiao3 yun2 kong1 ， shi2 ma3 huang1 huang1 tu3 hua1 bi4 。
- shi4 jian1 tang3 you3 chang2 sheng1 yao4 ， ji4 zi3 bai2 yun2 ding1 ling4 he4 。
- ba4 cheng2 xiang1 jian4 bei1 tong2 di2 ， hua2 biao3 gui1 lai2 tan4 cheng2 guo1 。
- ru3 bu2 jian4 xing1 yu3 shuai1 ， you4 bu4 you1 han2 yu3 ji1 。
- hao2 shang4 zhi1 sou3 bu4 ru3 qi1 ， ru3 you3 zhi4 le4 er3 bu4 zhi1 。
- wu1 hu1 ren2 sheng1 he2 ku3 er3 he2 le4 ， ren2 sheng1 xian4 ru3 bu4 ke3 xue2 。

## 注释

## 译文

## 赏析
