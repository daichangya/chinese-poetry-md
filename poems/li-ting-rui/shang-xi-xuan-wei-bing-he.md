---
id: li-ting-rui-shang-xi-xuan-wei-bing-he
title: 上奚宣慰冰壑
titlePinyin: shang4 xi1 xuan1 wei4 bing1 he4
titleSlug: shang-xi-xuan-wei-bing-he
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 书生于世无所用，岁晚东陵瓜自种。
- 几度骑馿欲出门，青松绕舍云扃洞。
- 枕书高卧绿阴中，何许清风惊午梦。
- 始知绛节下丹霄，左骖麒麟右鸾凤。
- 行行原隰广咨询，历历闾阎摩疾痛。
- 悬崖绝壁冰照壑，白昼青山雷欲冻。
- 神奸畏景那敢见，肯綮逢刀无不中。
- 范滂太守使令慑，杨绾入相朝野颂。
- 每繙图史想斯人，常恨寥寥千载空。
- 水见黄河山太华，不识欧阳当自讼。
- 振衣扶策候辕门，秋意欣然云走送。
- 愿调梅鼎作商霖，老我荒园日抱瓮。

## 拼音
- shu1 sheng1 yu2 shi4 wu2 suo3 yong4 ， sui4 wan3 dong1 ling2 gua1 zi4 zhong3 。
- ji3 du4 qi2 lu2 yu4 chu1 men2 ， qing1 song1 rao4 she4 yun2 jiong1 dong4 。
- zhen3 shu1 gao1 wo4 lü4 yin1 zhong1 ， he2 xu3 qing1 feng1 jing1 wu3 meng4 。
- shi3 zhi1 jiang4 jie2 xia4 dan1 xiao1 ， zuo3 can1 qi2 lin2 you4 luan2 feng4 。
- xing2 xing2 yuan2 xi2 guang3 zi1 xun2 ， li4 li4 lü2 yan2 mo2 ji2 tong4 。
- xuan2 ya2 jue2 bi4 bing1 zhao4 he4 ， bai2 zhou4 qing1 shan1 lei2 yu4 dong4 。
- shen2 jian1 wei4 jing3 na4 gan3 jian4 ， ken3 qing4 feng2 dao1 wu2 bu4 zhong1 。
- fan4 pang1 tai4 shou3 shi3 ling4 she4 ， yang2 wan3 ru4 xiang1 chao2 ye3 song4 。
- mei3 fan1 tu2 shi3 xiang3 si1 ren2 ， chang2 hen4 liao2 liao2 qian1 zai3 kong1 。
- shui3 jian4 huang2 he2 shan1 tai4 hua2 ， bu4 shi2 ou1 yang2 dang1 zi4 song4 。
- zhen4 yi1 fu2 ce4 hou4 yuan2 men2 ， qiu1 yi4 xin1 ran2 yun2 zou3 song4 。
- yuan4 tiao2 mei2 ding3 zuo4 shang1 lin2 ， lao3 wo3 huang1 yuan2 ri4 bao4 weng4 。

## 注释

## 译文

## 赏析
