---
id: zhou-xing-ji-qian-ju-you-gan-shi-er-san-zi
title: 迁居有感示二三子
titlePinyin: qian1 ju1 you3 gan3 shi4 er4 san1 zi3
titleSlug: qian-ju-you-gan-shi-er-san-zi
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四时忽代序，靡靡无停息。
- 白露应节降，凉飔变晨夕。
- 闲居二十载，迁徙靡宁日。
- 鸟鼠有巢穴，我居无定室。
- 田园固所乏，婚嫁何当毕。
- 贫贱难为好，仁义寡所匹。
- 总总百年内，万事安可必。
- 人生七十稀，我今五十一。
- 齿发已雕丧，肌肉乏腴实。
- 固穷吾素分，苟得鲜终吉。
- 余年当几何，任运非得失。

## 拼音
- si4 shi2 hu1 dai4 xu4 ， mi2 mi2 wu2 ting2 xi1 。
- bai2 lu4 ying4 jie2 jiang4 ， liang2 si1 bian4 chen2 xi1 。
- xian2 ju1 er4 shi2 zai3 ， qian1 xi3 mi2 ning2 ri4 。
- niao3 shu3 you3 chao2 xue2 ， wo3 ju1 wu2 ding4 shi4 。
- tian2 yuan2 gu4 suo3 fa2 ， hun1 jia4 he2 dang1 bi4 。
- pin2 jian4 nan2 wei2 hao3 ， ren2 yi4 gua3 suo3 pi3 。
- zong3 zong3 bai3 nian2 nei4 ， wan4 shi4 an1 ke3 bi4 。
- ren2 sheng1 qi1 shi2 xi1 ， wo3 jin1 wu3 shi2 yi1 。
- chi3 fa1 yi3 diao1 sang4 ， ji1 rou4 fa2 yu2 shi2 。
- gu4 qiong2 wu2 su4 fen1 ， gou3 de2 xian1 zhong1 ji2 。
- yu2 nian2 dang1 ji3 he2 ， ren4 yun4 fei1 dei3 shi1 。

## 注释

## 译文

## 赏析
