---
id: zhou-xing-ji-shu-yi-er-shi-yun-feng-zeng-duan-gong-du-ou-yang-yuan-lao
title: 述忆二十韵奉赠段公度欧阳元老
titlePinyin: shu4 yi4 er4 shi2 yun4 feng4 zeng4 duan4 gong1 du4 ou1 yang2 yuan2 lao3
titleSlug: shu-yi-er-shi-yun-feng-zeng-duan-gong-du-ou-yang-yuan-lao
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少小从结发，读书怀古人。
- 年未十四五，出走京洛尘。
- 当时黉堂士，教我文章新。
- 气格一入俗，至今不复振。
- 病骥思逸足，鞭策伤苦辛。
- 切云漫崔嵬，惭愧席上珍。
- 迩来二三子，论交偶情亲。
- 以我忘疵贱，所得皆凤麟。
- 念我勤服义，嘉我能仁亲。
- 故此倾丹臆，诲我日谆谆。
- 论诗到平淡，文师韩子纯。
- 学道贵能行，卓尔非因循。
- 生平志已定，不复顾狺狺。
- 脱略尘累絷，逝将游广津。
- 一披雾豹姿，豁然开我神。
- 人生贵相知，愿言结近宾。
- 颇恨相得晚，甚知二子真。
- 乐此臭味同，缔好期终身。

## 拼音
- shao3 xiao3 cong2 jie2 fa4 ， du2 shu1 huai2 gu3 ren2 。
- nian2 wei4 shi2 si4 wu3 ， chu1 zou3 jing1 luo4 chen2 。
- dang1 shi2 hong2 tang2 shi4 ， jiao4 wo3 wen2 zhang1 xin1 。
- qi4 ge2 yi2 ru4 su2 ， zhi4 jin1 bu2 fu4 zhen4 。
- bing4 ji4 si1 yi4 zu2 ， bian1 ce4 shang1 ku3 xin1 。
- qie4 yun2 man4 cui1 wei2 ， can2 kui4 xi2 shang4 zhen1 。
- er3 lai2 er4 san1 zi3 ， lun4 jiao1 ou3 qing2 qin1 。
- yi3 wo3 wang4 ci1 jian4 ， suo3 de2 jie1 feng4 lin2 。
- nian4 wo3 qin2 fu2 yi4 ， jia1 wo3 neng2 ren2 qin1 。
- gu4 ci3 qing1 dan1 yi4 ， hui4 wo3 ri4 zhun1 zhun1 。
- lun4 shi1 dao4 ping2 dan4 ， wen2 shi1 han2 zi3 chun2 。
- xue2 dao4 gui4 neng2 xing2 ， zhuo2 er3 fei1 yin1 xun2 。
- sheng1 ping2 zhi4 yi3 ding4 ， bu2 fu4 gu4 yin2 yin2 。
- tuo1 lüe4 chen2 lei4 zhi2 ， shi4 jiang1 you2 guang3 jin1 。
- yi4 pi1 wu4 bao4 zi1 ， huo1 ran2 kai1 wo3 shen2 。
- ren2 sheng1 gui4 xiang1 zhi1 ， yuan4 yan2 jie2 jin4 bin1 。
- po1 hen4 xiang1 de2 wan3 ， shen4 zhi1 er4 zi3 zhen1 。
- le4 ci3 chou4 wei4 tong2 ， di4 hao3 qi1 zhong1 shen1 。

## 注释

## 译文

## 赏析
