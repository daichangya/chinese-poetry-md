---
id: zhou-xing-ji-shou-jun-shou
title: 寿郡守
titlePinyin: shou4 jun4 shou3
titleSlug: shou-jun-shou
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仙系苏门远，英流富绪长。
- 胚胎潜间气，庭玉焕祥光。
- 永日辉南陆，融风丽北堂。
- 彩余长命缕，香剩浴兰汤。
- 丹穴皆威凤，荆山必豫章。
- 精神森秀发，器质俨温良。
- 懿学传经济，嘉猷合赞襄。
- 庆流多显赫，筮仕早腾骧。
- 游刃无间剧，提衡绝否臧。
- 高情薰爱日，劲节肃清霜。
- 暂借朱轓出，行看皂纛扬。
- 颂声喧道路，舆望属岩廊。
- 时遇生申旦，官临指李乡。
- 众真金阙奏，满郡玉炉香。
- 强仕春秋富，昌朝事业芳。
- 臣千君万寿，赓载济时芳。

## 拼音
- xian1 xi4 su1 men2 yuan3 ， ying1 liu2 fu4 xu4 chang2 。
- pei1 tai1 qian2 jian1 qi4 ， ting2 yu4 huan4 xiang2 guang1 。
- yong3 ri4 hui1 nan2 lu4 ， rong2 feng1 li4 bei3 tang2 。
- cai3 yu2 chang2 ming4 lü3 ， xiang1 sheng4 yu4 lan2 tang1 。
- dan1 xue2 jie1 wei1 feng4 ， jing1 shan1 bi4 yu4 zhang1 。
- jing1 shen2 sen1 xiu4 fa1 ， qi4 zhi4 yan3 wen1 liang2 。
- yi4 xue2 chuan2 jing1 ji4 ， jia1 you2 he2 zan4 xiang1 。
- qing4 liu2 duo1 xian3 he4 ， shi4 shi4 zao3 teng2 xiang1 。
- you2 ren4 wu2 jian4 ju4 ， ti2 heng2 jue2 fou3 zang1 。
- gao1 qing2 xun1 ai4 ri4 ， jin4 jie2 su4 qing1 shuang1 。
- zan4 jie4 zhu1 fan1 chu1 ， xing2 kan4 zao4 dao4 yang2 。
- song4 sheng1 xuan1 dao4 lu4 ， yu2 wang4 shu3 yan2 lang2 。
- shi2 yu4 sheng1 shen1 dan4 ， guan1 lin2 zhi3 li3 xiang1 。
- zhong4 zhen1 jin1 que1 zou4 ， man3 jun4 yu4 lu2 xiang1 。
- qiang2 shi4 chun1 qiu1 fu4 ， chang1 chao2 shi4 ye4 fang1 。
- chen2 qian1 jun1 wan4 shou4 ， geng1 zai3 ji4 shi2 fang1 。

## 注释

## 译文

## 赏析
