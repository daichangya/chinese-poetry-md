---
id: zhou-xing-ji-wu-yue-er-shi-wu-ri-wan-zi-tian-shou-hai-cheng-qin-shao-zhang
title: 五月二十五日晚自天寿还呈秦少章
titlePinyin: wu3 yue4 er4 shi2 wu3 ri4 wan3 zi4 tian1 shou4 hai2 cheng2 qin2 shao3 zhang1
titleSlug: wu-yue-er-shi-wu-ri-wan-zi-tian-shou-hai-cheng-qin-shao-zhang
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客思日百种，无一适所愿。
- 入夏对灯火，坐窗如坐圈。
- 开口畏祸机，俛首学痴钝。
- 嘉友不在眼，相思剧方寸。
- 晚凉策马出，豁然对清论。
- 盈月阻良觌，欢喜论缱绻。
- 上言得三益，次言科举困。
- 新诗破烦想，觉人体中健。
- 重我特特来，殷勤留一饭。
- 促膝对夜树，萧爽无俗坌。
- 归来劳梦侵，令人欲高遯。

## 拼音
- ke4 si1 ri4 bai3 zhong3 ， wu2 yi2 shi4 suo3 yuan4 。
- ru4 xia4 dui4 deng1 huo3 ， zuo4 chuang1 ru2 zuo4 quan1 。
- kai1 kou3 wei4 huo4 ji1 ， fu3 shou3 xue2 chi1 dun4 。
- jia1 you3 bu2 zai4 yan3 ， xiang1 si1 ju4 fang1 cun4 。
- wan3 liang2 ce4 ma3 chu1 ， huo1 ran2 dui4 qing1 lun4 。
- ying2 yue4 zu3 liang2 di2 ， huan1 xi3 lun4 qian3 quan3 。
- shang4 yan2 de2 san1 yi4 ， ci4 yan2 ke1 ju3 kun4 。
- xin1 shi1 po4 fan2 xiang3 ， jue2 ren2 ti3 zhong1 jian4 。
- zhong4 wo3 te4 te4 lai2 ， yin1 qin2 liu2 yi2 fan4 。
- cu4 xi1 dui4 ye4 shu4 ， xiao1 shuang3 wu2 su2 ben4 。
- gui1 lai2 lao2 meng4 qin1 ， ling4 ren2 yu4 gao1 dun4 。

## 注释

## 译文

## 赏析
