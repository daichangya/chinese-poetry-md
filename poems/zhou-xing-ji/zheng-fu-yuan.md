---
id: zhou-xing-ji-zheng-fu-yuan
title: 征妇怨
titlePinyin: zheng1 fu4 yuan4
titleSlug: zheng-fu-yuan
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嫁君苦太迟，别君苦太早。
- 官行有程期，不得暂相保。
- 妾有嫁时衣，金缕光葳蕤。
- 送君即远道，数日望君归。
- 君去竟何许，君归竟何长。
- 昔为胶与漆，今为参与商。
- 朝看云间雁，暮看水底鱼。
- 雁鱼过几许，何处寄君书。
- 有食不下咽，有衣不被体。
- 夜回九转肠，日下千行泪。
- 阶前萱草长，奁内粉黛空。
- 萱草不解忧，粉黛为谁容。
- 人生若朝露，颜色岂长好。
- 况乃怀忧愁，忧愁复易老。
- 及春不开花，结子待何时。
- 君在须早归，妾在长相思。
- 妾不愿君富贵，妾只愿君贱贫。
- 贱贫足相保，富贵多弃旧。
- 妾不愿君成功，妾只愿君早归。
- 早归及年少，功成妾已老。
- 君去妾二八，容颜花莫如。
- 肌白不著粉，色红不施朱。
- 即今君尚未酬勋，妾年二十已有余。

## 拼音
- jia4 jun1 ku3 tai4 chi2 ， bie2 jun1 ku3 tai4 zao3 。
- guan1 xing2 you3 cheng2 qi1 ， bu4 de2 zan4 xiang1 bao3 。
- qie4 you3 jia4 shi2 yi1 ， jin1 lü3 guang1 wei1 rui2 。
- song4 jun1 ji2 yuan3 dao4 ， shu4 ri4 wang4 jun1 gui1 。
- jun1 qu4 jing4 he2 xu3 ， jun1 gui1 jing4 he2 chang2 。
- xi1 wei4 jiao1 yu3 qi1 ， jin1 wei4 can1 yu4 shang1 。
- chao2 kan4 yun2 jian1 yan4 ， mu4 kan4 shui3 di3 yu2 。
- yan4 yu2 guo4 ji3 xu3 ， he2 chu4 ji4 jun1 shu1 。
- you3 shi2 bu2 xia4 yan4 ， you3 yi1 bu2 bei4 ti3 。
- ye4 hui2 jiu3 zhuan3 chang2 ， ri4 xia4 qian1 hang2 lei4 。
- jie1 qian2 xuan1 cao3 chang2 ， lian2 nei4 fen3 dai4 kong1 。
- xuan1 cao3 bu4 jie3 you1 ， fen3 dai4 wei4 shui2 rong2 。
- ren2 sheng1 ruo4 chao2 lu4 ， yan2 se4 qi3 chang2 hao3 。
- kuang4 nai3 huai2 you1 chou2 ， you1 chou2 fu4 yi4 lao3 。
- ji2 chun1 bu4 kai1 hua1 ， jie2 zi3 dai4 he2 shi2 。
- jun1 zai4 xu1 zao3 gui1 ， qie4 zai4 zhang3 xiang4 si1 。
- qie4 bu2 yuan4 jun1 fu4 gui4 ， qie4 zhi1 yuan4 jun1 jian4 pin2 。
- jian4 pin2 zu2 xiang1 bao3 ， fu4 gui4 duo1 qi4 jiu4 。
- qie4 bu2 yuan4 jun1 cheng2 gong1 ， qie4 zhi1 yuan4 jun1 zao3 gui1 。
- zao3 gui1 ji2 nian2 shao4 ， gong1 cheng2 qie4 yi3 lao3 。
- jun1 qu4 qie4 er4 ba1 ， rong2 yan2 hua1 mo4 ru2 。
- ji1 bai2 bu2 zhu4 fen3 ， se4 hong2 bu4 shi1 zhu1 。
- ji2 jin1 jun1 shang4 wei4 chou2 xun1 ， qie4 nian2 er4 shi2 yi3 you3 yu2 。

## 注释

## 译文

## 赏析
