---
id: zhou-xing-ji-ci-tian-feng-ju-shi-yun-feng-ji
title: 次天峰居士韵奉寄
titlePinyin: ci4 tian1 feng1 ju1 shi4 yun4 feng4 ji4
titleSlug: ci-tian-feng-ju-shi-yun-feng-ji
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天峰静者巢箕叟，著书不为牛马走。
- 夜雨题诗寄日边，观者辟易皆缩手。
- 呜呼大雅久不闻，吾道悠悠付林薮。
- 伏龙凤雏人未知，腴田猥大皆稂莠。
- 将军为志穷益坚，鲁儒虽死不更守。
- 鹪鹏有翅须抟风，苦李当道谁开口。
- 京师车马十二门，一日万亿无不有。
- 吞腥啄腐何卒卒，正坐诮言芷渐滫。
- 可怜惠施多才卿，不悟据梧瞑低首。
- 功名浩荡怅何许，置身谋虑苦不久。
- 盍似渊明归去来，不作折腰求五斗。
- 饱食大人如肉山，衮衮奔驰气如吼。
- 东山野人气亦芒，郎将自昔今独否。
- 谁能脂韦化百炼，世态欻如屈伸肘。
- 何时尊酒话畴昔，击节新诗意非苟。

## 拼音
- tian1 feng1 jing4 zhe3 chao2 ji1 sou3 ， zhu4 shu1 bu2 wei4 niu2 ma3 zou3 。
- ye4 yu3 ti2 shi1 ji4 ri4 bian1 ， guan1 zhe3 pi4 yi4 jie1 suo1 shou3 。
- wu1 hu1 da4 ya3 jiu3 bu4 wen2 ， wu2 dao4 you1 you1 fu4 lin2 sou3 。
- fu2 long2 feng4 chu2 ren2 wei4 zhi1 ， yu2 tian2 wei3 da4 jie1 lang2 you3 。
- jiang1 jun1 wei4 zhi4 qiong2 yi4 jian1 ， lu3 ru2 sui1 si3 bu2 geng4 shou3 。
- jiao1 peng2 you3 chi4 xu1 tuan2 feng1 ， ku3 li3 dang1 dao4 shui2 kai1 kou3 。
- jing1 shi1 che1 ma3 shi2 er4 men2 ， yi2 ri4 wan4 yi4 wu2 bu4 you3 。
- tun1 xing1 zhuo2 fu3 he2 zu2 zu2 ， zheng4 zuo4 qiao4 yan2 zhi3 jian4 xiu3 。
- ke3 lian2 hui4 shi1 duo1 cai2 qing1 ， bu2 wu4 ju4 wu2 ming2 di1 shou3 。
- gong1 ming2 hao4 dang4 chang4 he2 xu3 ， zhi4 shen1 mou2 lü4 ku3 bu4 jiu3 。
- he2 si4 yuan1 ming2 gui1 qu4 lai2 ， bu2 zuo4 zhe2 yao1 qiu2 wu3 dou3 。
- bao3 shi2 da4 ren2 ru2 rou4 shan1 ， gun3 gun3 ben1 chi2 qi4 ru2 hou3 。
- dong1 shan1 ye3 ren2 qi4 yi4 mang2 ， lang2 jiang1 zi4 xi1 jin1 du2 fou3 。
- shui2 neng2 zhi1 wei2 hua4 bai3 lian4 ， shi4 tai4 chua1 ru2 qu1 shen1 zhou3 。
- he2 shi2 zun1 jiu3 hua4 chou2 xi1 ， ji1 jie2 xin1 shi1 yi4 fei1 gou3 。

## 注释

## 译文

## 赏析
