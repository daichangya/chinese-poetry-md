---
id: zhou-xing-ji-zhong-li-zhong-san-cao-shu
title: 钟离中散草书
titlePinyin: zhong1 li2 zhong1 san4 cao3 shu1
titleSlug: zhong-li-zhong-san-cao-shu
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 学书如学禅，心悟笔自到。
- 若非贤达人，安能字画妙。
- 鸟迹不必传，篆籀亦异好。
- 草圣实奇伟，变化不可料。
- 张颠号神特，酒酣一脱帽。
- 要识善用心，乃知皆同调。
- 近世有钟离，笔力绝能绍。
- 不必卫夫人，自是过逸少。
- 浩如观波澜，划见鲸尾掉。
- 宛转或游龙，突兀忽峰峭。
- 精逸一何有，信是得其奥。
- 岂但挥端毫，亦足见风操。

## 拼音
- xue2 shu1 ru2 xue2 chan2 ， xin1 wu4 bi3 zi4 dao4 。
- ruo4 fei1 xian2 da2 ren2 ， an1 neng2 zi4 hua4 miao4 。
- niao3 ji4 bu2 bi4 chuan2 ， zhuan4 zhou4 yi4 yi4 hao3 。
- cao3 sheng4 shi2 qi2 wei3 ， bian4 hua4 bu4 ke3 liao4 。
- zhang1 dian1 hao4 shen2 te4 ， jiu3 han1 yi4 tuo1 mao4 。
- yao4 shi2 shan4 yong4 xin1 ， nai3 zhi1 jie1 tong2 diao4 。
- jin4 shi4 you3 zhong1 li2 ， bi3 li4 jue2 neng2 shao4 。
- bu2 bi4 wei4 fu1 ren2 ， zi4 shi4 guo4 yi4 shao3 。
- hao4 ru2 guan1 bo1 lan2 ， hua4 jian4 jing1 wei3 diao4 。
- wan3 zhuan3 huo4 you2 long2 ， tu1 wu4 hu1 feng1 qiao4 。
- jing1 yi4 yi4 he2 you3 ， xin4 shi4 de2 qi2 ao4 。
- qi3 dan4 hui1 duan1 hao2 ， yi4 zu2 jian4 feng1 cao1 。

## 注释

## 译文

## 赏析
