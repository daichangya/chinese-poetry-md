---
id: zhou-xing-ji-jing-zeng-li-fang-shu
title: 敬赠李方叔
titlePinyin: jing4 zeng4 li3 fang1 shu1
titleSlug: jing-zeng-li-fang-shu
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蛟龙吐云气，雾豹出文采。
- 许颍有佳士，翰林风流在。
- 吾道固多艰，明时屡危殆。
- 嘉谷生螟蝗，稊稗劳取采。
- 平生数万言，未料寒与馁。
- 天生济世才，发挥必有待。
- 伯乐一顾重，岂不价百倍。
- 展足造青云，会见绝四海。
- 顾我茅苇姿，谬欲渐兰茝。
- 达人固多可，借誉饰驽猥。
- 丈夫一相知，胸中何磊磊。
- 愿作南山松，青青期不改。
- 此事虽一时，风流激千载。

## 拼音
- jiao1 long2 tu3 yun2 qi4 ， wu4 bao4 chu1 wen2 cai3 。
- xu3 ying3 you3 jia1 shi4 ， han4 lin2 feng1 liu2 zai4 。
- wu2 dao4 gu4 duo1 jian1 ， ming2 shi2 lü3 wei1 dai4 。
- jia1 gu3 sheng1 ming2 huang2 ， ti2 bai4 lao2 qu3 cai3 。
- ping2 sheng1 shu4 wan4 yan2 ， wei4 liao4 han2 yu3 nei3 。
- tian1 sheng1 ji4 shi4 cai2 ， fa1 hui1 bi4 you3 dai4 。
- bo2 le4 yi2 gu4 zhong4 ， qi3 bu2 jia4 bai3 bei4 。
- zhan3 zu2 zao4 qing1 yun2 ， hui4 jian4 jue2 si4 hai3 。
- gu4 wo3 mao2 wei3 zi1 ， miu4 yu4 jian4 lan2 chai3 。
- da2 ren2 gu4 duo1 ke3 ， jie4 yu4 shi4 nu2 wei3 。
- zhang4 fu0 yi4 xiang1 zhi1 ， xiong1 zhong1 he2 lei3 lei3 。
- yuan4 zuo4 nan2 shan1 song1 ， qing1 qing1 qi1 bu4 gai3 。
- ci3 shi4 sui1 yi4 shi2 ， feng1 liu2 ji1 qian1 zai3 。

## 注释

## 译文

## 赏析
