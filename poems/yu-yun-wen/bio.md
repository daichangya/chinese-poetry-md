---
title: 虞允文
---
虞允文（一一一○～一一七四），字彬甫，隆州仁寿（今属四川）人。高宗绍兴二十四年（一一五四）进士，权知渠州。秦桧死，召为秘书丞，累迁礼部郎官。三十一年，试中书舍人、兼权直学士院（《建炎以来系年要录》卷一九○、一九二），金兵南侵，参谋江、淮军事，大败金兵于采石。三十二年，充川陕宣谕使。孝宗即位，知太平州。除湖北京西宣谕使，改制置使，因反对和议，改知平江府。隆兴二年（一一六四），召拜端明殿学士、同签书枢密院事。乾道元年（一一六五），迁参知政事兼知枢密院事。五年，拜尚书右仆射，同中书门下平章事兼枢密使。八年，出为四川宣抚使，进封雍国公。淳熙元年卒，年六十五，赐谥忠肃。事见《诚斋集》卷一二○《虞公神道碑》，《宋史》卷三八三有传。
