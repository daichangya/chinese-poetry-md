---
id: chen-yu-ji-qu-xuan
title: 集趣轩
titlePinyin: ji2 qu4 xuan1
titleSlug: ji-qu-xuan
author: 陈聿
authorPinyin: chen2 yu4
authorSlug: chen-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宇宙同无穷，景物各有趣。
- 心目要领略，未始为细故。
- 山僧彻障蔽，便得江山助。
- 远迩入盼睐，左右供指顾。
- 千容与万态，不约相与遇。
- 何须更登眺，便可休杖屦。
- 一览既无余，怀抱良以悟。
- 欲图无妙笔，欲咏无奇句。
- 聊为揭佳名，于焉赏心寓。

## 拼音
- yu3 zhou4 tong2 wu2 qiong2 ， jing3 wu4 ge4 you3 qu4 。
- xin1 mu4 yao4 ling3 lüe4 ， wei4 shi3 wei4 xi4 gu4 。
- shan1 seng1 che4 zhang4 bi4 ， bian4 de2 jiang1 shan1 zhu4 。
- yuan3 er3 ru4 pan4 lai4 ， zuo3 you4 gong4 zhi3 gu4 。
- qian1 rong2 yu3 wan4 tai4 ， bu4 yue1 xiang1 yu3 yu4 。
- he2 xu1 geng4 deng1 tiao4 ， bian4 ke3 xiu1 zhang4 ju4 。
- yi4 lan3 ji4 wu2 yu2 ， huai2 bao4 liang2 yi3 wu4 。
- yu4 tu2 wu2 miao4 bi3 ， yu4 yong3 wu2 qi2 ju4 。
- liao2 wei4 jie1 jia1 ming2 ， yu2 yan1 shang3 xin1 yu4 。

## 注释

## 译文

## 赏析
