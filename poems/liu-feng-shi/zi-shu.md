---
id: liu-feng-shi-zi-shu
title: 自述
titlePinyin: zi4 shu4
titleSlug: zi-shu
author: 刘奉世
authorPinyin: liu2 feng4 shi4
authorSlug: liu-feng-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楚国中分后，东南世泽长。
- 发祥曾王父，磨勘成典章。
- 王父声益振，主客尚书郎。
- 考庙绪丕显，直鲠在岩廊。
- 历历一精白，敬事持人纲。
- 顾维予小子，念释兹勿忘。
- 晴空丽皎日，清秋凛严霜。
- 金石磨不磷，松柏寒逾芳。
- 旦评犹足信，清议讵虚张。
- 梦寐滋洗涤，俯仰随否臧。
- 所值匪所思，盈亏理有常。
- 亨途无诡遇，偃蹇嘶骊黄。
- 谁能饵大药，百年身平康。

## 拼音
- chu3 guo2 zhong1 fen1 hou4 ， dong1 nan2 shi4 ze2 chang2 。
- fa1 xiang2 ceng2 wang2 fu4 ， mo2 kan1 cheng2 dian3 zhang1 。
- wang2 fu4 sheng1 yi4 zhen4 ， zhu3 ke4 shang4 shu1 lang2 。
- kao3 miao4 xu4 pi1 xian3 ， zhi2 geng3 zai4 yan2 lang2 。
- li4 li4 yi4 jing1 bai2 ， jing4 shi4 chi2 ren2 gang1 。
- gu4 wei2 yu3 xiao3 zi0 ， nian4 shi4 zi1 wu4 wang4 。
- qing2 kong1 li4 jiao3 ri4 ， qing1 qiu1 lin3 yan2 shuang1 。
- jin1 shi2 mo4 bu4 lin2 ， song1 bai3 han2 yu2 fang1 。
- dan4 ping2 you2 zu2 xin4 ， qing1 yi4 ju4 xu1 zhang1 。
- meng4 mei4 zi1 xi3 di2 ， fu3 yang3 sui2 fou3 zang1 。
- suo3 zhi2 fei3 suo3 si1 ， ying2 kui1 li3 you3 chang2 。
- heng1 tu2 wu2 gui3 yu4 ， yan3 jian3 si1 li2 huang2 。
- shui2 neng2 er3 da4 yao4 ， bai3 nian2 shen1 ping2 kang1 。

## 注释

## 译文

## 赏析
