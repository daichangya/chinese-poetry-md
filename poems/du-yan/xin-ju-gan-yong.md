---
id: du-yan-xin-ju-gan-yong
title: 新居感咏
titlePinyin: xin1 ju1 gan3 yong3
titleSlug: xin-ju-gan-yong
author: 杜衍
authorPinyin: du4 yan3
authorSlug: du-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 无似老且病，惟恐归田迟。
- 一旦得引年，九天还听卑。
- 尚沾二品禄，俾尽百年期。
- 恩深沦骨髓，感极横涕洟。
- 始营菟裘地，来向濉水湄。
- 城隅最穷僻，匠者宁求奇。
- 卜筑悉由己，轩牖亦随宜。
- 外以蔽风雨，内以安妻儿。
- 燕雀莫群噪，鹪鹩才一枝。
- 因念古圣贤，名为千古垂。
- 何尝广居室，俭为后人师。
- 亚圣乐箪食，寝丘无立锥。
- 文终防势夺，去病耻家为。
- 文园四壁立，郑公小殿移。
- 伊余具员者，适会承平时。
- 无术毗万务，无才抚四夷。
- 为郡亦龊龊，劳心徒孜孜。
- 保身已天幸，拊己宜自知。
- 开卷颜间厚，复惧来者嗤。
- 朂哉知止足，清白犹可追。

## 拼音
- wu2 si4 lao3 qie3 bing4 ， wei2 kong3 gui1 tian2 chi2 。
- yi2 dan4 de2 yin3 nian2 ， jiu3 tian1 hai2 ting1 bei1 。
- shang4 zhan1 er4 pin3 lu4 ， bi3 jin4 bai3 nian2 qi1 。
- en1 shen1 lun2 gu3 sui3 ， gan3 ji2 heng2 ti4 yi2 。
- shi3 ying2 tu2 qiu2 di4 ， lai2 xiang4 sui1 shui3 mei2 。
- cheng2 yu2 zui4 qiong2 pi4 ， jiang4 zhe3 ning2 qiu2 qi2 。
- bu3 zhu4 xi1 you2 ji3 ， xuan1 you3 yi4 sui2 yi2 。
- wai4 yi3 bi4 feng1 yu3 ， nei4 yi3 an1 qi1 er2 。
- yan4 que4 mo4 qun2 zao4 ， jiao1 liao2 cai2 yi4 zhi1 。
- yin1 nian4 gu3 sheng4 xian2 ， ming2 wei4 qian1 gu3 chui2 。
- he2 chang2 guang3 ju1 shi4 ， jian3 wei4 hou4 ren2 shi1 。
- ya4 sheng4 le4 dan1 shi2 ， qin3 qiu1 wu2 li4 zhui1 。
- wen2 zhong1 fang2 shi4 duo2 ， qu4 bing4 chi3 jia1 wei4 。
- wen2 yuan2 si4 bi4 li4 ， zheng4 gong1 xiao3 dian4 yi2 。
- yi1 yu2 ju4 yuan2 zhe3 ， shi4 hui4 cheng2 ping2 shi2 。
- wu2 shu4 pi2 wan4 wu4 ， wu2 cai2 fu3 si4 yi2 。
- wei4 jun4 yi4 chuo4 chuo4 ， lao2 xin1 tu2 zi1 zi1 。
- bao3 shen1 yi3 tian1 xing4 ， fu3 ji3 yi2 zi4 zhi1 。
- kai1 juan4 yan2 jian1 hou4 ， fu4 ju4 lai2 zhe3 chi1 。
- xu4 zai1 zhi1 zhi3 zu2 ， qing1 bai2 you2 ke3 zhui1 。

## 注释

## 译文

## 赏析
