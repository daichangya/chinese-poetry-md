---
id: he-dong-qing-da-di-dong-tian-liu-ti
title: 大涤洞天留题
titlePinyin: da4 di2 dong4 tian1 liu2 ti2
titleSlug: da-di-dong-tian-liu-ti
author: 何洞清
authorPinyin: he2 dong4 qing1
authorSlug: he-dong-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 落魄人间成谩老，足茧胼胝要闻道。
- 掉头不向声利场，飘飘逈出风尘表。
- 嗟嗟事事不惬怀，却喜因缘饱幽讨。
- 登太华兮濯沧浪，云梦湫隘鲁邾小。
- 既不责人求诸己，自信玄门穷妙理。
- 虚室生白悟名言，坐见吉祥来止止。
- 个中端的合乾坤，几道致柔若诸水。
- 要须万里可参同，坐断孤峰空弃鄙。
- 潜山霍山大涤山，天柱插云人莫企。
- 痴狂取笑谁氏子，不以生生而死死。
- 自知踪迹类闾丘，君家可是留前轨。
- 枯藤拟待挂休休，莫使风雷暗催徙。

## 拼音
- luo4 po4 ren2 jian1 cheng2 man4 lao3 ， zu2 jian3 pian2 zhi1 yao4 wen2 dao4 。
- diao4 tou2 bu2 xiang4 sheng1 li4 chang3 ， piao1 piao1 jiong3 chu1 feng1 chen2 biao3 。
- jie1 jie1 shi4 shi4 bu2 qie4 huai2 ， que4 xi3 yin1 yuan2 bao3 you1 tao3 。
- deng1 tai4 hua2 xi1 zhuo2 cang1 lang4 ， yun2 meng4 qiu1 ai4 lu3 zhu1 xiao3 。
- ji4 bu4 ze2 ren2 qiu2 zhu1 ji3 ， zi4 xin4 xuan2 men2 qiong2 miao4 li3 。
- xu1 shi4 sheng1 bai2 wu4 ming2 yan2 ， zuo4 jian4 ji2 xiang2 lai2 zhi3 zhi3 。
- ge4 zhong1 duan1 de0 he2 qian2 kun1 ， ji3 dao4 zhi4 rou2 ruo4 zhu1 shui3 。
- yao4 xu1 wan4 li3 ke3 can1 tong2 ， zuo4 duan4 gu1 feng1 kong1 qi4 bi3 。
- qian2 shan1 huo4 shan1 da4 di2 shan1 ， tian1 zhu4 cha1 yun2 ren2 mo4 qi3 。
- chi1 kuang2 qu3 xiao4 shui2 shi4 zi3 ， bu4 yi3 sheng1 sheng1 er2 si3 si3 。
- zi4 zhi1 zong1 ji4 lei4 lü2 qiu1 ， jun1 jia1 ke3 shi4 liu2 qian2 gui3 。
- ku1 teng2 ni3 dai4 gua4 xiu1 xiu1 ， mo4 shi3 feng1 lei2 an4 cui1 xi3 。

## 注释

## 译文

## 赏析
