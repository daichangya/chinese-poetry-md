---
id: hu-cheng-you-xiu-feng-si
title: 游秀峰寺
titlePinyin: you2 xiu4 feng1 si4
titleSlug: you-xiu-feng-si
author: 胡珵
authorPinyin: hu2 cheng2
authorSlug: hu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 摄身下蓬莱，放浪云水迹。
- 非无简书畏，心赏寄泉石。
- 亭亭云间塔，胜地闻自昔。
- 梯空上青冥，如鸟著两翼。
- 化城出天半，宝甃坦如席。
- 环山划中断，裂地开震泽。
- 峨峨东西峰，观阙倚空碧。
- 千寻采香遥，剑卧涟漪直。
- 当年馆娃宫，六月避暑夕。
- 琴台延薰风，万女曳阿锡。
- 牛耳争齐盟，乌喙已荐食。
- 百家甬东村，托足归无宅。
- 焉知陵谷变，大厦响千舄。
- 矧兹风尘际，楼殿踊山脊。
- 安隐大火中，显允像教力。
- 兴予浩劫叹，万法本空寂。

## 拼音
- she4 shen1 xia4 peng2 lai2 ， fang4 lang4 yun2 shui3 ji4 。
- fei1 wu2 jian3 shu1 wei4 ， xin1 shang3 ji4 quan2 shi2 。
- ting2 ting2 yun2 jian1 ta3 ， sheng4 di4 wen2 zi4 xi1 。
- ti1 kong1 shang4 qing1 ming2 ， ru2 niao3 zhu4 liang3 yi4 。
- hua4 cheng2 chu1 tian1 ban4 ， bao3 zhou4 tan3 ru2 xi2 。
- huan2 shan1 hua4 zhong1 duan4 ， lie4 di4 kai1 zhen4 ze2 。
- e2 e2 dong1 xi1 feng1 ， guan1 que1 yi3 kong1 bi4 。
- qian1 xun2 cai3 xiang1 yao2 ， jian4 wo4 lian2 yi1 zhi2 。
- dang1 nian2 guan3 wa2 gong1 ， liu4 yue4 bi4 shu3 xi1 。
- qin2 tai2 yan2 xun1 feng1 ， wan4 nü3 ye4 a1 xi1 。
- niu2 er3 zheng1 qi2 meng2 ， wu1 hui4 yi3 jian4 shi2 。
- bai3 jia1 yong3 dong1 cun1 ， tuo1 zu2 gui1 wu2 zhai2 。
- yan1 zhi1 ling2 gu3 bian4 ， da4 sha4 xiang3 qian1 xi4 。
- shen3 zi1 feng1 chen2 ji4 ， lou2 dian4 yong3 shan1 ji3 。
- an1 yin3 da4 huo3 zhong1 ， xian3 yun3 xiang4 jiao4 li4 。
- xing1 yu3 hao4 jie2 tan4 ， wan4 fa3 ben3 kong1 ji4 。

## 注释

## 译文

## 赏析
