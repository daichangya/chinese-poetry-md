---
id: chen-zong-dao-song-dai-shi-ping-gui-tian-tai
title: 送戴石屏归天台
titlePinyin: song4 dai4 shi2 ping2 gui1 tian1 tai2
titleSlug: song-dai-shi-ping-gui-tian-tai
author: 陈宗道
authorPinyin: chen2 zong1 dao4
authorSlug: chen-zong-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天台四万八千丈，一根直下寒银浪。
- 青莲老子夜不眠，往往飞魂到其上。
- 诗情不减流白云，千载重见戴叔伦。
- 莲花峰下赤城洞，芒鞵翻笑山中人。
- 秋风孤篁八九尺，老面百折赪铜色。
- 田文席上摩吟髭，鹘立苍苔烟雨黑。
- 我家竹屋栖龙冈，夜捣孤月餐寒霜。
- 醉骑白鹿军峰下，一见赠我青瑶珰。
- 南山台前春正好，万壑千涯清梦晓。
- 苍苔石磴抚阑干，往事飞鸿天亦笑。
- 君今东首回牙樯，我亦西去凌苍苍。
- 截江桥南春水急，酒酣不记攀垂杨。
- 军峰江南最高处，我上峰头望君去。
- 归时定入天台山，举首云间一相顾。

## 拼音
- tian1 tai2 si4 wan4 ba1 qian1 zhang4 ， yi4 gen1 zhi2 xia4 han2 yin2 lang4 。
- qing1 lian2 lao3 zi3 ye4 bu4 mian2 ， wang3 wang3 fei1 hun2 dao4 qi2 shang4 。
- shi1 qing2 bu4 jian3 liu2 bai2 yun2 ， qian1 zai4 zhong4 jian4 dai4 shu1 lun2 。
- lian2 hua1 feng1 xia4 chi4 cheng2 dong4 ， mang2 xie2 fan1 xiao4 shan1 zhong1 ren2 。
- qiu1 feng1 gu1 huang2 ba1 jiu3 chi3 ， lao3 mian4 bai3 zhe2 cheng1 tong2 se4 。
- tian2 wen2 xi2 shang4 mo2 yin2 zi1 ， hu2 li4 cang1 tai2 yan1 yu3 hei1 。
- wo3 jia1 zhu2 wu1 qi1 long2 gang1 ， ye4 dao3 gu1 yue4 can1 han2 shuang1 。
- zui4 qi2 bai2 lu4 jun1 feng1 xia4 ， yi2 jian4 zeng4 wo3 qing1 yao2 dang1 。
- nan2 shan1 tai2 qian2 chun1 zheng4 hao3 ， wan4 he4 qian1 ya2 qing1 meng4 xiao3 。
- cang1 tai2 shi2 deng4 fu3 lan2 gan1 ， wang3 shi4 fei1 hong2 tian1 yi4 xiao4 。
- jun1 jin1 dong1 shou3 hui2 ya2 qiang2 ， wo3 yi4 xi1 qu4 ling2 cang1 cang1 。
- jie2 jiang1 qiao2 nan2 chun1 shui3 ji2 ， jiu3 han1 bu2 ji4 pan1 chui2 yang2 。
- jun1 feng1 jiang1 nan2 zui4 gao1 chu4 ， wo3 shang4 feng1 tou2 wang4 jun1 qu4 。
- gui1 shi2 ding4 ru4 tian1 tai2 shan1 ， ju3 shou3 yun2 jian1 yi4 xiang1 gu4 。

## 注释

## 译文

## 赏析
