---
id: li-gou-ming-nan-yue-can-lu-yi-shi-yu-zhi
title: 名男曰参鲁以诗喻之
titlePinyin: ming2 nan2 yue1 can1 lu3 yi3 shi1 yu4 zhi1
titleSlug: ming-nan-yue-can-lu-yi-shi-yu-zhi
author: 李觏
authorPinyin: li3 gou4
authorSlug: li-gou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孔门有高弟，曾子以孝著。
- 求诸圣人言，尚曰参也鲁。
- 才敏谁不愿，顾恐难荷负。
- 苟无德将之，何益于父母。
- 昔如吴起者，善兵恶孙武。
- 啮臂游诸侯，亲丧哀不举。
- 杨彪有子修，器能颇可取。
- 一旦以罪诛，舐犊徒虚语。
- 吾生本薄祜，略无兄弟助。
- 及汝又一身，不绝如线缕。
- 祖母唯汝爱，无异所生乳。
- 宁止托祭祀，亦欲兴门户。
- 伎俩勿求名，适时乃有补。
- 计卢勿尚巧，合义乃可处。
- 持重尚寡过，摧刚庶无惧。
- 内以保家族，外以扬名誉。
- 高山在所仰，今人岂殊古。
- 参鲁为汝名，其字曰孝孺。

## 拼音
- kong3 men2 you3 gao1 di4 ， ceng2 zi3 yi3 xiao4 zhu4 。
- qiu2 zhu1 sheng4 ren2 yan2 ， shang4 yue1 can1 ye3 lu3 。
- cai2 min3 shui2 bu2 yuan4 ， gu4 kong3 nan2 he2 fu4 。
- gou3 wu2 de2 jiang1 zhi1 ， he2 yi4 yu2 fu4 mu3 。
- xi1 ru2 wu2 qi3 zhe3 ， shan4 bing1 e4 sun1 wu3 。
- nie4 bi4 you2 zhu1 hou2 ， qin1 sang4 ai1 bu4 ju3 。
- yang2 biao1 you3 zi3 xiu1 ， qi4 neng2 po1 ke3 qu3 。
- yi2 dan4 yi3 zui4 zhu1 ， shi4 du2 tu2 xu1 yu3 。
- wu2 sheng1 ben3 bao2 hu4 ， lüe4 wu2 xiong1 di4 zhu4 。
- ji2 ru3 you4 yi4 shen1 ， bu4 jue2 ru2 xian4 lü3 。
- zu3 mu3 wei2 ru3 ai4 ， wu2 yi4 suo3 sheng1 ru3 。
- ning2 zhi3 tuo1 ji4 si4 ， yi4 yu4 xing1 men2 hu4 。
- ji4 liang3 wu4 qiu2 ming2 ， shi4 shi2 nai3 you3 bu3 。
- ji4 lu2 wu4 shang4 qiao3 ， he2 yi4 nai3 ke3 chu4 。
- chi2 zhong4 shang4 gua3 guo4 ， cui1 gang1 shu4 wu2 ju4 。
- nei4 yi3 bao3 jia1 zu2 ， wai4 yi3 yang2 ming2 yu4 。
- gao1 shan1 zai4 suo3 yang3 ， jin1 ren2 qi3 shu1 gu3 。
- can1 lu3 wei4 ru3 ming2 ， qi2 zi4 yue1 xiao4 ru2 。

## 注释

## 译文

## 赏析
