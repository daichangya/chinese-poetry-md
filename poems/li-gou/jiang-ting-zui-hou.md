---
id: li-gou-jiang-ting-zui-hou
title: 江亭醉后
titlePinyin: jiang1 ting2 zui4 hou4
titleSlug: jiang-ting-zui-hou
author: 李觏
authorPinyin: li3 gou4
authorSlug: li-gou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生尚倜傥，壮大苦摧折。
- 主人能结纳，佳境为铺设。
- 渺㵿东江来，谽谺暮云裂。
- 倡女稍多艺，市酒且供啜。
- 侠气复何聊，心朋幸相悦。
- 解冠从放荡，大呼谁挽掣。
- 咄哉千里足，嗟呼三寸舌。
- 海物唤龙取，天葩令鬼折。
- 艳唱声非雅，戏谈理当谲。
- 帷房笑私昵，闾巷嘲琐屑。
- 更鼓莫催睡，夜风谗去热。
- 俗士鲜大志，于今重小节。
- 内行豕在泥，外貌犬伏绁。
- 吾侪古豪杰，方寸浴日月。
- 被谤肯自疑，为欢顾犹拙。
- 放饭彼不慙，使我无齿决。

## 拼音
- ping2 sheng1 shang4 ti4 tang3 ， zhuang4 da4 ku3 cui1 zhe2 。
- zhu3 ren2 neng2 jie2 na4 ， jia1 jing4 wei4 pu1 she4 。
- miao3 㵿 dong1 jiang1 lai2 ， han1 xia1 mu4 yun2 lie4 。
- chang4 nü3 shao1 duo1 yi4 ， shi4 jiu3 qie3 gong4 chuo4 。
- xia2 qi4 fu4 he2 liao2 ， xin1 peng2 xing4 xiang1 yue4 。
- jie3 guan1 cong2 fang4 dang4 ， da4 hu1 shui2 wan3 che4 。
- duo1 zai1 qian1 li3 zu2 ， jie1 hu1 san1 cun4 she2 。
- hai3 wu4 huan4 long2 qu3 ， tian1 pa1 ling4 gui3 zhe2 。
- yan4 chang4 sheng1 fei1 ya3 ， xi4 tan2 li3 dang1 jue2 。
- wei2 fang2 xiao4 si1 ni4 ， lü2 xiang4 chao2 suo3 xie4 。
- geng1 gu3 mo4 cui1 shui4 ， ye4 feng1 chan2 qu4 re4 。
- su2 shi4 xian1 da4 zhi4 ， yu2 jin1 zhong4 xiao3 jie2 。
- nei4 hang2 shi3 zai4 ni2 ， wai4 mao4 quan3 fu2 xie4 。
- wu2 chai2 gu3 hao2 jie2 ， fang1 cun4 yu4 ri4 yue4 。
- bei4 bang4 ken3 zi4 yi2 ， wei4 huan1 gu4 you2 zhuo1 。
- fang4 fan4 bi3 bu4 can2 ， shi3 wo3 wu2 chi3 jue2 。

## 注释

## 译文

## 赏析
