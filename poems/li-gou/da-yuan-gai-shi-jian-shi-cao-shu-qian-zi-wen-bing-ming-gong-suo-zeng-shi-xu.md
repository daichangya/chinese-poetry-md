---
id: li-gou-da-yuan-gai-shi-jian-shi-cao-shu-qian-zi-wen-bing-ming-gong-suo-zeng-shi-xu
title: 答缘概师见示草书千字文并名公所赠诗序
titlePinyin: da2 yuan2 gai4 shi1 jian4 shi4 cao3 shu1 qian1 zi4 wen2 bing4 ming2 gong1 suo3 zeng4 shi1 xu4
titleSlug: da-yuan-gai-shi-jian-shi-cao-shu-qian-zi-wen-bing-ming-gong-suo-zeng-shi-xu
author: 李觏
authorPinyin: li3 gou4
authorSlug: li-gou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 佛繇西域渐中土，欲使群心皆鼓舞。
- 若颛梵语及胡书，昧者虽从明孰与。
- 其徒往往多材能，暗结时贤为外助。
- 远公自昔来庐山，夸逞莲花邀社侣。
- 吁嗟君子遭乱邦，舍此未知何处去。
- 迩来一行善记览，啮破乾坤寻历数。
- 或攻文苑掠芬香，辞则贯休笔怀素。
- 其余曲艺与小诗，布在人间难悉数。
- 贤豪大抵多怜才，引致门墙无龃龉。
- 其人既重法亦尊，羽翼大成根本固。
- 我缘山谷见不远，缁褐憧憧尽愚鲁。
- 坐量此去朋党衰，纤缟焉能拒强弩。
- 去年有使自番阳，手藉一函来我所。
- 发函乃是缘概书，千字满前云缕缕。
- 众人饱食己用心，欲噍伯英肥美处。
- 当时名士嘉其能，长序短篇聊绣组。
- 因思幅员千万里，如师之能更几许。
- 以儒辅释日益多，何恤区区一韩愈。

## 拼音
- fo2 yao2 xi1 yu4 jian4 zhong1 tu3 ， yu4 shi3 qun2 xin1 jie1 gu3 wu3 。
- ruo4 zhuan1 fan4 yu3 ji2 hu2 shu1 ， mei4 zhe3 sui1 cong2 ming2 shu2 yu3 。
- qi2 tu2 wang3 wang3 duo1 cai2 neng2 ， an4 jie2 shi2 xian2 wei4 wai4 zhu4 。
- yuan3 gong1 zi4 xi1 lai2 lu2 shan1 ， kua1 cheng3 lian2 hua1 yao1 she4 lü3 。
- xu1 jie1 jun1 zi3 zao1 luan4 bang1 ， she4 ci3 wei4 zhi1 he2 chu4 qu4 。
- er3 lai2 yi4 hang2 shan4 ji4 lan3 ， nie4 po4 qian2 kun1 xun2 li4 shu3 。
- huo4 gong1 wen2 yuan4 lüe4 fen1 xiang1 ， ci2 ze2 guan4 xiu1 bi3 huai2 su4 。
- qi2 yu2 qu3 yi4 yu3 xiao3 shi1 ， bu4 zai4 ren2 jian1 nan2 xi1 shu4 。
- xian2 hao2 da4 di3 duo1 lian2 cai2 ， yin3 zhi4 men2 qiang2 wu2 ju3 yu3 。
- qi2 ren2 ji4 zhong4 fa3 yi4 zun1 ， yu3 yi4 da4 cheng2 gen1 ben3 gu4 。
- wo3 yuan2 shan1 gu3 jian4 bu4 yuan3 ， zi1 he4 chong1 chong1 jin4 yu2 lu3 。
- zuo4 liang2 ci3 qu4 peng2 dang3 shuai1 ， xian1 gao3 yan1 neng2 ju4 qiang2 nu3 。
- qu4 nian2 you3 shi3 zi4 fan1 yang2 ， shou3 jie4 yi4 han2 lai2 wo3 suo3 。
- fa1 han2 nai3 shi4 yuan2 gai4 shu1 ， qian1 zi4 man3 qian2 yun2 lü3 lü3 。
- zhong4 ren2 bao3 shi2 ji3 yong4 xin1 ， yu4 jiao4 bo2 ying1 fei2 mei3 chu4 。
- dang1 shi2 ming2 shi4 jia1 qi2 neng2 ， chang2 xu4 duan3 pian1 liao2 xiu4 zu3 。
- yin1 si1 fu2 yuan2 qian1 wan4 li3 ， ru2 shi1 zhi1 neng2 geng4 ji3 xu3 。
- yi3 ru2 fu3 shi4 ri4 yi4 duo1 ， he2 xu4 qu1 qu1 yi4 han2 yu4 。

## 注释

## 译文

## 赏析
