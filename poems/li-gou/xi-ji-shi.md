---
id: li-gou-xi-ji-shi
title: 惜鸡诗
titlePinyin: xi1 ji1 shi1
titleSlug: xi-ji-shi
author: 李觏
authorPinyin: li3 gou4
authorSlug: li-gou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾家有鸡母，乘春数子生。
- 生来逾六旬，互觉羽翼成。
- 其母且再卵，逐之使离散。
- 众雏既不来，一子独恋恋。
- 恋恋不肯离，逐之终不移。
- 母行无险易，唧唧相追随。
- 卵生亦云足，母伏窠中宿。
- 厥子苦无依，攀背如悲哭。
- 窠中母所安，忍渴复忘餐。
- 子于背上卧，不舍须臾间。
- 我时见之喜，异类能如此。
- 因欲观其终，其终谅何似。
- 一朝大长成，乃知牝牡情。
- 膨脝娠在腹，渐见东西行。
- 行行求饮食，欲以助生息。
- 卵出子还多，养子何劳役。
- 朝啄荆草林，暮爪污泥深。
- 昔时随母意，今作爱雏心。
- 雏生诚可爱，母老宁忍背。
- 物性乃不常，使人心欢慨。
- 物类本无知，无知孰责之。
- 斯鸡与众异，酷似有天资。
- 天资以仁孝，变更何太早。
- 况彼本无知，血毛安足道。
- 万物灵者人，孰不念其亲。
- 少艾与妻子，所以夺吾真。
- 五十慕父母，虞舜称稽古。
- 埋子得黄金，迩来唯郭巨。
- 古人往莫追，言之泪沾衣。
- 斯言足自警，题作惜鸡诗。

## 拼音
- wu2 jia1 you3 ji1 mu3 ， cheng2 chun1 shu4 zi3 sheng1 。
- sheng1 lai2 yu2 liu4 xun2 ， hu4 jue2 yu3 yi4 cheng2 。
- qi2 mu3 qie3 zai4 luan3 ， zhu2 zhi1 shi3 li2 san4 。
- zhong4 chu2 ji4 bu4 lai2 ， yi4 zi3 du2 lian4 lian4 。
- lian4 lian4 bu4 ken3 li2 ， zhu2 zhi1 zhong1 bu4 yi2 。
- mu3 xing2 wu2 xian3 yi4 ， ji1 ji1 xiang1 zhui1 sui2 。
- luan3 sheng1 yi4 yun2 zu2 ， mu3 fu2 ke1 zhong1 su4 。
- jue2 zi3 ku3 wu2 yi1 ， pan1 bei4 ru2 bei1 ku1 。
- ke1 zhong1 mu3 suo3 an1 ， ren3 ke3 fu4 wang4 can1 。
- zi3 yu2 bei4 shang4 wo4 ， bu2 she4 xu1 yu2 jian1 。
- wo3 shi2 jian4 zhi1 xi3 ， yi4 lei4 neng2 ru2 ci3 。
- yin1 yu4 guan1 qi2 zhong1 ， qi2 zhong1 liang4 he2 si4 。
- yi4 chao2 da4 chang2 cheng2 ， nai3 zhi1 pin4 mu3 qing2 。
- peng2 heng1 shen1 zai4 fu4 ， jian4 jian4 dong1 xi1 xing2 。
- xing2 xing2 qiu2 yin3 shi2 ， yu4 yi3 zhu4 sheng1 xi1 。
- luan3 chu1 zi3 hai2 duo1 ， yang3 zi3 he2 lao2 yi4 。
- chao2 zhuo2 jing1 cao3 lin2 ， mu4 zhua3 wu1 ni2 shen1 。
- xi1 shi2 sui2 mu3 yi4 ， jin1 zuo4 ai4 chu2 xin1 。
- chu2 sheng1 cheng2 ke3 ai4 ， mu3 lao3 ning2 ren3 bei4 。
- wu4 xing4 nai3 bu4 chang2 ， shi3 ren2 xin1 huan1 kai3 。
- wu4 lei4 ben3 wu2 zhi1 ， wu2 zhi1 shu2 ze2 zhi1 。
- si1 ji1 yu3 zhong4 yi4 ， ku4 si4 you3 tian1 zi1 。
- tian1 zi1 yi3 ren2 xiao4 ， bian4 geng1 he2 tai4 zao3 。
- kuang4 bi3 ben3 wu2 zhi1 ， xue4 mao2 an1 zu2 dao4 。
- wan4 wu4 ling2 zhe3 ren2 ， shu2 bu2 nian4 qi2 qin1 。
- shao3 ai4 yu3 qi1 zi3 ， suo3 yi3 duo2 wu2 zhen1 。
- wu3 shi2 mu4 fu4 mu3 ， yu2 shun4 cheng1 ji1 gu3 。
- mai2 zi3 de2 huang2 jin1 ， er3 lai2 wei2 guo1 ju4 。
- gu3 ren2 wang3 mo4 zhui1 ， yan2 zhi1 lei4 zhan1 yi1 。
- si1 yan2 zu2 zi4 jing3 ， ti2 zuo4 xi1 ji1 shi1 。

## 注释

## 译文

## 赏析
