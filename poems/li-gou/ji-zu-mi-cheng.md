---
id: li-gou-ji-zu-mi-cheng
title: 寄祖秘丞
titlePinyin: ji4 zu3 mi4 cheng2
titleSlug: ji-zu-mi-cheng
author: 李觏
authorPinyin: li3 gou4
authorSlug: li-gou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我本山田人，好尚与众异。
- 平生重交游，所得国无几。
- 昨者应茂才，西行觑朝美。
- 时当庆历初，选举实多士。
- 茫茫帝王州，栖栖远行子。
- 携钱赁破屋，乞火蒸陈米。
- 鞍马到即卖，僮仆痴难使。
- 有时造公卿，努力向廛市。
- 数步则一歇，长吁乃能起。
- 衣冠信质野，言语欠婉媚。
- 阍人顾之笑，将命见而避。
- 往往得所请，跄跄向前跪。
- 何能剖怀抱，浪自慕尊贵。
- 贵人如天神，喘息生云气。
- 野夫等麋鹿，刍豢非所冀。
- 归来坐空窗，惆怅夕不睡。
- 尘埃满须鬓，臭恶入口鼻。
- 业已辞吾亲，中道岂可废。
- 僶俛待报闻，愁忧遂经岁。
- 二年正月晦，闲房适假寐。
- 有奴来啄门，手披择之刺。
- 承命惊下床，赤脚误穿履。
- 从来未识面，只是闻高第。
- 名显宦且达，见我当何为。
- 再拜请就席，熟视知可畏。
- 昂昂貌甚古，崖石掀氛翳。
- 浑浑气其和，璞玉无芒锐。
- 高谈贯先哲，雅意在兹世。
- 昔人相遇间，一言犹合契。
- 今吾于择之，宁假再三计。
- 自此习往还，中心蔑疑贰。
- 如热息广厦，如饥享盛馈。
- 君授南康守，舟维蔡河涘。
- 我馆汴之阴，前去路则迩。
- 时时结帽带，踽踽寻英轨。
- 众人娇绮罗，相对纫兰芷。
- 朱弦自三叹，笑杀彼郑卫。
- 王命有期日，都门一反袂。
- 君行剧鸿轩，我处近匏系。
- 旷日及孟秋，皇慈始收试。
- 崇崇九门开，窈窈三馆秘。
- 主司隔帘帷，欲望不可跛。
- 中贵当枨𫔶，搜索徧靴底。
- 呼名授之坐，败席铺冷地。
- 健儿直我前，武怒足防备。
- 少小学贤能，谓可当宾礼。
- 一朝在槛阱，两目但腭眙。
- 捉笔析所问，移时数千字。
- 读书取大者，纤悉或靡记。
- 炙背虽自奇，宁当至尊意。
- 龙马腾天衢，驽骀合羞死。
- 量才与揣命，坦荡更何事。
- 振衣托归舟，河流迅弧矢。
- 淮清江且平，逾月在枕几。
- 及过庐山南，闻君初布治。
- 船樯既入岸，马首已来暨。
- 迎我到府署，相见共欣喜。
- 嫩橘摘千苞，肥鱼斫千尾。
- 萧晨彻骨清，佳境邀人醉。
- 高会虽暂欢，故园当速至。
- 草草成别愁，悠悠渡湖水。
- 是时东方曙，俄然北风厉。
- 阳乌畏威逃，江神以儒戏。
- 气象斗不同，波涛大可悸。
- 长帆张欲裂，孤舟荡无倚。
- 或从玉井出，或自银山坠。
- 篙工敛手立，脉脉无穷泪。
- 从者闭目坐，嗟嗟不敢视。
- 我时抚床歌，分作长江鬼。
- 所恨生劬劳，不孝而已矣。
- 祸福果无妄，险难行可弭。
- 脱身得平康，引领望乡里。
- 厥后过浃日，幸得见维梓。
- 入门何怡怡，馔具有甘旨。
- 稚女能纫针，骄儿徧生齿。
- 芟除闲草莱，疏通旧沼沚。
- 吾庐可终焉，生计由此始。
- 郡守方仁贤，学宫盛修理。
- 踵门致勤恪，命我论经艺。
- 麻衣何纷纷，乡人子若弟。
- 不唯务章句，所欲兴礼义。
- 施为有本末，动静有纲纪。
- 蚤与鸡同觉，夜与月相值。
- 孳孳忘饮食，𪛊𪛊在文史。
- 时附南康书，或逢北来使。
- 尺素虽满前，话言难到耳。
- 殆及三年冬，闻君受朝寄。
- 名称按刑狱，势可平冤滞。
- 故人渐大任，贱子差自慰。
- 轩车日已远，翰墨益难致。
- 薄命良可伤，降灾浑未已。
- 是年之季冬，举家缠疫疠。
- 老母尚委顿，微躯盖蝼蚁。
- 形骸非我有，魂魄与心离。
- 权柄在鬼物，功力非服饵。
- 晓突谁能炊，午关犹未启。
- 荏苒再周月，幸会天不弃。
- 春风动枯槁，甘雨浇根柢。
- 行行夏交秋，吉微凶不替。
- 高堂何戚戚，疾病日攒萃。
- 一夕脾脏间，发泄不复止。
- 诘朝问无言，目瞑口齿闭。
- 号呶诸儿孙，杂沓大鼎沸。
- 嗟哉当彼时，诚恐弗可讳。
- 医师相急热，巫觋两经纬。
- 药草极酸辛，法术殚怪诡。
- 薄暮乃复苏，逾旬仅知味。
- 方兹恋庭闱，旋已对狱吏。
- 试言其所由，内省亦无媿。
- 有人同州闾，发迹自徒隶。
- 窃被儒衣裳，曾亡小材技。
- 突如游京邑，欲以干明叡。
- 朝家焉可欺，羁旅谋自济。
- 乃造黄纸书，便取青袍衣。
- 乘船归南方，敛板谒当位。
- 自言章奏奇，因藉宦官势。
- 诏文降自中，宰府不预议。
- 既云能占天，且曰善兴利。
- 江淮一经过，郡府十不啻。
- 到处争逢迎，莫能思处置。
- 转运苦爱奇，得之如国器。
- 故使按坑冶，庶可展才智。
- 小人靡忖度，假宠愈放肆。
- 行符索吏卒，圈印发传递。
- 阎闾望尘拜，州县从风靡。
- 遮道结缯彩，铺筵塞珠翠。
- 车骑前后呵，给使数百指。
- 何者为典刑，独自夸爪嘴。
- 在昔秦无人，绕朝赠之箠。
- 繄我非聋瞽，碌碌宁不耻。
- 作书贻谏官，奸诈患不细。
- 有诏令逮捕，按验取真伪。
- 是夫知计穷，诬我以罪戾。
- 上官犹眩惑，准例皆拘系。
- 幽幽圄犴中，愤愤争竞里。
- 周旋二十日，乃克见巧敝。
- 画地尚不入，业棘曷可寘。
- 惟兹谢吾母，几不全发体。
- 教道亦难行，凡庸岂同志。
- 吁哉养英才，徒以钓积毁。
- 箧书归敝庐，庠门任芜秽。
- 去年仲夏后，盛暑若火炽。
- 郊园有余爽，蔬果聊可嗜。
- 时复观田畴，毕力奉耘籽。
- 人生但饱暖，此外皆淫侈。
- 思君非一日，欲去无双翅。
- 俄闻迁黄州，又说丁丧制。
- 古来圣与贤，谁不遭丑诋。
- 蜀日骇狗犬，夏鼎愁魑魅。
- 人寿有短长，孝子谩忧思。
- 灭性经所贬，节哀礼为是。
- 矧夫王佐才，简在唐虞际。
- 扬名以显亲，报德岂不韪。
- 加饭苟如愿，苍生犹有恃。
- 适时匪我长，不朽乃所拟。
- 道义果弗充，富贵反为累。
- 回宪本无官，桀纣焉得此。
- 俗子但相非，吾心已居易。
- 近者游葛陂，念君在衰枲。
- 作诗布幽怀，读之勿嗤鄙。

## 拼音
- wo3 ben3 shan1 tian2 ren2 ， hao3 shang4 yu3 zhong4 yi4 。
- ping2 sheng1 zhong4 jiao1 you2 ， suo3 de2 guo2 wu2 ji3 。
- zuo2 zhe3 ying4 mao4 cai2 ， xi1 xing2 qu4 chao2 mei3 。
- shi2 dang1 qing4 li4 chu1 ， xuan3 ju3 shi2 duo1 shi4 。
- mang2 mang2 di4 wang2 zhou1 ， qi1 qi1 yuan3 xing2 zi3 。
- xie2 qian2 lin4 po4 wu1 ， qi3 huo3 zheng1 chen2 mi3 。
- an1 ma3 dao4 ji2 mai4 ， tong2 pu2 chi1 nan2 shi3 。
- you3 shi2 zao4 gong1 qing1 ， nu3 li4 xiang4 chan2 shi4 。
- shu4 bu4 ze2 yi4 xie1 ， chang2 xu1 nai3 neng2 qi3 。
- yi1 guan1 xin4 zhi4 ye3 ， yan2 yu3 qian4 wan3 mei4 。
- hun1 ren2 gu4 zhi1 xiao4 ， jiang1 ming4 jian4 er2 bi4 。
- wang3 wang3 de2 suo3 qing3 ， qiang4 qiang4 xiang4 qian2 gui4 。
- he2 neng2 pou1 huai2 bao4 ， lang4 zi4 mu4 zun1 gui4 。
- gui4 ren2 ru2 tian1 shen2 ， chuan3 xi1 sheng1 yun2 qi4 。
- ye3 fu1 deng3 mi2 lu4 ， chu2 huan4 fei1 suo3 ji4 。
- gui1 lai2 zuo4 kong1 chuang1 ， chou2 chang4 xi1 bu2 shui4 。
- chen2 ai1 man3 xu1 bin4 ， chou4 e4 ru4 kou3 bi2 。
- ye4 yi3 ci2 wu2 qin1 ， zhong1 dao4 qi3 ke3 fei4 。
- min3 fu3 dai4 bao4 wen2 ， chou2 you1 sui4 jing1 sui4 。
- er4 nian2 zheng1 yue4 hui4 ， xian2 fang2 shi4 jia3 mei4 。
- you3 nu2 lai2 zhuo2 men2 ， shou3 pi1 ze2 zhi1 ci4 。
- cheng2 ming4 jing1 xia4 chuang2 ， chi4 jiao3 wu4 chuan1 lü3 。
- cong2 lai2 wei4 shi2 mian4 ， zhi3 shi4 wen2 gao1 di4 。
- ming2 xian3 huan4 qie3 da2 ， jian4 wo3 dang1 he2 wei4 。
- zai4 bai4 qing3 jiu4 xi2 ， shu2 shi4 zhi1 ke3 wei4 。
- ang2 ang2 mao4 shen4 gu3 ， ya2 shi2 xian1 fen1 yi4 。
- hun2 hun2 qi4 qi2 he2 ， pu2 yu4 wu2 mang2 rui4 。
- gao1 tan2 guan4 xian1 zhe2 ， ya3 yi4 zai4 zi1 shi4 。
- xi1 ren2 xiang1 yu4 jian1 ， yi4 yan2 you2 he2 qi4 。
- jin1 wu2 yu2 ze2 zhi1 ， ning2 jia3 zai4 san1 ji4 。
- zi4 ci3 xi2 wang3 hai2 ， zhong1 xin1 mie4 yi2 er4 。
- ru2 re4 xi1 guang3 sha4 ， ru2 ji1 xiang3 sheng4 kui4 。
- jun1 shou4 nan2 kang1 shou3 ， zhou1 wei2 cai4 he2 si4 。
- wo3 guan3 bian4 zhi1 yin1 ， qian2 qu4 lu4 ze2 er3 。
- shi2 shi2 jie2 mao4 dai4 ， ju3 ju3 xun2 ying1 gui3 。
- zhong4 ren2 jiao1 qi3 luo2 ， xiang1 dui4 ren4 lan2 zhi3 。
- zhu1 xian2 zi4 san1 tan4 ， xiao4 sha1 bi3 zheng4 wei4 。
- wang2 ming4 you3 qi1 ri4 ， dou1 men2 yi4 fan3 mei4 。
- jun1 xing2 ju4 hong2 xuan1 ， wo3 chu4 jin4 pao2 xi4 。
- kuang4 ri4 ji2 meng4 qiu1 ， huang2 ci2 shi3 shou1 shi4 。
- chong2 chong2 jiu3 men2 kai1 ， yao3 yao3 san1 guan3 mi4 。
- zhu3 si1 ge2 lian2 wei2 ， yu4 wang4 bu4 ke3 bo3 。
- zhong1 gui4 dang1 cheng2 nie4 ， sou1 suo3 bian4 xue1 di3 。
- hu1 ming2 shou4 zhi1 zuo4 ， bai4 xi2 pu4 leng3 di4 。
- jian4 er2 zhi2 wo3 qian2 ， wu3 nu4 zu2 fang2 bei4 。
- shao3 xiao3 xue2 xian2 neng2 ， wei4 ke3 dang1 bin1 li3 。
- yi4 chao2 zai4 kan3 jing3 ， liang3 mu4 dan4 e4 yi2 。
- zhuo1 bi3 xi1 suo3 wen4 ， yi2 shi2 shu4 qian1 zi4 。
- du2 shu1 qu3 da4 zhe3 ， xian1 xi1 huo4 mi2 ji4 。
- zhi4 bei4 sui1 zi4 qi2 ， ning2 dang1 zhi4 zun1 yi4 。
- long2 ma3 teng2 tian1 qu2 ， nu2 dai4 he2 xiu1 si3 。
- liang2 cai2 yu3 chuai1 ming4 ， tan3 dang4 geng4 he2 shi4 。
- zhen4 yi1 tuo1 gui1 zhou1 ， he2 liu2 xun4 hu2 shi3 。
- huai2 qing1 jiang1 qie3 ping2 ， yu2 yue4 zai4 zhen3 ji3 。
- ji2 guo4 lu2 shan1 nan2 ， wen2 jun1 chu1 bu4 zhi4 。
- chuan2 qiang2 ji4 ru4 an4 ， ma3 shou3 yi3 lai2 ji4 。
- ying2 wo3 dao4 fu3 shu3 ， xiang1 jian4 gong4 xin1 xi3 。
- nen4 ju2 zhai1 qian1 bao1 ， fei2 yu2 zhuo2 qian1 wei3 。
- xiao1 chen2 che4 gu3 qing1 ， jia1 jing4 yao1 ren2 zui4 。
- gao1 hui4 sui1 zan4 huan1 ， gu4 yuan2 dang1 su4 zhi4 。
- cao3 cao3 cheng2 bie2 chou2 ， you1 you1 du4 hu2 shui3 。
- shi4 shi2 dong1 fang1 shu3 ， e2 ran2 bei3 feng1 li4 。
- yang2 wu1 wei4 wei1 tao2 ， jiang1 shen2 yi3 ru2 xi4 。
- qi4 xiang4 dou4 bu4 tong2 ， bo1 tao1 da4 ke3 ji4 。
- chang2 fan1 zhang1 yu4 lie4 ， gu1 zhou1 dang4 wu2 yi3 。
- huo4 cong2 yu4 jing3 chu1 ， huo4 zi4 yin2 shan1 zhui4 。
- gao1 gong1 lian3 shou3 li4 ， mo4 mo4 wu2 qiong2 lei4 。
- cong2 zhe3 bi4 mu4 zuo4 ， jie1 jie1 bu4 gan3 shi4 。
- wo3 shi2 fu3 chuang2 ge1 ， fen1 zuo4 chang2 jiang1 gui3 。
- suo3 hen4 sheng1 qu2 lao2 ， bu2 xiao4 er2 yi3 yi3 。
- huo4 fu2 guo3 wu2 wang4 ， xian3 nan2 xing2 ke3 mi3 。
- tuo1 shen1 de2 ping2 kang1 ， yin3 ling3 wang4 xiang1 li3 。
- jue2 hou4 guo4 jia1 ri4 ， xing4 de2 jian4 wei2 zi3 。
- ru4 men2 he2 yi2 yi2 ， zhuan4 ju4 you3 gan1 zhi3 。
- zhi4 nü3 neng2 ren4 zhen1 ， jiao1 er2 bian4 sheng1 chi3 。
- shan1 chu2 xian2 cao3 lai2 ， shu1 tong1 jiu4 zhao3 zhi3 。
- wu2 lu2 ke3 zhong1 yan1 ， sheng1 ji4 you2 ci3 shi3 。
- jun4 shou3 fang1 ren2 xian2 ， xue2 gong1 sheng4 xiu1 li3 。
- zhong3 men2 zhi4 qin2 ke4 ， ming4 wo3 lun4 jing1 yi4 。
- ma2 yi1 he2 fen1 fen1 ， xiang1 ren2 zi3 ruo4 di4 。
- bu4 wei2 wu4 zhang1 ju4 ， suo3 yu4 xing1 li3 yi4 。
- shi1 wei4 you3 ben3 mo4 ， dong4 jing4 you3 gang1 ji4 。
- zao3 yu3 ji1 tong2 jue2 ， ye4 yu3 yue4 xiang4 zhi2 。
- zi1 zi1 wang4 yin3 shi2 ， 𪛊 𪛊 zai4 wen2 shi3 。
- shi2 fu4 nan2 kang1 shu1 ， huo4 feng2 bei3 lai2 shi3 。
- chi3 su4 sui1 man3 qian2 ， hua4 yan2 nan2 dao4 er3 。
- dai4 ji2 san1 nian2 dong1 ， wen2 jun1 shou4 chao2 ji4 。
- ming2 cheng1 an4 xing2 yu4 ， shi4 ke3 ping2 yuan1 zhi4 。
- gu4 ren2 jian4 da4 ren4 ， jian4 zi3 cha4 zi4 wei4 。
- xuan1 che1 ri4 yi3 yuan3 ， han4 mo4 yi4 nan2 zhi4 。
- bo2 ming4 liang2 ke3 shang1 ， jiang4 zai1 hun2 wei4 yi3 。
- shi4 nian2 zhi1 ji4 dong1 ， ju3 jia1 chan2 yi4 li4 。
- lao3 mu3 shang4 wei3 dun4 ， wei1 qu1 gai4 lou2 yi3 。
- xing2 hai2 fei1 wo3 you3 ， hun2 po4 yu3 xin1 li2 。
- quan2 bing3 zai4 gui3 wu4 ， gong1 li4 fei1 fu2 er3 。
- xiao3 tu1 shui2 neng2 chui1 ， wu3 guan1 you2 wei4 qi3 。
- ren3 ran3 zai4 zhou1 yue4 ， xing4 hui4 tian1 bu2 qi4 。
- chun1 feng1 dong4 ku1 gao3 ， gan1 yu3 jiao1 gen1 di3 。
- xing2 xing2 xia4 jiao1 qiu1 ， ji2 wei1 xiong1 bu2 ti4 。
- gao1 tang2 he2 qi1 qi1 ， ji2 bing4 ri4 zan3 cui4 。
- yi4 xi1 pi2 zang1 jian1 ， fa1 xie4 bu2 fu4 zhi3 。
- jie2 chao2 wen4 wu2 yan2 ， mu4 ming2 kou3 chi3 bi4 。
- hao4 nao2 zhu1 er2 sun1 ， za2 ta4 da4 ding3 fei4 。
- jie1 zai1 dang1 bi3 shi2 ， cheng2 kong3 fu2 ke3 hui4 。
- yi1 shi1 xiang1 ji2 re4 ， wu1 xi2 liang3 jing1 wei3 。
- yao4 cao3 ji2 suan1 xin1 ， fa3 shu4 dan1 guai4 gui3 。
- bo2 mu4 nai3 fu4 su1 ， yu2 xun2 jin3 zhi1 wei4 。
- fang1 zi1 lian4 ting2 wei2 ， xuan2 yi3 dui4 yu4 li4 。
- shi4 yan2 qi2 suo3 you2 ， nei4 xing3 yi4 wu2 kui4 。
- you3 ren2 tong2 zhou1 lü2 ， fa1 ji4 zi4 tu2 li4 。
- qie4 bei4 ru2 yi1 shang0 ， ceng2 wang2 xiao3 cai2 ji4 。
- tu1 ru2 you2 jing1 yi4 ， yu4 yi3 gan1 ming2 rui4 。
- chao2 jia1 yan1 ke3 qi1 ， ji1 lü3 mou2 zi4 ji4 。
- nai3 zao4 huang2 zhi3 shu1 ， bian4 qu3 qing1 pao2 yi1 。
- cheng2 chuan2 gui1 nan2 fang1 ， lian3 ban3 ye4 dang1 wei4 。
- zi4 yan2 zhang1 zou4 qi2 ， yin1 jie4 huan4 guan1 shi4 。
- zhao4 wen2 jiang4 zi4 zhong1 ， zai3 fu3 bu2 yu4 yi4 。
- ji4 yun2 neng2 zhan4 tian1 ， qie3 yue1 shan4 xing1 li4 。
- jiang1 huai2 yi4 jing1 guo4 ， jun4 fu3 shi2 bu2 chi4 。
- dao4 chu4 zheng1 feng2 ying2 ， mo4 neng2 si1 chu3 zhi4 。
- zhuan3 yun4 ku3 ai4 qi2 ， de2 zhi1 ru2 guo2 qi4 。
- gu4 shi3 an4 keng1 ye3 ， shu4 ke3 zhan3 cai2 zhi4 。
- xiao3 ren2 mi2 cun3 duo2 ， jia3 chong3 yu4 fang4 si4 。
- xing2 fu2 suo3 li4 zu2 ， quan1 yin4 fa1 chuan2 di4 。
- yan2 lü2 wang4 chen2 bai4 ， zhou1 xian4 cong2 feng1 mi3 。
- zhe1 dao4 jie2 zeng1 cai3 ， pu4 yan2 sai1 zhu1 cui4 。
- che1 qi2 qian2 hou4 he1 ， gei3 shi3 shu4 bai3 zhi3 。
- he2 zhe3 wei4 dian3 xing2 ， du2 zi4 kua1 zhua3 zui3 。
- zai4 xi1 qin2 wu2 ren2 ， rao4 chao2 zeng4 zhi1 chui2 。
- yi1 wo3 fei1 long2 gu3 ， lu4 lu4 ning2 bu4 chi3 。
- zuo4 shu1 yi2 jian4 guan1 ， jian1 zha4 huan4 bu2 xi4 。
- you3 zhao4 ling4 dai3 bu3 ， an4 yan4 qu3 zhen1 wei3 。
- shi4 fu1 zhi1 ji4 qiong2 ， wu1 wo3 yi3 zui4 li4 。
- shang4 guan1 you2 xuan4 huo4 ， zhun3 li4 jie1 ju1 xi4 。
- you1 you1 yu3 an4 zhong1 ， fen4 fen4 zheng1 jing4 li3 。
- zhou1 xuan2 er4 shi2 ri4 ， nai3 ke4 jian4 qiao3 bi4 。
- hua4 di4 shang4 bu2 ru4 ， ye4 ji2 he2 ke3 zhi4 。
- wei2 zi1 xie4 wu2 mu3 ， ji3 bu4 quan2 fa1 ti3 。
- jiao4 dao4 yi4 nan2 xing2 ， fan2 yong1 qi3 tong2 zhi4 。
- xu1 zai1 yang3 ying1 cai2 ， tu2 yi3 diao4 ji1 hui3 。
- qie4 shu1 gui1 bi4 lu2 ， xiang2 men2 ren4 wu2 hui4 。
- qu4 nian2 zhong4 xia4 hou4 ， sheng4 shu3 ruo4 huo3 chi4 。
- jiao1 yuan2 you3 yu2 shuang3 ， shu1 guo3 liao2 ke3 shi4 。
- shi2 fu4 guan1 tian2 chou2 ， bi4 li4 feng4 yun2 zi3 。
- ren2 sheng1 dan4 bao3 nuan3 ， ci3 wai4 jie1 yin2 chi3 。
- si1 jun1 fei1 yi2 ri4 ， yu4 qu4 wu2 shuang1 chi4 。
- e2 wen2 qian1 huang2 zhou1 ， you4 shuo1 ding1 sang4 zhi4 。
- gu3 lai2 sheng4 yu3 xian2 ， shui2 bu4 zao1 chou3 di3 。
- shu3 ri4 hai4 gou3 quan3 ， xia4 ding3 chou2 chi1 mei4 。
- ren2 shou4 you3 duan3 chang2 ， xiao4 zi3 man4 you1 si1 。
- mie4 xing4 jing1 suo3 bian3 ， jie2 ai1 li3 wei4 shi4 。
- shen3 fu1 wang2 zuo3 cai2 ， jian3 zai4 tang2 yu2 ji4 。
- yang2 ming2 yi3 xian3 qin1 ， bao4 de2 qi3 bu4 wei3 。
- jia1 fan4 gou3 ru2 yuan4 ， cang1 sheng1 you2 you3 shi4 。
- shi4 shi2 fei3 wo3 chang2 ， bu4 xiu3 nai3 suo3 ni3 。
- dao4 yi4 guo3 fu2 chong1 ， fu4 gui4 fan3 wei4 lei4 。
- hui2 xian4 ben3 wu2 guan1 ， jie2 zhou4 yan1 de2 ci3 。
- su2 zi3 dan4 xiang1 fei1 ， wu2 xin1 yi3 ju1 yi4 。
- jin4 zhe3 you2 ge3 bei1 ， nian4 jun1 zai4 shuai1 xi3 。
- zuo4 shi1 bu4 you1 huai2 ， du2 zhi1 wu4 chi1 bi3 。

## 注释

## 译文

## 赏析
