---
id: li-gou-he-su-zhu-zuo-ma-gu-shi-yong-liu-bei-chi
title: 和苏著作麻姑十咏 流杯池
titlePinyin: he2 su1 zhu4 zuo4 ma2 gu1 shi2 yong3   liu2 bei1 chi2
titleSlug: he-su-zhu-zuo-ma-gu-shi-yong-liu-bei-chi
author: 李觏
authorPinyin: li3 gou4
authorSlug: li-gou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽居久不乐，心死如湿灰。
- 闻言山有池，仙客曾流杯。
- 披衫向西坐，欲望无崇台。
- 何当命游宴，尽聚不羁才。
- 顾恐狭隘地，未足开吾怀。
- 仰手𣃁河汉，决向天南来。
- 移舟复转岳，壅遏成环回。
- 横持北斗柄，量尽酒星醅。
- 箕踞接下流，一歃空千罍。
- 八风助吟倡，万怪供嘲谐。
- 醉来散发卧，蝇声视霆雷。
- 冷笑势利子，茫茫尘土堆。

## 拼音
- you1 ju1 jiu3 bu2 le4 ， xin1 si3 ru2 shi1 hui1 。
- wen2 yan2 shan1 you3 chi2 ， xian1 ke4 ceng2 liu2 bei1 。
- pi1 shan1 xiang4 xi1 zuo4 ， yu4 wang4 wu2 chong2 tai2 。
- he2 dang1 ming4 you2 yan4 ， jin4 ju4 bu4 ji1 cai2 。
- gu4 kong3 xia2 ai4 di4 ， wei4 zu2 kai1 wu2 huai2 。
- yang3 shou3 𣃁 he2 han4 ， jue2 xiang4 tian1 nan2 lai2 。
- yi2 zhou1 fu4 zhuan3 yue4 ， yong1 e4 cheng2 huan2 hui2 。
- heng2 chi2 bei3 dou4 bing3 ， liang2 jin4 jiu3 xing1 pei1 。
- ji1 ju4 jie1 xia4 liu2 ， yi2 sha4 kong1 qian1 lei2 。
- ba1 feng1 zhu4 yin2 chang4 ， wan4 guai4 gong4 chao2 xie2 。
- zui4 lai2 san4 fa1 wo4 ， ying2 sheng1 shi4 ting2 lei2 。
- leng3 xiao4 shi4 li4 zi3 ， mang2 mang2 chen2 tu3 dui1 。

## 注释

## 译文

## 赏析
