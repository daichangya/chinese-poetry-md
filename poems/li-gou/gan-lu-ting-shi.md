---
id: li-gou-gan-lu-ting-shi
title: 甘露亭诗
titlePinyin: gan1 lu4 ting2 shi1
titleSlug: gan-lu-ting-shi
author: 李觏
authorPinyin: li3 gou4
authorSlug: li-gou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乾坤父母莫匪慈，胚胎亿兆成角覊。
- 其间哺乳不及处，有时泣杀呱呱儿。
- 南川上游号沃野，景祐丙子尝凶饥。
- 新田始苗旧谷罄，十室八九无晨炊。
- 伏阴何者不仁甚，酿作水灾来助之。
- 烟煤刷天雨汁黑，呕山泄谷争奔驰。
- 横流一夜打城郭，万弩窃发穿毛皮。
- 东隅有洲尸揖揖，如蚁欲走遭水围。
- 屋根无力树腰折，蛟蜃食人犹择肥。
- 涛波一望万山阻，六亲不得相扶持。
- 国子刘公好仁者，惟时假守兹军麾。
- 民生在我不在命，告舟往救无敢违。
- 童儿赤立妇女困，载之刳木何累累。
- 泥沙外冷内饥渴，口噤不语如狂痴。
- 牵挛坐卧满府舍，赋以酒饮加𫗴糜。
- 随流往往亦不死，远在百里无人知。
- 捐金购得问氏姓，召使亲族携之归。
- 司农仓廪尽发出，不待奏报先施为。
- 有余况可补不足，大贾蓄家如响随。
- 来瞻去察夜继昼，赤热不忍荫华榱。
- 由斯一郡十万户，饿肤日月生膏脂。
- 存者相保没者葬，唐虞仁寿重敺跻。
- 圣主养贤贤养物，气和郁郁通高卑。
- 城西老宫古松径，一朝坠露甘如饴。
- 千柯万叶结不解，玉阶琼树光离离。
- 甿俗奔走竞观覩，手攀口吮同赍咨。
- 学老之人周氏子，好善不类黄冠师。
- 欲令事迹绚久远，筑亭其地高巍巍。
- 公之归朝不可借，松树至今犹未衰。
- 我作此诗揭亭上，他年堕泪如羊碑。

## 拼音
- qian2 kun1 fu4 mu3 mo4 fei3 ci2 ， pei1 tai1 yi4 zhao4 cheng2 jiao3 ji1 。
- qi2 jian1 bu3 ru3 bu4 ji2 chu4 ， you3 shi2 qi4 sha1 gua1 gua1 er2 。
- nan2 chuan1 shang4 you2 hao4 wo4 ye3 ， jing3 you4 bing3 zi3 chang2 xiong1 ji1 。
- xin1 tian2 shi3 miao2 jiu4 gu3 qing4 ， shi2 shi4 ba1 jiu3 wu2 chen2 chui1 。
- fu2 yin1 he2 zhe3 bu4 ren2 shen4 ， niang4 zuo4 shui3 zai1 lai2 zhu4 zhi1 。
- yan1 mei2 shua1 tian1 yu3 zhi1 hei1 ， ou3 shan1 xie4 gu3 zheng1 ben1 chi2 。
- heng2 liu2 yi2 ye4 da3 cheng2 guo1 ， wan4 nu3 qie4 fa1 chuan1 mao2 pi2 。
- dong1 yu2 you3 zhou1 shi1 yi1 yi1 ， ru2 yi3 yu4 zou3 zao1 shui3 wei2 。
- wu1 gen1 wu2 li4 shu4 yao1 zhe2 ， jiao1 shen4 shi2 ren2 you2 ze2 fei2 。
- tao1 bo1 yi2 wang4 wan4 shan1 zu3 ， liu4 qin1 bu4 de2 xiang1 fu2 chi2 。
- guo2 zi3 liu2 gong1 hao3 ren2 zhe3 ， wei2 shi2 jia3 shou3 zi1 jun1 hui1 。
- min2 sheng1 zai4 wo3 bu2 zai4 ming4 ， gao4 zhou1 wang3 jiu4 wu2 gan3 wei2 。
- tong2 er2 chi4 li4 fu4 nü3 kun4 ， zai3 zhi1 ku1 mu4 he2 lei4 lei4 。
- ni2 sha1 wai4 leng3 nei4 ji1 ke3 ， kou3 jin4 bu4 yu3 ru2 kuang2 chi1 。
- qian1 luan2 zuo4 wo4 man3 fu3 she4 ， fu4 yi3 jiu3 yin3 jia1 zhan1 mi2 。
- sui2 liu2 wang3 wang3 yi4 bu4 si3 ， yuan3 zai4 bai3 li3 wu2 ren2 zhi1 。
- juan1 jin1 gou4 de2 wen4 shi4 xing4 ， zhao4 shi3 qin1 zu2 xie2 zhi1 gui1 。
- si1 nong2 cang1 lin3 jin4 fa1 chu1 ， bu2 dai4 zou4 bao4 xian1 shi1 wei4 。
- you3 yu2 kuang4 ke3 bu3 bu4 zu2 ， da4 jia3 xu4 jia1 ru2 xiang3 sui2 。
- lai2 zhan1 qu4 cha2 ye4 ji4 zhou4 ， chi4 re4 bu4 ren3 yin4 hua2 cui1 。
- you2 si1 yi2 jun4 shi2 wan4 hu4 ， e4 fu1 ri4 yue4 sheng1 gao1 zhi1 。
- cun2 zhe3 xiang1 bao3 mei2 zhe3 zang4 ， tang2 yu2 ren2 shou4 zhong4 qu1 ji1 。
- sheng4 zhu3 yang3 xian2 xian2 yang3 wu4 ， qi4 he2 yu4 yu4 tong1 gao1 bei1 。
- cheng2 xi1 lao3 gong1 gu3 song1 jing4 ， yi4 chao2 zhui4 lu4 gan1 ru2 yi2 。
- qian1 ke1 wan4 ye4 jie2 bu4 jie3 ， yu4 jie1 qiong2 shu4 guang1 li2 li2 。
- meng2 su2 ben1 zou3 jing4 guan1 du3 ， shou3 pan1 kou3 shun3 tong2 ji1 zi1 。
- xue2 lao3 zhi1 ren2 zhou1 shi4 zi3 ， hao3 shan4 bu2 lei4 huang2 guan1 shi1 。
- yu4 ling4 shi4 ji4 xuan4 jiu3 yuan3 ， zhu4 ting2 qi2 di4 gao1 wei1 wei1 。
- gong1 zhi1 gui1 chao2 bu4 ke3 jie4 ， song1 shu4 zhi4 jin1 you2 wei4 shuai1 。
- wo3 zuo4 ci3 shi1 jie1 ting2 shang4 ， ta1 nian2 duo4 lei4 ru2 yang2 bei1 。

## 注释

## 译文

## 赏析
