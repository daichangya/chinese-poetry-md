---
id: li-gou-wen-nu-zi-nue-ji-ou-shu-er-shi-si-yun-ji-shi
title: 闻女子虐疾偶书二十四韵寄示
titlePinyin: wen2 nü3 zi3 nüe4 ji2 ou3 shu1 er4 shi2 si4 yun4 ji4 shi4
titleSlug: wen-nu-zi-nue-ji-ou-shu-er-shi-si-yun-ji-shi
author: 李觏
authorPinyin: li3 gou4
authorSlug: li-gou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨日家人来，言汝苦寒热。
- 想由卑湿地，颇失饮食节。
- 脾官骄不治，气马痴如絏。
- 乃致四体烦，故当双日发。
- 江南此疾多，理不忧颠越。
- 顾汝仅毁齿，何力禁喘噎。
- 寄书诘医师，有药且嚼啜。
- 方经固灵应，病根终翦灭。
- 但恐祟所为，尝闻里中说。
- 兹地有罔两，乘时相罥结。
- 嗟哉鬼无知，何于我为孽。
- 我本重修饰，胸中掬冰雪。
- 祸淫虽甚苛，无所可挑抉。
- 疑是饕餮魂，私求盘碗设。
- 尽室唯琴书，何路致荤血。
- 无钱顾越巫，刀剑百斩决。
- 徒恣彼昏邪，公然敢抄撮。
- 吾闻上帝灵，网目匪疎缺。
- 行当悉追捕，汝苦旦夕歇。
- 慈爱早有加，忆念今逾切。
- 尘劳差可畏，归计又云辍。
- 所生能劬劳，祖母矧聪哲。
- 羸卧纵未苏，抚视谅非拙。
- 勉勉多自安，风来信勿绝。

## 拼音
- zuo2 ri4 jia1 ren2 lai2 ， yan2 ru3 ku3 han2 re4 。
- xiang3 you2 bei1 shi1 di4 ， po1 shi1 yin3 shi2 jie2 。
- pi2 guan1 jiao1 bu2 zhi4 ， qi4 ma3 chi1 ru2 xie4 。
- nai3 zhi4 si4 ti3 fan2 ， gu4 dang1 shuang1 ri4 fa1 。
- jiang1 nan2 ci3 ji2 duo1 ， li3 bu4 you1 dian1 yue4 。
- gu4 ru3 jin3 hui3 chi3 ， he2 li4 jin4 chuan3 ye1 。
- ji4 shu1 jie2 yi1 shi1 ， you3 yao4 qie3 jiao2 chuo4 。
- fang1 jing1 gu4 ling2 ying4 ， bing4 gen1 zhong1 jian3 mie4 。
- dan4 kong3 sui4 suo3 wei4 ， chang2 wen2 li3 zhong1 shuo1 。
- zi1 di4 you3 wang3 liang3 ， cheng2 shi2 xiang1 juan4 jie2 。
- jie1 zai1 gui3 wu2 zhi1 ， he2 yu2 wo3 wei4 nie4 。
- wo3 ben3 chong2 xiu1 shi4 ， xiong1 zhong1 ju1 bing1 xue3 。
- huo4 yin2 sui1 shen4 ke1 ， wu2 suo3 ke3 tiao1 jue2 。
- yi2 shi4 tao1 tie4 hun2 ， si1 qiu2 pan2 wan3 she4 。
- jin4 shi4 wei2 qin2 shu1 ， he2 lu4 zhi4 hun1 xue4 。
- wu2 qian2 gu4 yue4 wu1 ， dao1 jian4 bai3 zhan3 jue2 。
- tu2 zi4 bi3 hun1 xie2 ， gong1 ran2 gan3 chao1 cuo1 。
- wu2 wen2 shang4 di4 ling2 ， wang3 mu4 fei3 shu1 que1 。
- hang2 dang0 xi1 zhui1 bu3 ， ru3 ku3 dan4 xi1 xie1 。
- ci2 ai4 zao3 you3 jia1 ， yi4 nian4 jin1 yu2 qie4 。
- chen2 lao2 cha4 ke3 wei4 ， gui1 ji4 you4 yun2 chuo4 。
- suo3 sheng1 neng2 qu2 lao2 ， zu3 mu3 shen3 cong1 zhe2 。
- lei2 wo4 zong4 wei4 su1 ， fu3 shi4 liang4 fei1 zhuo1 。
- mian3 mian3 duo1 zi4 an1 ， feng1 lai2 xin4 wu4 jue2 。

## 注释

## 译文

## 赏析
