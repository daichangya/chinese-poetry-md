---
id: li-xin-ci-yun-da-xi-cheng-wang-wei-er-shi-yun
title: 次韵答西城王尉二十韵
titlePinyin: ci4 yun4 da2 xi1 cheng2 wang2 wei4 er4 shi2 yun4
titleSlug: ci-yun-da-xi-cheng-wang-wei-er-shi-yun
author: 李新
authorPinyin: li3 xin1
authorSlug: li-xin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自惭井底蛙，边幅徒自饰。
- 行遇南山虎，引首叩白额。
- 前后履尾者，鲜不毙其侧。
- 长啸激虚籁，阴风昏月夕。
- 裴旻抱弱弓，萧萧失寒魄。
- 李广落神镞，往往中微石。
- 嗟无食虎气，徒尔中区窄。
- 半夜欲编料，当场浪呼索。
- 有力但足畏，亡机尚可测。
- 正将余生轻，无乃狂病发。
- 贵身非千金，保家空四壁。
- 王老恰如虎，吞吐不动色。
- 过口虽幸免，探穴反有得。
- 祗知抱睡难，谁谓向墙迫。
- 新诗来相攻，口语颇籍籍。
- 遭逢摩诘后，骚雅甘伏役。
- 今虽不负丞，固已愧仙职。
- 愿交要忘年，憎慵妨割席。
- 求逐松云飞，距容剑岭隔。
- 诗成仍属君，南窗惊鼻息。

## 拼音
- zi4 can2 jing3 di3 wa1 ， bian1 fu2 tu2 zi4 shi4 。
- xing2 yu4 nan2 shan1 hu3 ， yin3 shou3 kou4 bai2 e2 。
- qian2 hou4 lü3 wei3 zhe3 ， xian1 bu2 bi4 qi2 ce4 。
- chang2 xiao4 ji1 xu1 lai4 ， yin1 feng1 hun1 yue4 xi1 。
- pei2 min2 bao4 ruo4 gong1 ， xiao1 xiao1 shi1 han2 po4 。
- li3 guang3 luo4 shen2 zu2 ， wang3 wang3 zhong1 wei1 shi2 。
- jie1 wu2 shi2 hu3 qi4 ， tu2 er3 zhong1 qu1 zhai3 。
- ban4 ye4 yu4 bian1 liao4 ， dang1 chang3 lang4 hu1 suo3 。
- you3 li4 dan4 zu2 wei4 ， wang2 ji1 shang4 ke3 ce4 。
- zheng4 jiang1 yu2 sheng1 qing1 ， wu2 nai3 kuang2 bing4 fa1 。
- gui4 shen1 fei1 qian1 jin1 ， bao3 jia1 kong1 si4 bi4 。
- wang2 lao3 qia4 ru2 hu3 ， tun1 tu3 bu2 dong4 se4 。
- guo4 kou3 sui1 xing4 mian3 ， tan4 xue2 fan3 you3 de2 。
- zhi1 zhi1 bao4 shui4 nan2 ， shui2 wei4 xiang4 qiang2 po4 。
- xin1 shi1 lai2 xiang1 gong1 ， kou3 yu3 po1 ji2 ji2 。
- zao1 feng2 mo2 jie2 hou4 ， sao1 ya3 gan1 fu2 yi4 。
- jin1 sui1 bu2 fu4 cheng2 ， gu4 yi3 kui4 xian1 zhi2 。
- yuan4 jiao1 yao4 wang4 nian2 ， zeng1 yong1 fang2 ge1 xi2 。
- qiu2 zhu2 song1 yun2 fei1 ， ju4 rong2 jian4 ling3 ge2 。
- shi1 cheng2 reng2 shu3 jun1 ， nan2 chuang1 jing1 bi2 xi1 。

## 注释

## 译文

## 赏析
