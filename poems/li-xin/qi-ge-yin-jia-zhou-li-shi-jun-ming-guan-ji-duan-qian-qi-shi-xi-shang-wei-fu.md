---
id: li-xin-qi-ge-yin-jia-zhou-li-shi-jun-ming-guan-ji-duan-qian-qi-shi-xi-shang-wei-fu
title: 绮阁吟嘉州李使君命官妓段倩乞诗席上为赋
titlePinyin: qi3 ge2 yin2 jia1 zhou1 li3 shi3 jun1 ming4 guan1 ji4 duan4 qian4 qi3 shi1 xi2 shang4 wei4 fu4
titleSlug: qi-ge-yin-jia-zhou-li-shi-jun-ming-guan-ji-duan-qian-qi-shi-xi-shang-wei-fu
author: 李新
authorPinyin: li3 xin1
authorSlug: li-xin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风瑟瑟吹帘旌，浪英碎玉秋渚平。
- 绮阁美人抱明月，坐洒银钩锥画雪。
- 神情何似卫夫人，小年学歌风挽云。
- 锦囊乞句苦不早，种树江南今亦老。
- 阁中璧月闲摇空，美人巧笑开芙蓉。
- 凌波莫背栏干立，卷帘但放余霞入。
- 茂陵白马何时归，江北枫花处处飞。

## 拼音
- qiu1 feng1 se4 se4 chui1 lian2 jing1 ， lang4 ying1 sui4 yu4 qiu1 zhu3 ping2 。
- qi3 ge2 mei3 ren2 bao4 ming2 yue4 ， zuo4 sa3 yin2 gou1 zhui1 hua4 xue3 。
- shen2 qing2 he2 si4 wei4 fu1 ren2 ， xiao3 nian2 xue2 ge1 feng1 wan3 yun2 。
- jin3 nang2 qi3 ju4 ku3 bu4 zao3 ， zhong4 shu4 jiang1 nan2 jin1 yi4 lao3 。
- ge2 zhong1 bi4 yue4 xian2 yao2 kong1 ， mei3 ren2 qiao3 xiao4 kai1 fu2 rong2 。
- ling2 bo1 mo4 bei4 lan2 gan1 li4 ， juan4 lian2 dan4 fang4 yu2 xia2 ru4 。
- mao4 ling2 bai2 ma3 he2 shi2 gui1 ， jiang1 bei3 feng1 hua1 chu4 chu4 fei1 。

## 注释

## 译文

## 赏析
