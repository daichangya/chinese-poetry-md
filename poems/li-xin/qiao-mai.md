---
id: li-xin-qiao-mai
title: 荞麦
titlePinyin: qiao2 mai4
titleSlug: qiao-mai
author: 李新
authorPinyin: li3 xin1
authorSlug: li-xin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神农播百谷，赐羌荍麦种。
- 下子分苦甘，甘贱苦蒙宠。
- 西山律候晚，春种夏苗茸。
- 秋花深入云，风浪绮霞动。
- 灌溉以时节，牧放远原陇。
- 岁登蜗负归，兔径行错总。
- 积架连云根，藁秸乱墟冢。
- 赤茎堕钗股，黑实盈缶瓮。
- 锐首师郭尖，骈结友张仲。
- 一身多模棱，四角腹膨肿。
- 舂开铁屑飞，磨澑尘粉冻。
- 溲和陶甄手，灰火助培拥。
- 剂坚眂铁石，薄厚拟轻重。
- 不问镜月图，行至齐眉捧。
- 杵洼新炒香，揉以牛羊湩。
- 不托递炊饼，芹美思贡奉。
- 来牟莫我贻，桄榔尚珍送。
- 大宛来苜蓿，与尔俱阘茸。
- 中都千贵人，侍食姬环拱。
- 流匙滑玉粒，雕胡不在供。
- 四海会万珍，方丈无点空。
- 戎獠犬豕性，真可糠粃共。
- 有客饭黄粱，浑忘梦中梦。

## 拼音
- shen2 nong2 bo1 bai3 gu3 ， ci4 qiang1 qiao2 mai4 zhong3 。
- xia4 zi3 fen1 ku3 gan1 ， gan1 jian4 ku3 meng2 chong3 。
- xi1 shan1 lü4 hou4 wan3 ， chun1 zhong3 xia4 miao2 rong2 。
- qiu1 hua1 shen1 ru4 yun2 ， feng1 lang4 qi3 xia2 dong4 。
- guan4 gai4 yi3 shi2 jie2 ， mu4 fang4 yuan3 yuan2 long3 。
- sui4 deng1 wo1 fu4 gui1 ， tu4 jing4 xing2 cuo4 zong3 。
- ji1 jia4 lian2 yun2 gen1 ， gao3 jie1 luan4 xu1 zhong3 。
- chi4 jing1 duo4 chai1 gu3 ， hei1 shi2 ying2 fou3 weng4 。
- rui4 shou3 shi1 guo1 jian1 ， pian2 jie2 you3 zhang1 zhong4 。
- yi4 shen1 duo1 mo2 leng2 ， si4 jiao3 fu4 peng2 zhong3 。
- chong1 kai1 tie3 xie4 fei1 ， mo2 liu1 chen2 fen3 dong4 。
- sou1 he2 tao2 zhen1 shou3 ， hui1 huo3 zhu4 pei2 yong1 。
- ji4 jian1 shi4 tie3 shi2 ， bao2 hou4 ni3 qing1 zhong4 。
- bu2 wen4 jing4 yue4 tu2 ， xing2 zhi4 qi2 mei2 peng3 。
- chu3 wa1 xin1 chao3 xiang1 ， rou2 yi3 niu2 yang2 dong4 。
- bu4 tuo1 di4 chui1 bing3 ， qin2 mei3 si1 gong4 feng4 。
- lai2 mu4 mo4 wo3 yi2 ， guang4 lang2 shang4 zhen1 song4 。
- da4 wan3 lai2 mu4 xu0 ， yu3 er3 ju4 ta4 rong2 。
- zhong1 du1 qian1 gui4 ren2 ， shi4 shi2 ji1 huan2 gong3 。
- liu2 chi2 hua2 yu4 li4 ， diao1 hu2 bu2 zai4 gong4 。
- si4 hai3 hui4 wan4 zhen1 ， fang1 zhang4 wu2 dian3 kong1 。
- rong2 liao2 quan3 shi3 xing4 ， zhen1 ke3 kang1 bi3 gong4 。
- you3 ke4 fan4 huang2 liang2 ， hun2 wang4 meng4 zhong1 meng4 。

## 注释

## 译文

## 赏析
