---
id: li-xin-dong-bei
title: 东陂
titlePinyin: dong1 bei1
titleSlug: dong-bei
author: 李新
authorPinyin: li3 xin1
authorSlug: li-xin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 珠槃出海山峥嵘，荥阳城东春水生。
- 路沙陷车没马脚，行人避沙堤下行。
- 个中人利鱼芡美，轻舠细网晨纵横。
- 烟云弥茫水面阔，鸥鹭不管机心萌。
- 齿繁九州无旷土，此地何得无人争。
- 我欲决水界畦垄，万顷毕种渊明秔。
- 黄蓑大笠趁春雨，日与老农来劝耕。

## 拼音
- zhu1 pan2 chu1 hai3 shan1 zheng1 rong2 ， xing2 yang2 cheng2 dong1 chun1 shui3 sheng1 。
- lu4 sha1 xian4 che1 mei2 ma3 jiao3 ， xing2 ren2 bi4 sha1 di1 xia4 xing2 。
- ge4 zhong1 ren2 li4 yu2 qian4 mei3 ， qing1 dao1 xi4 wang3 chen2 zong4 heng2 。
- yan1 yun2 mi2 mang2 shui3 mian4 kuo4 ， ou1 lu4 bu4 guan3 ji1 xin1 meng2 。
- chi3 fan2 jiu3 zhou1 wu2 kuang4 tu3 ， ci3 di4 he2 de2 wu2 ren2 zheng1 。
- wo3 yu4 jue2 shui3 jie4 qi2 long3 ， wan4 qing3 bi4 zhong3 yuan1 ming2 jing1 。
- huang2 suo1 da4 li4 chen4 chun1 yu3 ， ri4 yu3 lao3 nong2 lai2 quan4 geng1 。

## 注释

## 译文

## 赏析
