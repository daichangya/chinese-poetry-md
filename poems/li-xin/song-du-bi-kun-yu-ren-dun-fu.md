---
id: li-xin-song-du-bi-kun-yu-ren-dun-fu
title: 送犊鼻裈与任敦夫
titlePinyin: song4 du2 bi2 kun1 yu3 ren4 dun1 fu1
titleSlug: song-du-bi-kun-yu-ren-dun-fu
author: 李新
authorPinyin: li3 xin1
authorSlug: li-xin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 任翁何为穷，一性共癖左。
- 不妄取芥粒，甘似西山饿。
- 短褐结郭丝，犊鼻讵穿破。
- 当时北阮贫，矫枉几太过。
- 肯揭长竿头，恐亦是奇货。
- 岂惟宜跻升，抑自利顿挫。
- 济河不撷褰，秃尾正便坐。
- 迟行少前跋，趋急或后簸。
- 刀尺初与形，虮虱已相贺。
- 平生马鞍间，髀肉已稍磨。
- 此既身之章，十年共起卧。
- 必以狐裘易，顾我应难和。
- 子赋从军乐，城垆始烦瘅。
- 服之远行迈，百步无一蹉。
- 尔来玉泉老，以此劝勤怠。
- 犹忆当时庾岭前，传衣正是普通年。
- 问道未余衣下事，寥寥千载不相传。

## 拼音
- ren4 weng1 he2 wei4 qiong2 ， yi2 xing4 gong4 pi3 zuo3 。
- bu2 wang4 qu3 jie4 li4 ， gan1 si4 xi1 shan1 e4 。
- duan3 he4 jie2 guo1 si1 ， du2 bi2 ju4 chuan1 po4 。
- dang1 shi2 bei3 ruan3 pin2 ， jiao3 wang3 ji3 tai4 guo4 。
- ken3 jie1 chang2 gan1 tou2 ， kong3 yi4 shi4 qi2 huo4 。
- qi3 wei2 yi2 ji1 sheng1 ， yi4 zi4 li4 dun4 cuo4 。
- ji4 he2 bu4 xie2 qian1 ， tu1 wei3 zheng4 bian4 zuo4 。
- chi2 xing2 shao3 qian2 ba2 ， qu1 ji2 huo4 hou4 bo4 。
- dao1 chi3 chu1 yu3 xing2 ， ji3 shi1 yi3 xiang1 he4 。
- ping2 sheng1 ma3 an1 jian1 ， bi4 rou4 yi3 shao1 mo2 。
- ci3 ji4 shen1 zhi1 zhang1 ， shi2 nian2 gong4 qi3 wo4 。
- bi4 yi3 hu2 qiu2 yi4 ， gu4 wo3 ying4 nan2 he2 。
- zi3 fu4 cong2 jun1 yue4 ， cheng2 lu2 shi3 fan2 dan1 。
- fu2 zhi1 yuan3 xing2 mai4 ， bai3 bu4 wu2 yi4 cuo1 。
- er3 lai2 yu4 quan2 lao3 ， yi3 ci3 quan4 qin2 dai4 。
- you2 yi4 dang1 shi2 yu3 ling3 qian2 ， chuan2 yi1 zheng4 shi4 pu3 tong1 nian2 。
- wen4 dao4 wei4 yu2 yi1 xia4 shi4 ， liao2 liao2 qian1 zai3 bu4 xiang1 chuan2 。

## 注释

## 译文

## 赏析
