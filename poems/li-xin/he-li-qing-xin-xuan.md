---
id: li-xin-he-li-qing-xin-xuan
title: 和李卿新轩
titlePinyin: he2 li3 qing1 xin1 xuan1
titleSlug: he-li-qing-xin-xuan
author: 李新
authorPinyin: li3 xin1
authorSlug: li-xin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宦情鲁酒薄，自意能久醒。
- 穷年太常斋，那得有夙酲。
- 将身侣记室，碧鹳趋华楹。
- 误倒名卿屣，目光如许青。
- 中台独称妙，九棘旧飞英。
- 徊翔舜岩廊，饱见重瞳明。
- 苦营便蕃归，尚顾昔管宁。
- 人言犹龙孙，去就一羽轻。
- 新轩事隐几，大胜安期生。
- 绿筿静娟娟，徙倚惊流莺。
- 翠荷乱田田，小盎摇清泠。
- 欲留妨召节，趣起料繁缨。

## 拼音
- huan4 qing2 lu3 jiu3 bao2 ， zi4 yi4 neng2 jiu3 xing3 。
- qiong2 nian2 tai4 chang2 zhai1 ， na4 de2 you3 su4 cheng2 。
- jiang1 shen1 lü3 ji4 shi4 ， bi4 guan4 qu1 hua2 ying2 。
- wu4 dao3 ming2 qing1 xi3 ， mu4 guang1 ru2 xu3 qing1 。
- zhong1 tai2 du2 cheng1 miao4 ， jiu3 ji2 jiu4 fei1 ying1 。
- huai2 xiang2 shun4 yan2 lang2 ， bao3 jian4 zhong4 tong2 ming2 。
- ku3 ying2 bian4 fan1 gui1 ， shang4 gu4 xi1 guan3 ning2 。
- ren2 yan2 you2 long2 sun1 ， qu4 jiu4 yi4 yu3 qing1 。
- xin1 xuan1 shi4 yin3 ji3 ， da4 sheng4 an1 qi1 sheng1 。
- lü4 xiao3 jing4 juan1 juan1 ， xi3 yi3 jing1 liu2 ying1 。
- cui4 he2 luan4 tian2 tian2 ， xiao3 ang4 yao2 qing1 ling2 。
- yu4 liu2 fang2 zhao4 jie2 ， qu4 qi3 liao4 fan2 ying1 。

## 注释

## 译文

## 赏析
