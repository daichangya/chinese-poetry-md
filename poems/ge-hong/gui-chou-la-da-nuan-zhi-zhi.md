---
id: ge-hong-gui-chou-la-da-nuan-zhi-zhi
title: 癸丑腊大暖志之
titlePinyin: gui3 chou3 la4 da4 nuan3 zhi4 zhi1
titleSlug: gui-chou-la-da-nuan-zhi-zhi
author: 葛洪
authorPinyin: ge3 hong2
authorSlug: ge-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁晏风裂肉，今乃顿和柔。
- 玄冥在何许，而使威令收。
- 阴冰澌已泮，础柱汗交流。
- 敝扇出故箧，老体捐轻裘。
- 细人幸煦燠，君子深噍啁。
- 天地有正气，来往无停辀。
- 春蚕而冬敖，夏假而秋揫。
- 此候或云舛，厥证良不瘳。
- 念昔有名相，死人遗道周。
- 睠焉不敢忽，顾逮一喘牛。
- 彼诚知所职，岂伊调燮羞。
- 嗟予寡所恃，隔绝明与幽。
- 罪戾不自省，胡为忧人忧。

## 拼音
- sui4 yan4 feng1 lie4 rou4 ， jin1 nai3 dun4 he2 rou2 。
- xuan2 ming2 zai4 he2 xu3 ， er2 shi3 wei1 ling4 shou1 。
- yin1 bing1 si1 yi3 pan4 ， chu3 zhu4 han4 jiao1 liu2 。
- bi4 shan4 chu1 gu4 qie4 ， lao3 ti3 juan1 qing1 qiu2 。
- xi4 ren2 xing4 xu4 yu4 ， jun1 zi3 shen1 jiao4 zhou1 。
- tian1 di4 you3 zheng4 qi4 ， lai2 wang3 wu2 ting2 zhou1 。
- chun1 can2 er2 dong1 ao2 ， xia4 jia3 er2 qiu1 jiu1 。
- ci3 hou4 huo4 yun2 chuan3 ， jue2 zheng4 liang2 bu4 chou1 。
- nian4 xi1 you3 ming2 xiang1 ， si3 ren2 yi2 dao4 zhou1 。
- juan4 yan1 bu4 gan3 hu1 ， gu4 dai3 yi4 chuan3 niu2 。
- bi3 cheng2 zhi1 suo3 zhi2 ， qi3 yi1 tiao2 xie4 xiu1 。
- jie1 yu3 gua3 suo3 shi4 ， ge2 jue2 ming2 yu3 you1 。
- zui4 li4 bu2 zi4 xing3 ， hu2 wei4 you1 ren2 you1 。

## 注释

## 译文

## 赏析
