---
id: yi-fu-wu-xi-zhong-xing-song
title: 浯溪中兴颂
titlePinyin: wu2 xi1 zhong1 xing1 song4
titleSlug: wu-xi-zhong-xing-song
author: 易祓
authorPinyin: yi4 fu2
authorSlug: yi-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湘江东西直浯溪，上有十丈中兴碑。
- 谁凿丰碑镇山曲，溪边美人美如玉。
- 想当歌颂大业时，胸蟠星斗光陆离。
- 蚕须虿尾更清劲，凛凛襟怀冰雪莹。
- 水部之文鲁公书，两翁寥寥千载余。
- 后来更有黄太史，健笔题诗起翁死。
- 一派溪流彻底清，溪边镜石坚而明。
- 我思古人不可见，水石犹作琼瑰声。
- 朅来名山访遗迹，烟雨凄迷山路湿。
- 野叟蒙头看打碑，君其问诸水边石。

## 拼音
- xiang1 jiang1 dong1 xi1 zhi2 wu2 xi1 ， shang4 you3 shi2 zhang4 zhong1 xing1 bei1 。
- shui2 zao2 feng1 bei1 zhen4 shan1 qu3 ， xi1 bian1 mei3 ren2 mei3 ru2 yu4 。
- xiang3 dang1 ge1 song4 da4 ye4 shi2 ， xiong1 pan2 xing1 dou4 guang1 lu4 li2 。
- can2 xu1 chai4 wei3 geng4 qing1 jin4 ， lin3 lin3 jin1 huai2 bing1 xue3 ying2 。
- shui3 bu4 zhi1 wen2 lu3 gong1 shu1 ， liang3 weng1 liao2 liao2 qian1 zai3 yu2 。
- hou4 lai2 geng4 you3 huang2 tai4 shi3 ， jian4 bi3 ti2 shi1 qi3 weng1 si3 。
- yi2 pai4 xi1 liu2 che4 di3 qing1 ， xi1 bian1 jing4 shi2 jian1 er2 ming2 。
- wo3 si1 gu3 ren2 bu4 ke3 jian4 ， shui3 shi2 you2 zuo4 qiong2 gui1 sheng1 。
- qie4 lai2 ming2 shan1 fang3 yi2 ji4 ， yan1 yu3 qi1 mi2 shan1 lu4 shi1 。
- ye3 sou3 meng2 tou2 kan4 da3 bei1 ， jun1 qi2 wen4 zhu1 shui3 bian1 shi2 。

## 注释

## 译文

## 赏析
