---
id: xue-ji-xuan-e-cheng-pian
title: 鄂城篇
titlePinyin: e4 cheng2 pian1
titleSlug: e-cheng-pian
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 袁山野火春风吹，惊飙万马争奔驰。
- 乌龟阪头蕃草木，化作灰烬张天飞。
- 武昌佐史皆好古，煮茗联镳访城府。
- 狂生此意复不浅，好事大家何尔汝。
- 鄂王城阙烟苍苍，鄂王宫殿波茫茫。
- 今古都卢一饷顷，不见古人虚引领。
- 亳殷丰镐已丘墟，蛮荆兴替将焉如。
- 死生建业信徒语，石盆古渡犹多鱼。
- 古人已去安足齿，近事纷纭尚如此。
- 君不见淮淝去岁是丰年，如今千里无舍烟。

## 拼音
- yuan2 shan1 ye3 huo3 chun1 feng1 chui1 ， jing1 biao1 wan4 ma3 zheng1 ben1 chi2 。
- wu1 gui1 ban3 tou2 fan1 cao3 mu4 ， hua4 zuo4 hui1 jin4 zhang1 tian1 fei1 。
- wu3 chang1 zuo3 shi3 jie1 hao3 gu3 ， zhu3 ming2 lian2 biao1 fang3 cheng2 fu3 。
- kuang2 sheng1 ci3 yi4 fu4 bu4 qian3 ， hao3 shi4 da4 jia1 he2 er3 ru3 。
- e4 wang2 cheng2 que1 yan1 cang1 cang1 ， e4 wang2 gong1 dian4 bo1 mang2 mang2 。
- jin1 gu3 dou1 lu2 yi4 xiang3 qing3 ， bu2 jian4 gu3 ren2 xu1 yin3 ling3 。
- bo2 yin1 feng1 hao4 yi3 qiu1 xu1 ， man2 jing1 xing1 ti4 jiang1 yan1 ru2 。
- si3 sheng1 jian4 ye4 xin4 tu2 yu3 ， shi2 pen2 gu3 du4 you2 duo1 yu2 。
- gu3 ren2 yi3 qu4 an1 zu2 chi3 ， jin4 shi4 fen1 yun2 shang4 ru2 ci3 。
- jun1 bu2 jian4 huai2 fei2 qu4 sui4 shi4 feng1 nian2 ， ru2 jin1 qian1 li3 wu2 she4 yan1 。

## 注释

## 译文

## 赏析
