---
id: xue-ji-xuan-chun-yin-san-shou-qi-er
title: 春阴三首  其二
titlePinyin: chun1 yin1 san1 shou3     qi2 er4
titleSlug: chun-yin-san-shou-qi-er
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 逼社窘阴雨，园花就凋零。
- 翩翩蝶翅重，好鸟无一鸣。
- 山头雾露白，簷前砌苔青。
- 旁瞻隔远到，内与愁思并。
- 县小文书省，氍茵匝莎庭。
- 举头叹世事，坐有百感生。
- 芳林堕玉蕊，垂杨结珠缨。
- 伤春复已半，忽忽难为情。
- 朅来发书箦，悼往心自冥。
- 袖手一凝𥩟，意逐飞鸢行。
- 中原政紊乱，悲角扬哀声。
- 有酒不解饮，何以解我酲。

## 拼音
- bi1 she4 jiong3 yin1 yu3 ， yuan2 hua1 jiu4 diao1 ling2 。
- pian1 pian1 die2 chi4 zhong4 ， hao3 niao3 wu2 yi4 ming2 。
- shan1 tou2 wu4 lu4 bai2 ， yan2 qian2 qi4 tai2 qing1 。
- pang2 zhan1 ge2 yuan3 dao4 ， nei4 yu3 chou2 si1 bing4 。
- xian4 xiao3 wen2 shu1 sheng3 ， qu2 yin1 za1 sha1 ting2 。
- ju3 tou2 tan4 shi4 shi4 ， zuo4 you3 bai3 gan3 sheng1 。
- fang1 lin2 duo4 yu4 rui3 ， chui2 yang2 jie2 zhu1 ying1 。
- shang1 chun1 fu4 yi3 ban4 ， hu1 hu1 nan2 wei2 qing2 。
- qie4 lai2 fa1 shu1 ze2 ， dao4 wang3 xin1 zi4 ming2 。
- xiu4 shou3 yi4 ning2 𥩟 ， yi4 zhu2 fei1 yuan1 xing2 。
- zhong1 yuan2 zheng4 wen3 luan4 ， bei1 jiao3 yang2 ai1 sheng1 。
- you3 jiu3 bu4 jie3 yin3 ， he2 yi3 jie3 wo3 cheng2 。

## 注释

## 译文

## 赏析
