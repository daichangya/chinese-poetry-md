---
id: xue-ji-xuan-he-jia-bo-xue
title: 和贾簿雪
titlePinyin: he2 jia3 bo2 xue3
titleSlug: he-jia-bo-xue
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 早起怪吾庐，去天才一尺。
- 始疑大朴还，掩尽几陈迹。
- 比屋皆可封，列土班圭璧。
- 照我烂轻明，却似初出日。
- 仰头不可见，恐是老鸦食。
- 拟倩玉川子，叫阍闻帝席。
- 穹壤合为容，事乃非人力。
- 心胆为之寒，且退然枯荻。
- 曲身今已直，促织休唧唧。
- 此意可告客，苦乏郑庄驿。
- 履霜至坚冰，何当介如石。
- 鹁鸪有逐妇，相从如娣姪。
- 饥蹲苦树颠，到夜无入室。
- 自蜡登山屐，借问何所适。
- 我亦无所适，皜皜期太乙。
- 庶见太昊氏，鹢视剖我臆。

## 拼音
- zao3 qi3 guai4 wu2 lu2 ， qu4 tian1 cai2 yi4 chi3 。
- shi3 yi2 da4 pu3 hai2 ， yan3 jin4 ji3 chen2 ji4 。
- bi3 wu1 jie1 ke3 feng1 ， lie4 tu3 ban1 gui1 bi4 。
- zhao4 wo3 lan4 qing1 ming2 ， que4 si4 chu1 chu1 ri4 。
- yang3 tou2 bu4 ke3 jian4 ， kong3 shi4 lao3 ya1 shi2 。
- ni3 qian4 yu4 chuan1 zi3 ， jiao4 hun1 wen2 di4 xi2 。
- qiong2 rang3 he2 wei4 rong2 ， shi4 nai3 fei1 ren2 li4 。
- xin1 dan3 wei4 zhi1 han2 ， qie3 tui4 ran2 ku1 di2 。
- qu3 shen1 jin1 yi3 zhi2 ， cu4 zhi1 xiu1 ji1 ji1 。
- ci3 yi4 ke3 gao4 ke4 ， ku3 fa2 zheng4 zhuang1 yi4 。
- lü3 shuang1 zhi4 jian1 bing1 ， he2 dang1 jie4 ru2 shi2 。
- bo2 gu1 you3 zhu2 fu4 ， xiang1 cong2 ru2 di4 zhi2 。
- ji1 dun1 ku3 shu4 dian1 ， dao4 ye4 wu2 ru4 shi4 。
- zi4 la4 deng1 shan1 ji1 ， jie4 wen4 he2 suo3 shi4 。
- wo3 yi4 wu2 suo3 shi4 ， hao4 hao4 qi1 tai4 yi3 。
- shu4 jian4 tai4 hao4 shi4 ， yi4 shi4 pou1 wo3 yi4 。

## 注释

## 译文

## 赏析
