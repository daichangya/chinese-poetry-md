---
id: xue-ji-xuan-dai-zhe-jie-zhi
title: 代者介至
titlePinyin: dai4 zhe3 jie4 zhi4
titleSlug: dai-zhe-jie-zhi
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 县道简书密，束身急于绳。
- 况复多难时，匈奴亟凭陵。
- 忧危内外竞，凛若凭春冰。
- 鞭笞苦不痛，何恤寡与矜。
- 初心岂得在，反身但兢兢。
- 安得事大好，官籍知有承。
- 屈指计来月，瓜期闰云增。
- 彼乃未易到，吾行重难能。
- 百里半九十，终更讱阶升。
- 社雨晚来急，春天雾梦梦。
- 清淮万胡马，咫尺方沸腾。
- 朞年念天远，归飞恨无䎖。
- 慇懃谓典吏，用之笔缄縢。

## 拼音
- xian4 dao4 jian3 shu1 mi4 ， shu4 shen1 ji2 yu2 sheng2 。
- kuang4 fu4 duo1 nan2 shi2 ， xiong1 nu2 ji2 ping2 ling2 。
- you1 wei1 nei4 wai4 jing4 ， lin3 ruo4 ping2 chun1 bing1 。
- bian1 chi1 ku3 bu2 tong4 ， he2 xu4 gua3 yu3 jin1 。
- chu1 xin1 qi3 de2 zai4 ， fan3 shen1 dan4 jing1 jing1 。
- an1 de2 shi4 da4 hao3 ， guan1 ji2 zhi1 you3 cheng2 。
- qu1 zhi3 ji4 lai2 yue4 ， gua1 qi1 run4 yun2 zeng1 。
- bi3 nai3 wei4 yi4 dao4 ， wu2 xing2 zhong4 nan2 neng2 。
- bai3 li3 ban4 jiu3 shi2 ， zhong1 geng4 ren4 jie1 sheng1 。
- she4 yu3 wan3 lai2 ji2 ， chun1 tian1 wu4 meng4 meng4 。
- qing1 huai2 wan4 hu2 ma3 ， zhi3 chi3 fang1 fei4 teng2 。
- ji1 nian2 nian4 tian1 yuan3 ， gui1 fei1 hen4 wu2 zeng1 。
- yin1 qin2 wei4 dian3 li4 ， yong4 zhi1 bi3 jian1 teng2 。

## 注释

## 译文

## 赏析
