---
id: xue-ji-xuan-xi-shan-ye-bu
title: 西山野步
titlePinyin: xi1 shan1 ye3 bu4
titleSlug: xi-shan-ye-bu
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雨夏作晴天，浮云带溶泄。
- 西山旦驱马，踏破苍崖翠。
- 寒泉涨新绿，决决鸣环佩。
- 上有吴郊畤，九曲羊肠细。
- 筑阁听松风，缥渺江无际。
- 野僧喜客来，一见心已醉。
- 竹萌荐盘餐，玉切琅玕碎。
- 吟哦壁间诗，恍与古人对。
- 时发一笑粲，韶闻殆忘味。
- 清游淡何营，不知夕将至。
- 岸巾步箬谷，欲往叵自遂。
- 酌此菩萨泉，为澣濯恶世。

## 拼音
- yu3 xia4 zuo4 qing2 tian1 ， fu2 yun2 dai4 rong2 xie4 。
- xi1 shan1 dan4 qu1 ma3 ， ta4 po4 cang1 ya2 cui4 。
- han2 quan2 zhang3 xin1 lü4 ， jue2 jue2 ming2 huan2 pei4 。
- shang4 you3 wu2 jiao1 zhi4 ， jiu3 qu1 yang2 chang2 xi4 。
- zhu4 ge2 ting1 song1 feng1 ， piao3 miao3 jiang1 wu2 ji4 。
- ye3 seng1 xi3 ke4 lai2 ， yi2 jian4 xin1 yi3 zui4 。
- zhu2 meng2 jian4 pan2 can1 ， yu4 qie4 lang2 gan1 sui4 。
- yin2 e2 bi4 jian1 shi1 ， huang3 yu3 gu3 ren2 dui4 。
- shi2 fa1 yi2 xiao4 can4 ， shao2 wen2 dai4 wang4 wei4 。
- qing1 you2 dan4 he2 ying2 ， bu4 zhi1 xi1 jiang1 zhi4 。
- an4 jin1 bu4 ruo4 gu3 ， yu4 wang3 po3 zi4 sui4 。
- zhuo2 ci3 pu2 sa4 quan2 ， wei4 huan4 zhuo2 e4 shi4 。

## 注释

## 译文

## 赏析
