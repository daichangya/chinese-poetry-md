---
id: xue-ji-xuan-gui-you-xing
title: 贵游行
titlePinyin: gui4 you2 xing2
titleSlug: gui-you-xing
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 沙堤大盖何穹窿，底人佩玉鞍蒙狨。
- 傔如熊虎马游龙，谁何出入咸阳宫。
- 笑刀瓠体颜芙蓉，步趋持重为雍容。
- 诸侯爰统掌百工，调元为职裨九重。
- 万钱一食声鼓钟，犹言下筯终无从。
- 异时糠噉肠不充，家徒壁立其室蓬。
- 抄撮语丽文雕虫，绘为绣句欺南宫。
- 不分菽麦俦知侬，且无万卷浇胸中。
- 脂韦媕婀陈小忠，竭民膏髓自为功。
- 榻前触事惟迎逢，肯思责难始为恭。
- 君王谓贤拜三公，门如沸汤贿赂通。
- 财侔县官邑侯封，积金犹欲齐灊崈。
- 家有钱炉非范铜，卖官鬻狱扬成风。
- 后房的灿燕支红，皆民女妇来无踪。
- 有忧失得常忡忡，杀贤贼能摧英雄。
- 汲将同类塞要冲，害苗之心饶蝗螽。
- 忽弯射羿逢蒙弓，怡然自得豁心胸。
- 黯如抹漆何赤衷，问人自欺咤匪躬。
- 高自标置人盲聋，言立便拟称儒宗。
- 学禅逃俗坐谈空，元非友朋相磨砻。
- 世间将谓无轲雄，言出波流士与农。
- 却矜巧宦官既穹，笑伊鲁儒嗟道穷。
- 那知达人节青松，眎而土苴及蛆虫。
- 古今异时理道同，奸邪未必皆令终。
- 君不见晋朝失国隳金墉，为奴为胔岂惟怀愍巡北戎。

## 拼音
- sha1 di1 da4 gai4 he2 qiong2 long2 ， di3 ren2 pei4 yu4 an1 meng2 rong2 。
- qian4 ru2 xiong2 hu3 ma3 you2 long2 ， shui2 he2 chu1 ru4 xian2 yang2 gong1 。
- xiao4 dao1 hu4 ti3 yan2 fu2 rong2 ， bu4 qu1 chi2 zhong4 wei4 yong1 rong2 。
- zhu1 hou2 yuan2 tong3 zhang3 bai3 gong1 ， tiao2 yuan2 wei4 zhi2 bi4 jiu3 chong2 。
- wan4 qian2 yi4 shi2 sheng1 gu3 zhong1 ， you2 yan2 xia4 zhu4 zhong1 wu2 cong2 。
- yi4 shi2 kang1 dan4 chang2 bu4 chong1 ， jia1 tu2 bi4 li4 qi2 shi4 peng2 。
- chao1 cuo1 yu3 li4 wen2 diao1 chong2 ， hui4 wei4 xiu4 ju4 qi1 nan2 gong1 。
- bu4 fen1 shu1 mai4 chou2 zhi1 nong2 ， qie3 wu2 wan4 juan4 jiao1 xiong1 zhong1 。
- zhi1 wei2 an1 e1 chen2 xiao3 zhong1 ， jie2 min2 gao1 sui3 zi4 wei4 gong1 。
- ta4 qian2 chu4 shi4 wei2 ying2 feng2 ， ken3 si1 ze2 nan4 shi3 wei4 gong1 。
- jun1 wang2 wei4 xian2 bai4 san1 gong1 ， men2 ru2 fei4 tang1 hui4 lu4 tong1 。
- cai2 mou2 xian4 guan1 yi4 hou2 feng1 ， ji1 jin1 you2 yu4 qi2 qian2 chong2 。
- jia1 you3 qian2 lu2 fei1 fan4 tong2 ， mai4 guan1 yu4 yu4 yang2 cheng2 feng1 。
- hou4 fang2 de0 can4 yan4 zhi1 hong2 ， jie1 min2 nü3 fu4 lai2 wu2 zong1 。
- you3 you1 shi1 de2 chang2 chong1 chong1 ， sha1 xian2 zei2 neng2 cui1 ying1 xiong2 。
- ji2 jiang1 tong2 lei4 sai1 yao4 chong1 ， hai4 miao2 zhi1 xin1 rao2 huang2 zhong1 。
- hu1 wan1 she4 yi4 feng2 meng2 gong1 ， yi2 ran2 zi4 de2 huo1 xin1 xiong1 。
- an4 ru2 mo3 qi1 he2 chi4 zhong1 ， wen4 ren2 zi4 qi1 zha4 fei3 gong1 。
- gao1 zi4 biao1 zhi4 ren2 mang2 long2 ， yan2 li4 bian4 ni3 cheng1 ru2 zong1 。
- xue2 chan2 tao2 su2 zuo4 tan2 kong1 ， yuan2 fei1 you3 peng2 xiang1 mo2 long2 。
- shi4 jian1 jiang1 wei4 wu2 ke1 xiong2 ， yan2 chu1 bo1 liu2 shi4 yu3 nong2 。
- que4 jin1 qiao3 huan4 guan1 ji4 qiong2 ， xiao4 yi1 lu3 ru2 jie1 dao4 qiong2 。
- na4 zhi1 da2 ren2 jie2 qing1 song1 ， shi4 er2 tu3 ju1 ji2 qu1 chong2 。
- gu3 jin1 yi4 shi2 li3 dao4 tong2 ， jian1 xie2 wei4 bi4 jie1 ling4 zhong1 。
- jun1 bu2 jian4 jin4 chao2 shi1 guo2 hui1 jin1 yong1 ， wei4 nu2 wei4 zi4 qi3 wei2 huai2 min3 xun2 bei3 rong2 。

## 注释

## 译文

## 赏析
