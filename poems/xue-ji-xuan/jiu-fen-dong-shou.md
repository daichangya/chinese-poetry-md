---
id: xue-ji-xuan-jiu-fen-dong-shou
title: 九奋 东首
titlePinyin: jiu3 fen4   dong1 shou3
titleSlug: jiu-fen-dong-shou
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 愁城结余之方寸兮，罗累千之雉堞。
- 缭其外惟怨水兮，如褰裳之不可涉。
- 揖输般俾攻以械兮，诉余曰罔克。
- 砺利刃而斩其关兮，碍重门而莫得。
- 登东丘而延伫兮，见沧溟之滉瀁。
- 深湛漫兮，受百川之漭漭。
- 朝与夕有汐潮兮，冉冉来而西涨。
- 江河之波倒流而西倾兮，溯崇丘而以上。
- 欻忽洄流兮已往，来孰使之然兮去谁与让。
- 曰夏后之勤劳兮，导川流之归王。
- 执玉帛而朝万邦兮，凌会稽而会计。
- 穆百神之受其职兮，罔或不至。
- 琐防风氏之恃修躯兮，朝宗敢后。
- 缺我析兮破齐斧，骨专车兮以徇于天下。
- 于越守东藩而奉其祀兮，盛侵淫于中世。
- 句践王兮始大，北争衡兮吴会。
- 栖会稽而几不免其身兮，惟种蠡之与谋。
- 朝尝胆以苦身兮，将反之于寇雠。
- 吴夫差之不仁兮，忍阖庐之余恨。
- 甘虫蠹心兮，尚不腼乎其面。
- 说妖女而筑姑苏兮，咈胥臣之闷闷。
- 乘鸱夷而蹈斤沟兮，不及夫椒之亲见。
- 麋鹿游于吴宫兮，火灾兴于探燕。
- 羌伯越于中原兮，通舟梁于梁宋。
- 痛曾孙之殒其绪兮，西面朝于云梦。
- 鄂渚豫章有虎狼之遗迹兮，曾不知其所重。
- 虚钟离而徕封豕兮，宁待我师之所控。
- 心招摇兮故丘，将蹈海兮袭沧流。
- 望鲸鲵兮山峙，蹇产吾心兮索然无气。

## 拼音
- chou2 cheng2 jie2 yu2 zhi1 fang1 cun4 xi1 ， luo2 lei4 qian1 zhi1 zhi4 die2 。
- liao2 qi2 wai4 wei2 yuan4 shui3 xi1 ， ru2 qian1 shang0 zhi1 bu4 ke3 she4 。
- yi1 shu1 ban1 bi3 gong1 yi3 xie4 xi1 ， su4 yu2 yue1 wang3 ke4 。
- li4 li4 ren4 er2 zhan3 qi2 guan1 xi1 ， ai4 zhong4 men2 er2 mo4 de2 。
- deng1 dong1 qiu1 er2 yan2 zhu4 xi1 ， jian4 cang1 ming2 zhi1 huang4 yang3 。
- shen1 zhan4 man4 xi1 ， shou4 bai3 chuan1 zhi1 mang3 mang3 。
- chao2 yu3 xi1 you3 xi1 chao2 xi1 ， ran3 ran3 lai2 er2 xi1 zhang3 。
- jiang1 he2 zhi1 bo1 dao3 liu2 er2 xi1 qing1 xi1 ， su4 chong2 qiu1 er2 yi3 shang4 。
- chua1 hu1 hui2 liu2 xi1 yi3 wang3 ， lai2 shu2 shi3 zhi1 ran2 xi1 qu4 shui2 yu3 rang4 。
- yue1 xia4 hou4 zhi1 qin2 lao2 xi1 ， dao3 chuan1 liu2 zhi1 gui1 wang2 。
- zhi2 yu4 bo2 er2 chao2 wan4 bang1 xi1 ， ling2 hui4 ji1 er2 kuai4 ji4 。
- mu4 bai3 shen2 zhi1 shou4 qi2 zhi2 xi1 ， wang3 huo4 bu2 zhi4 。
- suo3 fang2 feng1 shi4 zhi1 shi4 xiu1 qu1 xi1 ， chao2 zong1 gan3 hou4 。
- que1 wo3 xi1 xi1 po4 qi2 fu3 ， gu3 zhuan1 che1 xi1 yi3 xun4 yu2 tian1 xia4 。
- yu2 yue4 shou3 dong1 fan1 er2 feng4 qi2 si4 xi1 ， sheng4 qin1 yin2 yu2 zhong1 shi4 。
- ju4 jian4 wang2 xi1 shi3 da4 ， bei3 zheng1 heng2 xi1 wu2 hui4 。
- qi1 hui4 ji1 er2 ji3 bu4 mian3 qi2 shen1 xi1 ， wei2 zhong3 li2 zhi1 yu3 mou2 。
- chao2 chang2 dan3 yi3 ku3 shen1 xi1 ， jiang1 fan3 zhi1 yu2 kou4 chou2 。
- wu2 fu1 cha4 zhi1 bu4 ren2 xi1 ， ren3 he2 lu2 zhi1 yu2 hen4 。
- gan1 chong2 du4 xin1 xi1 ， shang4 bu4 mian3 hu1 qi2 mian4 。
- shuo1 yao1 nü3 er2 zhu4 gu1 su1 xi1 ， fu2 xu1 chen2 zhi1 men1 men1 。
- cheng2 chi1 yi2 er2 dao3 jin1 gou1 xi1 ， bu4 ji2 fu1 jiao1 zhi1 qin1 jian4 。
- mi2 lu4 you2 yu2 wu2 gong1 xi1 ， huo3 zai1 xing1 yu2 tan4 yan4 。
- qiang1 bo2 yue4 yu2 zhong1 yuan2 xi1 ， tong1 zhou1 liang2 yu2 liang2 song4 。
- tong4 zeng1 sun1 zhi1 yun3 qi2 xu4 xi1 ， xi1 mian4 chao2 yu2 yun2 meng4 。
- e4 zhu3 yu4 zhang1 you3 hu3 lang2 zhi1 yi2 ji4 xi1 ， ceng2 bu4 zhi1 qi2 suo3 zhong4 。
- xu1 zhong1 li2 er2 lai2 feng1 shi3 xi1 ， ning2 dai4 wo3 shi1 zhi1 suo3 kong4 。
- xin1 zhao1 yao2 xi1 gu4 qiu1 ， jiang1 dao3 hai3 xi1 xi2 cang1 liu2 。
- wang4 jing1 ni2 xi1 shan1 zhi4 ， jian3 chan3 wu2 xin1 xi1 suo3 ran2 wu2 qi4 。

## 注释

## 译文

## 赏析
