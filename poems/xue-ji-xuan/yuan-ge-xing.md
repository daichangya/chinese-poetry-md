---
id: xue-ji-xuan-yuan-ge-xing
title: 怨歌行
titlePinyin: yuan4 ge1 xing2
titleSlug: yuan-ge-xing
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 男儿多负心，女心良易知。
- 琴音和且谐，何以得淫思。
- 文君慕相如，慇懃夜于飞。
- 不惜鹔鹴裘，愁成远山眉。
- 茂陵独何事，为颦效东施。
- 兴言念畴昔，卿红怳如玑。
- 弹作白头吟，深心写琴诗。
- 郎听弦上声，妾志终不移。
- 清商感人情，两意亦以非。
- 文君获所愿，相如悟沈迷。
- 宁能已消渴，琴台遂同归。
- 妾欲理丝桐，丝桐亮以悲。
- 谓言无终极，当非长别离。

## 拼音
- nan2 er2 duo1 fu4 xin1 ， nü3 xin1 liang2 yi4 zhi1 。
- qin2 yin1 he2 qie3 xie2 ， he2 yi3 de2 yin2 si1 。
- wen2 jun1 mu4 xiang1 ru2 ， yin1 qin2 ye4 yu2 fei1 。
- bu4 xi1 su4 shuang1 qiu2 ， chou2 cheng2 yuan3 shan1 mei2 。
- mao4 ling2 du2 he2 shi4 ， wei4 pin2 xiao4 dong1 shi1 。
- xing1 yan2 nian4 chou2 xi1 ， qing1 hong2 huang3 ru2 ji1 。
- tan2 zuo4 bai2 tou2 yin2 ， shen1 xin1 xie3 qin2 shi1 。
- lang2 ting1 xian2 shang4 sheng1 ， qie4 zhi4 zhong1 bu4 yi2 。
- qing1 shang1 gan3 ren2 qing2 ， liang3 yi4 yi4 yi3 fei1 。
- wen2 jun1 huo4 suo3 yuan4 ， xiang1 ru2 wu4 shen3 mi2 。
- ning2 neng2 yi3 xiao1 ke3 ， qin2 tai2 sui4 tong2 gui1 。
- qie4 yu4 li3 si1 tong2 ， si1 tong2 liang4 yi3 bei1 。
- wei4 yan2 wu2 zhong1 ji2 ， dang1 fei1 chang2 bie2 li2 。

## 注释

## 译文

## 赏析
