---
id: xue-ji-xuan-zhi-shi
title: 志事
titlePinyin: zhi4 shi4
titleSlug: zhi-shi
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生之辰，六月甲戌。
- 师伯清尘，羲和纳日。
- 粤有氛祲，南自筚门。
- 轮囷扶疏，英如白云。
- 高减储胥，来循轨道。
- 面阻清池，岐分缭绕。
- 玦如隄立，不即我庭。
- 直建千房，视左为荣。
- 载明载灭，载高载卑。
- 甲夜筹三，侵寻以微。
- 外户如之何，秋空澄霁。
- 庭内如之何，静无纤曀。
- 我门我籞，岂伊异人。
- 何吉何凶，祥谶谁询。
- 发书占之，日音受征。
- 公正司辰，廉贞变起。
- 时维宽大，斗建移申。
- 律中参阳，干庚岁寅。
- 庚刑甲禄，三合离乡。
- 王墓加临，金刚火强。
- 白维王气，金方火死。
- 从革之占，庶乎近止。
- 我非瞽史，讵易谈天。
- 祸福由人，无论未然。
- 睠言常度，时曰休祥。
- 尚疑白眚，为沴为殃。
- 皇天降异，岂缘微物。
- 霆击飞霜，其何能忽。
- 我顾休明，阙然腼汗。
- 可无大戾，天为谪见。
- 妖星垂象，尚克陨之。
- 酒血红杯，亦既泯之。
- 卬绾阴诛，尚容改悔。
- 变见之来，庶无大罪。
- 皇天降威，谓我修省。
- 夕之朝之，敢忘申儆。
- 战战兢兢，念此天变。
- 蔚炳如之何，无思革面。

## 拼音
- wo3 sheng1 zhi1 chen2 ， liu4 yue4 jia3 xu1 。
- shi1 bo2 qing1 chen2 ， xi1 he2 na4 ri4 。
- yue4 you3 fen1 jin4 ， nan2 zi4 bi4 men2 。
- lun2 qun1 fu2 shu1 ， ying1 ru2 bai2 yun2 。
- gao1 jian3 chu3 xu1 ， lai2 xun2 gui3 dao4 。
- mian4 zu3 qing1 chi2 ， qi2 fen1 liao2 rao4 。
- jue2 ru2 di1 li4 ， bu4 ji2 wo3 ting2 。
- zhi2 jian4 qian1 fang2 ， shi4 zuo3 wei4 rong2 。
- zai3 ming2 zai3 mie4 ， zai3 gao1 zai3 bei1 。
- jia3 ye4 chou2 san1 ， qin1 xun2 yi3 wei1 。
- wai4 hu4 ru2 zhi1 he2 ， qiu1 kong1 cheng2 ji4 。
- ting2 nei4 ru2 zhi1 he2 ， jing4 wu2 xian1 yi4 。
- wo3 men2 wo3 yu4 ， qi3 yi1 yi4 ren2 。
- he2 ji2 he2 xiong1 ， xiang2 chen4 shui2 xun2 。
- fa1 shu1 zhan4 zhi1 ， ri4 yin1 shou4 zheng1 。
- gong1 zheng4 si1 chen2 ， lian2 zhen1 bian4 qi3 。
- shi2 wei2 kuan1 da4 ， dou4 jian4 yi2 shen1 。
- lü4 zhong1 can1 yang2 ， gan1 geng1 sui4 yin2 。
- geng1 xing2 jia3 lu4 ， san1 he2 li2 xiang1 。
- wang2 mu4 jia1 lin2 ， jin1 gang1 huo3 qiang2 。
- bai2 wei2 wang2 qi4 ， jin1 fang1 huo3 si3 。
- cong2 ge2 zhi1 zhan4 ， shu4 hu1 jin4 zhi3 。
- wo3 fei1 gu3 shi3 ， ju4 yi4 tan2 tian1 。
- huo4 fu2 you2 ren2 ， wu2 lun4 wei4 ran2 。
- juan4 yan2 chang2 du4 ， shi2 yue1 xiu1 xiang2 。
- shang4 yi2 bai2 sheng3 ， wei4 li4 wei4 yang1 。
- huang2 tian1 jiang4 yi4 ， qi3 yuan2 wei1 wu4 。
- ting2 ji1 fei1 shuang1 ， qi2 he2 neng2 hu1 。
- wo3 gu4 xiu1 ming2 ， que1 ran2 mian3 han4 。
- ke3 wu2 da4 li4 ， tian1 wei4 zhe2 jian4 。
- yao1 xing1 chui2 xiang4 ， shang4 ke4 yun3 zhi1 。
- jiu3 xue4 hong2 bei1 ， yi4 ji4 min3 zhi1 。
- ang2 wan3 yin1 zhu1 ， shang4 rong2 gai3 hui3 。
- bian4 jian4 zhi1 lai2 ， shu4 wu2 da4 zui4 。
- huang2 tian1 jiang4 wei1 ， wei4 wo3 xiu1 sheng3 。
- xi1 zhi1 chao2 zhi1 ， gan3 wang4 shen1 jing3 。
- zhan4 zhan4 jing1 jing1 ， nian4 ci3 tian1 bian4 。
- wei4 bing3 ru2 zhi1 he2 ， wu2 si1 ge2 mian4 。

## 注释

## 译文

## 赏析
