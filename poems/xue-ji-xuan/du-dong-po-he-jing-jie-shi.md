---
id: xue-ji-xuan-du-dong-po-he-jing-jie-shi
title: 读东坡和靖节诗
titlePinyin: du2 dong1 po1 he2 jing4 jie2 shi1
titleSlug: du-dong-po-he-jing-jie-shi
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我读渊明诗，颇识诗外意。
- 坡公继逸响，个中有佳思。
- 取友百世上，古来独二士。
- 陶固泉石人，苏则廊庙器。
- 出处了无同，声名都自异。
- 往来不可作，矧复通姓字。
- 神交定忘形，饮食尚知味。
- 蕤宾中声律，片铁犹应类。
- 兹文在尼父，为复昌旦事。
- 今时道古语，莫作今世视。
- 以我思惟心，充彼刚大气。
- 芥子纳须弥，谁信略相似。

## 拼音
- wo3 du2 yuan1 ming2 shi1 ， po1 shi2 shi1 wai4 yi4 。
- po1 gong1 ji4 yi4 xiang3 ， ge4 zhong1 you3 jia1 si1 。
- qu3 you3 bai3 shi4 shang4 ， gu3 lai2 du2 er4 shi4 。
- tao2 gu4 quan2 shi2 ren2 ， su1 ze2 lang2 miao4 qi4 。
- chu1 chu4 le0 wu2 tong2 ， sheng1 ming2 dou1 zi4 yi4 。
- wang3 lai2 bu4 ke3 zuo4 ， shen3 fu4 tong1 xing4 zi4 。
- shen2 jiao1 ding4 wang4 xing2 ， yin3 shi2 shang4 zhi1 wei4 。
- rui2 bin1 zhong1 sheng1 lü4 ， pian4 tie3 you2 ying4 lei4 。
- zi1 wen2 zai4 ni2 fu4 ， wei4 fu4 chang1 dan4 shi4 。
- jin1 shi2 dao4 gu3 yu3 ， mo4 zuo4 jin1 shi4 shi4 。
- yi3 wo3 si1 wei2 xin1 ， chong1 bi3 gang1 da4 qi4 。
- jie4 zi3 na4 xu1 mi2 ， shui2 xin4 lüe4 xiang1 si4 。

## 注释

## 译文

## 赏析
