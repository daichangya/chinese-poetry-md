---
id: xue-ji-xuan-qie-bo-ming
title: 妾薄命
titlePinyin: qie4 bo2 ming4
titleSlug: qie-bo-ming
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鱼生蒲藻中，河水以为依。
- 倾河竭其波，鱼藻当何归。
- 妾作君家妇，君时尚卑微。
- 勤身纴丝纩，夜午不下机。
- 悯君书幌劳，宁教食无薇。
- 缉缉儿与女，号寒复啼饥。
- 怜之小颜色，饤饾挛斑衣。
- 君登名利场，妾喜神欲飞。
- 今君位通侯，蚩头建黄扉。
- 忍令家人子，举动生光辉。
- 妾昔颜如花，因君损芳菲。
- 君去春无迹，潸然泪红玑。
- 自怜承事君，为他筯头肥。
- 妾命薄如纸，虚床但歔欷。
- 忆昔在家日，憨痴弄庭闱。
- 爷娘念娇子，深心爱其颀。
- 人间愁未知，结发为君妃。
- 姑嫜时在堂，色养亲无违。
- 慇懃百憔悴，可道才依稀。
- 谁言当见君，崇高位巍巍。
- 君官知渐穹，人事觉已非。
- 非关君二三，妾貌凋寒威。
- 恨无长门赋，可以使君矶。
- 更长不再眠，入户多蛜蝛。
- 妾有青绮琴，愁来为君挥。
- 琴诗无别意，黄绿忧裳衣。
- 昔作掌上珠，今逐驾下𬴂。
- 珠藏不复媚，车行在观旗。
- 幸君且留连，知音世诚希。
- 岁寒须见梅，何花耐凗溰。

## 拼音
- yu2 sheng1 pu2 zao3 zhong1 ， he2 shui3 yi3 wei2 yi1 。
- qing1 he2 jie2 qi2 bo1 ， yu2 zao3 dang1 he2 gui1 。
- qie4 zuo4 jun1 jia1 fu4 ， jun1 shi2 shang4 bei1 wei1 。
- qin2 shen1 ren4 si1 kuang4 ， ye4 wu3 bu2 xia4 ji1 。
- min3 jun1 shu1 huang3 lao2 ， ning2 jiao4 shi2 wu2 wei1 。
- ji1 ji1 er2 yu3 nü3 ， hao4 han2 fu4 ti2 ji1 。
- lian2 zhi1 xiao3 yan2 se4 ， ding4 dou4 luan2 ban1 yi1 。
- jun1 deng1 ming2 li4 chang3 ， qie4 xi3 shen2 yu4 fei1 。
- jin1 jun1 wei4 tong1 hou2 ， chi1 tou2 jian4 huang2 fei1 。
- ren3 ling4 jia1 ren2 zi3 ， ju3 dong4 sheng1 guang1 hui1 。
- qie4 xi1 yan2 ru2 hua1 ， yin1 jun1 sun3 fang1 fei1 。
- jun1 qu4 chun1 wu2 ji4 ， shan1 ran2 lei4 hong2 ji1 。
- zi4 lian2 cheng2 shi4 jun1 ， wei4 ta1 zhu4 tou2 fei2 。
- qie4 ming4 bao2 ru2 zhi3 ， xu1 chuang2 dan4 xu1 xi1 。
- yi4 xi1 zai4 jia1 ri4 ， han1 chi1 nong4 ting2 wei2 。
- ye2 niang2 nian4 jiao1 zi3 ， shen1 xin1 ai4 qi2 qi2 。
- ren2 jian1 chou2 wei4 zhi1 ， jie2 fa4 wei4 jun1 fei1 。
- gu1 zhang1 shi2 zai4 tang2 ， se4 yang3 qin1 wu2 wei2 。
- yin1 qin2 bai3 qiao2 cui4 ， ke3 dao4 cai2 yi1 xi1 。
- shui2 yan2 dang1 jian4 jun1 ， chong2 gao1 wei4 wei1 wei1 。
- jun1 guan1 zhi1 jian4 qiong2 ， ren2 shi4 jue2 yi3 fei1 。
- fei1 guan1 jun1 er4 san1 ， qie4 mao4 diao1 han2 wei1 。
- hen4 wu2 chang2 men2 fu4 ， ke3 yi3 shi3 jun1 ji1 。
- geng4 chang2 bu2 zai4 mian2 ， ru4 hu4 duo1 yi1 wei1 。
- qie4 you3 qing1 qi3 qin2 ， chou2 lai2 wei4 jun1 hui1 。
- qin2 shi1 wu2 bie2 yi4 ， huang2 lü4 you1 shang0 yi1 。
- xi1 zuo4 zhang3 shang4 zhu1 ， jin1 zhu2 jia4 xia4 fei1 。
- zhu1 cang2 bu2 fu4 mei4 ， che1 xing2 zai4 guan1 qi2 。
- xing4 jun1 qie3 liu2 lian2 ， zhi1 yin1 shi4 cheng2 xi1 。
- sui4 han2 xu1 jian4 mei2 ， he2 hua1 nai4 cui1 ai2 。

## 注释

## 译文

## 赏析
