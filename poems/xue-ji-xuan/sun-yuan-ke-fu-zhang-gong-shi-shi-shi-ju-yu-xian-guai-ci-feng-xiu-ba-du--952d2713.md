---
id: xue-ji-xuan-sun-yuan-ke-fu-zhang-gong-shi-shi-shi-ju-yu-xian-guai-ci-feng-xiu-ba-du--952d2713
title: 孙元可赋张公石室诗句语险怪辞峰秀拔读之如神游洞府而陵果为之奔属也非身行此洞不知此诗之工盖其质似卢仝而文丽多之如又加鞭当千里一瞬其视刘叉马异得名浪矣诗文与我过当诚无足以当之牵韵勉酬真添薪煮箦之举
titlePinyin: sun1 yuan2 ke3 fu4 zhang1 gong1 shi2 shi4 shi1 ju4 yu3 xian3 guai4 ci2 feng1 xiu4 ba2 du2 zhi1 ru2 shen2 you2 dong4 fu3 er2 ling2 guo3 wei4 zhi1 ben1 shu3 ye3 fei1 shen1 xing2 ci3 dong4 bu4 zhi1 ci3 shi1 zhi1 gong1 gai4 qi2 zhi4 si4 lu2 tong2 er2 wen2 li4 duo1 zhi1 ru2 you4 jia1 bian1 dang1 qian1 li3 yi2 shun4 qi2 shi4 liu2 cha1 ma3 yi4 de2 ming2 lang4 yi3 shi1 wen2 yu3 wo3 guo4 dang1 cheng2 wu2 zu2 yi3 dang1 zhi1 qian1 yun4 mian3 chou2 zhen1 tian1 xin1 zhu3 ze2 zhi1 ju3
titleSlug: sun-yuan-ke-fu-zhang-gong-shi-shi-shi-ju-yu-xian-guai-ci-feng-xiu-ba-du--952d2713
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见谈天衍有言，九州之大惟一州，无论青冀并营幽。
- 我其放言学邹子，将子听之无我尤。
- 我骑一纸白馿子，趷梯趷塔走上南山头。
- 万里以意行，一息不暂留。
- 谽谺到空洞，且作秉烛游。
- 呼来混沌老蝙蝠，尔作精怪我则不。
- 从教激风怒窍拔木折石，一去旬有五日而后返，但是有户则可由。
- 积苏累块虽云巧，达观只与蚁壤侔。
- 我有五云车，驾以六苍虬。
- 日月行已揭，无人触虚舟。
- 何曾见尔悬旌鸣佩朗装欲飞动，玉柱校立直以修。
- 大挠甲子有穷尽，尔乃禄命难考求。
- 皇天大地仅若一鸡子，金乌玉兔衔得晓夜作箭浮。
- 我不知尔许事，政觉两耳风飂飂。
- 托死不复生，一死可作道者流。
- 况乃汉时五斗米师星河耿双眸，石坛一坐一千岁，坐视生灭水上沤。
- 水上沤，且罢休。
- 休无休于无作，乐无乐于无忧。
- 仙人与世人，寿夭如相酬。
- 清清爰静爰自正，此举独步不可俦。
- 信是神仙足官府，蜂房户牖封君侯。
- 我偶作此言，不比亦不周。
- 为何孙卿子，谓我阮与刘。
- 为我谢孙子，我才愧尔天一陬。
- 不如且饮酒，耳热徒歌讴，可以销遣绵绵不断万古之悲愁。
- 悲愁销遣几时尽，万古之后重有万古来悠悠。

## 拼音
- jun1 bu2 jian4 tan2 tian1 yan3 you3 yan2 ， jiu3 zhou1 zhi1 da4 wei2 yi4 zhou1 ， wu2 lun4 qing1 ji4 bing4 ying2 you1 。
- wo3 qi2 fang4 yan2 xue2 zou1 zi3 ， jiang1 zi3 ting1 zhi1 wu2 wo3 you2 。
- wo3 qi2 yi4 zhi3 bai2 lu2 zi3 ， ke1 ti1 ke1 ta3 zou3 shang4 nan2 shan1 tou2 。
- wan4 li3 yi3 yi4 xing2 ， yi4 xi1 bu2 zan4 liu2 。
- han1 xia1 dao4 kong1 dong4 ， qie3 zuo4 bing3 zhu2 you2 。
- hu1 lai2 hun4 dun4 lao3 bian1 fu2 ， er3 zuo4 jing1 guai4 wo3 ze2 bu4 。
- cong2 jiao4 ji1 feng1 nu4 qiao4 ba2 mu4 zhe2 shi2 ， yi2 qu4 xun2 you3 wu3 ri4 er2 hou4 fan3 ， dan4 shi4 you3 hu4 ze2 ke3 you2 。
- ji1 su1 lei4 kuai4 sui1 yun2 qiao3 ， da2 guan1 zhi1 yu3 yi3 rang3 mou2 。
- wo3 you3 wu3 yun2 che1 ， jia4 yi3 liu4 cang1 qiu2 。
- ri4 yue4 xing2 yi3 jie1 ， wu2 ren2 chu4 xu1 zhou1 。
- he2 ceng2 jian4 er3 xuan2 jing1 ming2 pei4 lang3 zhuang1 yu4 fei1 dong4 ， yu4 zhu4 xiao4 li4 zhi2 yi3 xiu1 。
- da4 nao2 jia3 zi3 you3 qiong2 jin4 ， er3 nai3 lu4 ming4 nan2 kao3 qiu2 。
- huang2 tian1 da4 di4 jin3 ruo4 yi4 ji1 zi3 ， jin1 wu1 yu4 tu4 xian2 de2 xiao3 ye4 zuo4 jian4 fu2 。
- wo3 bu4 zhi1 er3 xu3 shi4 ， zheng4 jue2 liang3 er3 feng1 liu4 liu4 。
- tuo1 si3 bu2 fu4 sheng1 ， yi4 si3 ke3 zuo4 dao4 zhe3 liu2 。
- kuang4 nai3 han4 shi2 wu3 dou4 mi3 shi1 xing1 he2 geng3 shuang1 mou2 ， shi2 tan2 yi2 zuo4 yi4 qian1 sui4 ， zuo4 shi4 sheng1 mie4 shui3 shang4 ou1 。
- shui3 shang4 ou1 ， qie3 ba4 xiu1 。
- xiu1 wu2 xiu1 yu2 wu2 zuo4 ， le4 wu2 le4 yu2 wu2 you1 。
- xian1 ren2 yu3 shi4 ren2 ， shou4 yao1 ru2 xiang1 chou2 。
- qing1 qing1 yuan2 jing4 yuan2 zi4 zheng4 ， ci3 ju3 du2 bu4 bu4 ke3 chou2 。
- xin4 shi4 shen2 xian1 zu2 guan1 fu3 ， feng1 fang2 hu4 you3 feng1 jun1 hou2 。
- wo3 ou3 zuo4 ci3 yan2 ， bu4 bi3 yi4 bu4 zhou1 。
- wei4 he2 sun1 qing1 zi3 ， wei4 wo3 ruan3 yu3 liu2 。
- wei4 wo3 xie4 sun1 zi0 ， wo3 cai2 kui4 er3 tian1 yi4 zou1 。
- bu4 ru2 qie3 yin3 jiu3 ， er3 re4 tu2 ge1 ou1 ， ke3 yi3 xiao1 qian3 mian2 mian2 bu2 duan4 wan4 gu3 zhi1 bei1 chou2 。
- bei1 chou2 xiao1 qian3 ji3 shi2 jin4 ， wan4 gu3 zhi1 hou4 zhong4 you3 wan4 gu3 lai2 you1 you1 。

## 注释

## 译文

## 赏析
