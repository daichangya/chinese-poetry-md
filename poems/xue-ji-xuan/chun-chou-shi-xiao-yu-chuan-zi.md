---
id: xue-ji-xuan-chun-chou-shi-xiao-yu-chuan-zi
title: 春愁诗效玉川子
titlePinyin: chun1 chou2 shi1 xiao4 yu4 chuan1 zi3
titleSlug: chun-chou-shi-xiao-yu-chuan-zi
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春阴苦亡頼，巧解穷雕锼。
- 入我方寸间，酿成一百万斛伤春愁。
- 我欲挹此愁，寸田无地安愁刍。
- 沃以一石五斗杜康酒，醉心还与愁为谋。
- 愁肠九转疾车毂，扰扰万绪何绸缪。
- 愁思傥可织，争奈百结不可䌷。
- 我与愁作恶，走上千尺高高楼。
- 千尺溯云汉，只见四极愁云浮。
- 都不见铜盘之日，缺月之钩。
- 此心莫与明，愁来压人头。
- 逃形入冥室，关闭一已牢。
- 周遮四壁间，罗幕密以绸。
- 愁来无际畔，还能为我添幽忧。
- 我有龙文三尺之长剑，真刚不作绕指柔。
- 匣以明月通天虹玉烛银之宝室，可以陆剸犀象水断潜伏之蛟虬。
- 云昔黄帝轩辕氏，用斩铜头铁额横行天下之蚩尤。
- 拟将此剑斩愁断，昏迷不见愁之喉。
- 若士为我言，子识愁意不。
- 愁至不亡以，愁生有来由。
- 闲愁不足计，空言学庄周。
- 日中之景君莫避，处阴息景景不留。
- 疾行嫌足音，不如莫行休。
- 因知万虑为萦愁之𫄴，忘怀为遣累之舟。
- 归来衲被盖头坐，从他鼻息鸣齁齁。
- 取友造物先，汗漫相与游。
- 朝跻叫阊阖，夕驾栖丹丘。
- 天公向我笑，金母为我讴。
- 酌我以琼浆玉液朝阳沆瀣之浓齐，俾我眉寿长千秋。
- 却欲强挽愁作伴，愁忽去我无处踪迹寻行辀。
- 惟有春华鬭春媚，一一蒨绚开明眸。
- 又有平芜绿野十百千万头钝闷耕田牛，踏破南山特石头。

## 拼音
- chun1 yin1 ku3 wang2 lai4 ， qiao3 jie3 qiong2 diao1 sou1 。
- ru4 wo3 fang1 cun4 jian1 ， niang4 cheng2 yi4 bai3 wan4 hu2 shang1 chun1 chou2 。
- wo3 yu4 yi4 ci3 chou2 ， cun4 tian2 wu2 di4 an1 chou2 chu2 。
- wo4 yi3 yi4 shi2 wu3 dou3 du4 kang1 jiu3 ， zui4 xin1 hai2 yu3 chou2 wei4 mou2 。
- chou2 chang2 jiu3 zhuan3 ji2 che1 gu1 ， rao3 rao3 wan4 xu4 he2 chou2 mou2 。
- chou2 si1 tang3 ke3 zhi1 ， zheng1 nai4 bai3 jie2 bu4 ke3 䌷 。
- wo3 yu3 chou2 zuo4 e4 ， zou3 shang4 qian1 chi3 gao1 gao1 lou2 。
- qian1 chi3 su4 yun2 han4 ， zhi3 jian4 si4 ji2 chou2 yun2 fu2 。
- dou1 bu2 jian4 tong2 pan2 zhi1 ri4 ， que1 yue4 zhi1 gou1 。
- ci3 xin1 mo4 yu3 ming2 ， chou2 lai2 ya1 ren2 tou2 。
- tao2 xing2 ru4 ming2 shi4 ， guan1 bi4 yi4 yi3 lao2 。
- zhou1 zhe1 si4 bi4 jian1 ， luo2 mu4 mi4 yi3 chou2 。
- chou2 lai2 wu2 ji4 pan4 ， hai2 neng2 wei4 wo3 tian1 you1 you1 。
- wo3 you3 long2 wen2 san1 chi3 zhi1 chang2 jian4 ， zhen1 gang1 bu2 zuo4 rao4 zhi3 rou2 。
- xia2 yi3 ming2 yue4 tong1 tian1 hong2 yu4 zhu2 yin2 zhi1 bao3 shi4 ， ke3 yi3 lu4 tuan2 xi1 xiang4 shui3 duan4 qian2 fu2 zhi1 jiao1 qiu2 。
- yun2 xi1 huang2 di4 xuan1 yuan2 shi4 ， yong4 zhan3 tong2 tou2 tie3 e2 heng2 xing2 tian1 xia4 zhi1 chi1 you2 。
- ni3 jiang1 ci3 jian4 zhan3 chou2 duan4 ， hun1 mi2 bu2 jian4 chou2 zhi1 hou2 。
- ruo4 shi4 wei4 wo3 yan2 ， zi3 shi2 chou2 yi4 bu4 。
- chou2 zhi4 bu4 wang2 yi3 ， chou2 sheng1 you3 lai2 you2 。
- xian2 chou2 bu4 zu2 ji4 ， kong1 yan2 xue2 zhuang1 zhou1 。
- ri4 zhong1 zhi1 jing3 jun1 mo4 bi4 ， chu4 yin1 xi1 jing3 jing3 bu4 liu2 。
- ji2 xing2 xian2 zu2 yin1 ， bu4 ru2 mo4 xing2 xiu1 。
- yin1 zhi1 wan4 lü4 wei4 ying2 chou2 zhi1 𫄴 ， wang4 huai2 wei4 qian3 lei4 zhi1 zhou1 。
- gui1 lai2 na4 bei4 gai4 tou0 zuo4 ， cong2 ta1 bi2 xi1 ming2 hou1 hou1 。
- qu3 you3 zao4 wu4 xian1 ， han4 man4 xiang1 yu3 you2 。
- chao2 ji1 jiao4 chang1 he2 ， xi1 jia4 qi1 dan1 qiu1 。
- tian1 gong1 xiang4 wo3 xiao4 ， jin1 mu3 wei4 wo3 ou1 。
- zhuo2 wo3 yi3 qiong2 jiang1 yu4 ye4 chao2 yang2 hang4 xie4 zhi1 nong2 qi2 ， bi3 wo3 mei2 shou4 chang2 qian1 qiu1 。
- que4 yu4 qiang2 wan3 chou2 zuo4 ban4 ， chou2 hu1 qu4 wo3 wu2 chu4 zong1 ji4 xun2 xing2 zhou1 。
- wei2 you3 chun1 hua2 dou4 chun1 mei4 ， yi1 yi1 qian4 xuan4 kai1 ming2 mou2 。
- you4 you3 ping2 wu2 lü4 ye3 shi2 bai3 qian1 wan4 tou2 dun4 men1 geng1 tian2 niu2 ， ta4 po4 nan2 shan1 te4 shi2 tou0 。

## 注释

## 译文

## 赏析
