---
id: xue-ji-xuan-bei-ming-xing-tian-wei-ban-er-yu-shu-zhi-zao-zhai-zhe-wan-bie-jia-qi-bi--63c60f50
title: 被命行田未半而羽书至造砦者万别驾其逼方甚继复有闻
titlePinyin: bei4 ming4 xing2 tian2 wei4 ban4 er2 yu3 shu1 zhi4 zao4 zhai4 zhe3 wan4 bie2 jia4 qi2 bi1 fang1 shen4 ji4 fu4 you3 wen2
titleSlug: bei-ming-xing-tian-wei-ban-er-yu-shu-zhi-zao-zhai-zhe-wan-bie-jia-qi-bi--63c60f50
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冷火不再然，事成难重言。
- 我苦不惮烦，兴言念丘园。
- 丘园未得归，行田县西原。
- 暑雨沾我衣，莱芜绊我辕。
- 熊罴百万众，未易轻营屯。
- 东征到洪道，折柳临津门。
- 峨峨凤皇台，墟吴际荒村。
- 南湖湛沦漪，𭲟渺波澜翻。
- 路回溪谷间，子规叫烦冤。
- 流血良自悲，谁念望帝魂。
- 不羞五斗腰，折支别驾尊。
- 松门故乡类，去路驰且奔。
- 羽书如流星，万室崇屏藩。
- 荒凉旧村甿，亿兆不一存。
- 哀声听杜宇，侧耳心昏昏。
- 山泽久已竭，职死何足论。

## 拼音
- leng3 huo3 bu2 zai4 ran2 ， shi4 cheng2 nan2 zhong4 yan2 。
- wo3 ku3 bu2 dan4 fan2 ， xing1 yan2 nian4 qiu1 yuan2 。
- qiu1 yuan2 wei4 de2 gui1 ， xing2 tian2 xian4 xi1 yuan2 。
- shu3 yu3 zhan1 wo3 yi1 ， lai2 wu2 ban4 wo3 yuan2 。
- xiong2 pi2 bai3 wan4 zhong4 ， wei4 yi4 qing1 ying2 tun2 。
- dong1 zheng1 dao4 hong2 dao4 ， zhe2 liu3 lin2 jin1 men2 。
- e2 e2 feng4 huang2 tai2 ， xu1 wu2 ji4 huang1 cun1 。
- nan2 hu2 zhan4 lun2 yi1 ， 𭲟 miao3 bo1 lan2 fan1 。
- lu4 hui2 xi1 gu3 jian1 ， zi3 gui1 jiao4 fan2 yuan1 。
- liu2 xue4 liang2 zi4 bei1 ， shui2 nian4 wang4 di4 hun2 。
- bu4 xiu1 wu3 dou3 yao1 ， zhe2 zhi1 bie2 jia4 zun1 。
- song1 men2 gu4 xiang1 lei4 ， qu4 lu4 chi2 qie3 ben1 。
- yu3 shu1 ru2 liu2 xing1 ， wan4 shi4 chong2 ping2 fan1 。
- huang1 liang2 jiu4 cun1 meng2 ， yi4 zhao4 bu4 yi4 cun2 。
- ai1 sheng1 ting1 du4 yu3 ， ce4 er3 xin1 hun1 hun1 。
- shan1 ze2 jiu3 yi3 jie2 ， zhi2 si3 he2 zu2 lun4 。

## 注释

## 译文

## 赏析
