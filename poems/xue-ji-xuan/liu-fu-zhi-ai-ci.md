---
id: xue-ji-xuan-liu-fu-zhi-ai-ci
title: 刘复之哀辞
titlePinyin: liu2 fu4 zhi1 ai1 ci2
titleSlug: liu-fu-zhi-ai-ci
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天胡不仁兮，瘼此下民。
- 良苦乏贤兮，贤人名去而仙。
- 繄世途之好径兮，正路榛塞。
- 阊阖重重有栗阶而进兮，不崇朝而折翼。
- 鸱鹗司政兮，蝙蝠之晨。
- 猿仁何咎兮，摈自王孙。
- 宁是不畏兮，天实为之。
- 皇浩浩之充天兮，岂其已而。
- 鸿翱翔而遵逵兮，退飞者再。
- 抟扶摇之直上兮，竟翷翩而长逝。
- 夫岂人为兮，呼天不闻。
- 人莫不死兮，不亡者存。
- 小官之不卑兮，贤声载路。
- 视彭铿其犹夭兮，后昆有裕。
- 楙实双而一瘁兮，哀哀者母。
- 纷孺弱之呱前兮，苍天太苦。
- 生者作德兮，死者有仁。
- 呜呼哀哉，家国无人非余患兮，余悲夫抱志之不伸。

## 拼音
- tian1 hu2 bu4 ren2 xi1 ， mo4 ci3 xia4 min2 。
- liang2 ku3 fa2 xian2 xi1 ， xian2 ren2 ming2 qu4 er2 xian1 。
- yi1 shi4 tu2 zhi1 hao3 jing4 xi1 ， zheng4 lu4 zhen1 sai1 。
- chang1 he2 chong2 chong2 you3 li4 jie1 er2 jin4 xi1 ， bu4 chong2 chao2 er2 zhe2 yi4 。
- chi1 e4 si1 zheng4 xi1 ， bian1 fu2 zhi1 chen2 。
- yuan2 ren2 he2 jiu4 xi1 ， bin4 zi4 wang2 sun1 。
- ning2 shi4 bu2 wei4 xi1 ， tian1 shi2 wei4 zhi1 。
- huang2 hao4 hao4 zhi1 chong1 tian1 xi1 ， qi3 qi2 yi3 er2 。
- hong2 ao2 xiang2 er2 zun1 kui2 xi1 ， tui4 fei1 zhe3 zai4 。
- tuan2 fu2 yao2 zhi1 zhi2 shang4 xi1 ， jing4 lin2 pian1 er2 chang2 shi4 。
- fu1 qi3 ren2 wei2 xi1 ， hu1 tian1 bu4 wen2 。
- ren2 mo4 bu4 si3 xi1 ， bu4 wang2 zhe3 cun2 。
- xiao3 guan1 zhi1 bu4 bei1 xi1 ， xian2 sheng1 zai3 lu4 。
- shi4 peng2 keng1 qi2 you2 yao1 xi1 ， hou4 kun1 you3 yu4 。
- mao4 shi2 shuang1 er2 yi2 cui4 xi1 ， ai1 ai1 zhe3 mu3 。
- fen1 ru2 ruo4 zhi1 gua1 qian2 xi1 ， cang1 tian1 tai4 ku3 。
- sheng1 zhe3 zuo4 de2 xi1 ， si3 zhe3 you3 ren2 。
- wu1 hu1 ai1 zai1 ， jia1 guo2 wu2 ren2 fei1 yu2 huan4 xi1 ， yu2 bei1 fu1 bao4 zhi4 zhi1 bu4 shen1 。

## 注释

## 译文

## 赏析
