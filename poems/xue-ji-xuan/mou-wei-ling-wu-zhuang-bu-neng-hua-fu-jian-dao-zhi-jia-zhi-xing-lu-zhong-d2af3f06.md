---
id: xue-ji-xuan-mou-wei-ling-wu-zhuang-bu-neng-hua-fu-jian-dao-zhi-jia-zhi-xing-lu-zhong-d2af3f06
title: 某为令无状不能化服奸盗至加之刑僇仲蟠乡丈不以为过又哦诗以宠之是重某之不肖而播其恶于众也感愧之剧次韵以酬
titlePinyin: mou3 wei4 ling4 wu2 zhuang4 bu4 neng2 hua4 fu2 jian1 dao4 zhi4 jia1 zhi1 xing2 lu4 zhong4 pan2 xiang1 zhang4 bu4 yi3 wei2 guo4 you4 o4 shi1 yi3 chong3 zhi1 shi4 zhong4 mou3 zhi1 bu2 xiao4 er2 bo1 qi2 e4 yu2 zhong4 ye3 gan3 kui4 zhi1 ju4 ci4 yun4 yi3 chou2
titleSlug: mou-wei-ling-wu-zhuang-bu-neng-hua-fu-jian-dao-zhi-jia-zhi-xing-lu-zhong-d2af3f06
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉法在彝鼎，三章岂不严。
- 奸宄恣暴乱，官刑废舂钳。
- 未若箕山翁，顽夫偃风廉。
- 予慙斯人徒，为容善谦谦。
- 敺民陷之辟，淫刑视齐歼。
- 处事禁太速，宜犴非为淹。
- 丹书对妇泣，职死夫何嫌。
- 专诛逮垂尽，吾辜倍相兼。
- 曾闻邹鲁间，礼义人自恬。
- 商君就有道，绛水惊闾阎。
- 念此一叹息，归来赋陶潜。
- 南山信崇极，能无刺岩瞻。

## 拼音
- han4 fa3 zai4 yi2 ding3 ， san1 zhang1 qi3 bu4 yan2 。
- jian1 gui3 zi4 bao4 luan4 ， guan1 xing2 fei4 chong1 qian2 。
- wei4 ruo4 ji1 shan1 weng1 ， wan2 fu1 yan3 feng1 lian2 。
- yu3 can2 si1 ren2 tu2 ， wei4 rong2 shan4 qian1 qian1 。
- qu1 min2 xian4 zhi1 pi4 ， yin2 xing2 shi4 qi2 jian1 。
- chu3 shi4 jin4 tai4 su4 ， yi2 an4 fei1 wei4 yan1 。
- dan1 shu1 dui4 fu4 qi4 ， zhi2 si3 fu1 he2 xian2 。
- zhuan1 zhu1 dai3 chui2 jin4 ， wu2 gu1 bei4 xiang1 jian1 。
- ceng2 wen2 zou1 lu3 jian1 ， li3 yi4 ren2 zi4 tian2 。
- shang1 jun1 jiu4 you3 dao4 ， jiang4 shui3 jing1 lü2 yan2 。
- nian4 ci3 yi2 tan4 xi1 ， gui1 lai2 fu4 tao2 qian2 。
- nan2 shan1 xin4 chong2 ji2 ， neng2 wu2 ci4 yan2 zhan1 。

## 注释

## 译文

## 赏析
