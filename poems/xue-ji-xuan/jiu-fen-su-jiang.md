---
id: xue-ji-xuan-jiu-fen-su-jiang
title: 九奋 溯江
titlePinyin: jiu3 fen4   su4 jiang1
titleSlug: jiu-fen-su-jiang
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 越夏首兮西溯，张青蒲兮疾去。
- 鹢吻低徊兮翱翔风便，回首东冥兮日远。
- 睇兰洲兮芳杜若，羌吾好兮不得泊。
- 闻持鼓兮𩐨𩐨，余心结兮尚何乐。
- 西风驶兮江皋，舟迎风兮溯流。
- 进将寸兮退尺，凝远眺兮江水幽幽。
- 江风号兮漫天素涛，走𫚌逼人兮将吞舟。
- 余奈何兮倏忽，下有蛟龙兮出没。
- 江豚得意兮若神，肆跳梁兮冲突。
- 泊兮恍，乌云泼墨兮吾上。
- 天地变兮不可测，渠泉飞兮无峭壁。
- 儃徊余桂棹兮，苹丛至止。
- 曳方竹而相羊兮，㨫芝中沚。
- 苏椒红兮和羹，搴辛夷兮用饵。
- 杂荐兮荪兰，载敶兮薜芷。
- 风细细兮波停，纵余舸兮于征。
- 长歌自放，顾一返兮屏营。
- 倡曰：扁舟大江，溯狂风兮。
- 下地登天，转飘蓬兮。
- 人之死生，将彼舸之攸同兮。
- 停桡待济，考攸终兮。
- 赓曰：逆天理兮，虽大而覆。
- 顺其然兮，百福攸助。
- 叛水性而余求兮，噫其何故。

## 拼音
- yue4 xia4 shou3 xi1 xi1 su4 ， zhang1 qing1 pu2 xi1 ji2 qu4 。
- yi4 wen3 di1 huai2 xi1 ao2 xiang2 feng1 bian4 ， hui2 shou3 dong1 ming2 xi1 ri4 yuan3 。
- di4 lan2 zhou1 xi1 fang1 du4 ruo4 ， qiang1 wu2 hao3 xi1 bu4 de2 bo2 。
- wen2 chi2 gu3 xi1 𩐨 𩐨 ， yu2 xin1 jie2 xi1 shang4 he2 le4 。
- xi1 feng1 shi3 xi1 jiang1 gao1 ， zhou1 ying2 feng1 xi1 su4 liu2 。
- jin4 jiang1 cun4 xi1 tui4 chi3 ， ning2 yuan3 tiao4 xi1 jiang1 shui3 you1 you1 。
- jiang1 feng1 hao4 xi1 man4 tian1 su4 tao1 ， zou3 𫚌 bi1 ren2 xi1 jiang1 tun1 zhou1 。
- yu2 nai4 he2 xi1 shu1 hu1 ， xia4 you3 jiao1 long2 xi1 chu1 mo4 。
- jiang1 tun2 de2 yi4 xi1 ruo4 shen2 ， si4 tiao4 liang2 xi1 chong1 tu1 。
- bo2 xi1 huang3 ， wu1 yun2 po1 mo4 xi1 wu2 shang4 。
- tian1 di4 bian4 xi1 bu4 ke3 ce4 ， qu2 quan2 fei1 xi1 wu2 qiao4 bi4 。
- chan2 huai2 yu2 gui4 zhao4 xi1 ， ping2 cong2 zhi4 zhi3 。
- ye4 fang1 zhu2 er2 xiang1 yang2 xi1 ， 㨫 zhi1 zhong1 zhi3 。
- su1 jiao1 hong2 xi1 he2 geng1 ， qian1 xin1 yi2 xi1 yong4 er3 。
- za2 jian4 xi1 sun1 lan2 ， zai3 chen2 xi1 bi4 zhi3 。
- feng1 xi4 xi4 xi1 bo1 ting2 ， zong4 yu2 ge3 xi1 yu2 zheng1 。
- chang2 ge1 zi4 fang4 ， gu4 yi4 fan3 xi1 ping2 ying2 。
- chang4 yue1 ： pian1 zhou1 da4 jiang1 ， su4 kuang2 feng1 xi1 。
- xia4 di4 deng1 tian1 ， zhuan3 piao1 peng2 xi1 。
- ren2 zhi1 si3 sheng1 ， jiang1 bi3 ge3 zhi1 you1 tong2 xi1 。
- ting2 rao2 dai4 ji4 ， kao3 you1 zhong1 xi1 。
- geng1 yue1 ： ni4 tian1 li3 xi1 ， sui1 da4 er2 fu4 。
- shun4 qi2 ran2 xi1 ， bai3 fu2 you1 zhu4 。
- pan4 shui3 xing4 er2 yu2 qiu2 xi1 ， yi1 qi2 he2 gu4 。

## 注释

## 译文

## 赏析
