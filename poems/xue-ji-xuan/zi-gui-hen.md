---
id: xue-ji-xuan-zi-gui-hen
title: 子规恨
titlePinyin: zi3 gui1 hen4
titleSlug: zi-gui-hen
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风筿扣吾扉，有人来我语。
- 语好不须多，都不如归去。
- 开门我见客，客子今何许。
- 竹下得流虹，人言为杜宇。
- 杜宇昔王蜀，不自安当宁。
- 相归密淫游，微行时踽踽。
- 蛟龙失水困，哀怨成飞羽。
- 规名释尔雅，兹事则然否。
- 扬雄蜀本纪，望帝亦贤主。
- 仙去正啼规，去思传往古。
- 不妄信斯言，王去非轻举。
- 苍天悲此民，故使规声苦。
- 脱屣感斯意，八极归容与。
- 到今惟一人，后躅追无侣。
- 所以百世下，直指不得数。
- 声尽继以血，空教沥肝腑。
- 其然岂其然，臣事君看取。

## 拼音
- feng1 xiao3 kou4 wu2 fei1 ， you3 ren2 lai2 wo3 yu3 。
- yu3 hao3 bu4 xu1 duo1 ， dou1 bu4 ru2 gui1 qu4 。
- kai1 men2 wo3 jian4 ke4 ， ke4 zi3 jin1 he2 xu3 。
- zhu2 xia4 de2 liu2 hong2 ， ren2 yan2 wei4 du4 yu3 。
- du4 yu3 xi1 wang2 shu3 ， bu2 zi4 an1 dang1 ning2 。
- xiang1 gui1 mi4 yin2 you2 ， wei1 xing2 shi2 ju3 ju3 。
- jiao1 long2 shi1 shui3 kun4 ， ai1 yuan4 cheng2 fei1 yu3 。
- gui1 ming2 shi4 er3 ya3 ， zi1 shi4 ze2 ran2 fou3 。
- yang2 xiong2 shu3 ben3 ji4 ， wang4 di4 yi4 xian2 zhu3 。
- xian1 qu4 zheng4 ti2 gui1 ， qu4 si1 chuan2 wang3 gu3 。
- bu2 wang4 xin4 si1 yan2 ， wang2 qu4 fei1 qing1 ju3 。
- cang1 tian1 bei1 ci3 min2 ， gu4 shi3 gui1 sheng1 ku3 。
- tuo1 xi3 gan3 si1 yi4 ， ba1 ji2 gui1 rong2 yu3 。
- dao4 jin1 wei2 yi4 ren2 ， hou4 zhu2 zhui1 wu2 lü3 。
- suo3 yi3 bai3 shi4 xia4 ， zhi2 zhi3 bu4 de2 shu4 。
- sheng1 jin4 ji4 yi3 xue4 ， kong1 jiao4 li4 gan1 fu3 。
- qi2 ran2 qi3 qi2 ran2 ， chen2 shi4 jun1 kan4 qu3 。

## 注释

## 译文

## 赏析
