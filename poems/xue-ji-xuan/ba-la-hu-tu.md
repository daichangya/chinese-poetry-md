---
id: xue-ji-xuan-ba-la-hu-tu
title: 跋蜡虎图
titlePinyin: ba2 la4 hu3 tu2
titleSlug: ba-la-hu-tu
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁云暮矣露为霜，枯条脱叶衰柳黄。
- 郊原寂历无人乡，獖牙之豕充稻粱，含臕以游神气扬。
- 有班者虎蹲在旁，低头妥尾不大忙。
- 豕行过之不虎防，虎往搏之搤豕吭。
- 豕亡故步声唤长，虎如抱儿未遽央。
- 豕形虽在身命亡，不如安之充虎肠。
- 得之纸本君何从，仙人道士形已忘。
- 解衣槃礴躶宋王，虎冠虎鞹虎跳踉，百兽望之怖以惶。
- 写鹯鸟雀为罢翔，匡庐有洁清祠望。
- 请君悬之政事堂，坐令帖伏犬与羊。
- 君不见大索之祭通八方，盛德百世祠是常。
- 又不见螗蜋捕蜩雀捕螗，死生得丧不可偿，虎哉宁知猬𧑐能尔戕。
- 是非远在天一方，君其宝之永世藏。

## 拼音
- sui4 yun2 mu4 yi3 lu4 wei4 shuang1 ， ku1 tiao2 tuo1 ye4 shuai1 liu3 huang2 。
- jiao1 yuan2 ji4 li4 wu2 ren2 xiang1 ， fen2 ya2 zhi1 shi3 chong1 dao4 liang2 ， han2 biao1 yi3 you2 shen2 qi4 yang2 。
- you3 ban1 zhe3 hu3 dun1 zai4 pang2 ， di1 tou2 tuo3 wei3 bu2 da4 mang2 。
- shi3 xing2 guo4 zhi1 bu4 hu3 fang2 ， hu3 wang3 bo2 zhi1 e4 shi3 keng1 。
- shi3 wang2 gu4 bu4 sheng1 huan4 chang2 ， hu3 ru2 bao4 er2 wei4 ju4 yang1 。
- shi3 xing2 sui1 zai4 shen1 ming4 wang2 ， bu4 ru2 an1 zhi1 chong1 hu3 chang2 。
- de2 zhi1 zhi3 ben3 jun1 he2 cong2 ， xian1 ren2 dao4 shi4 xing2 yi3 wang4 。
- jie3 yi1 pan2 bo2 luo3 song4 wang2 ， hu3 guan1 hu3 kuo4 hu3 tiao4 liang4 ， bai3 shou4 wang4 zhi1 bu4 yi3 huang2 。
- xie3 zhan1 niao3 que4 wei4 ba4 xiang2 ， kuang1 lu2 you3 jie2 qing1 ci2 wang4 。
- qing3 jun1 xuan2 zhi1 zheng4 shi4 tang2 ， zuo4 ling4 tie1 fu2 quan3 yu3 yang2 。
- jun1 bu2 jian4 da4 suo3 zhi1 ji4 tong1 ba1 fang1 ， sheng4 de2 bai3 shi4 ci2 shi4 chang2 。
- you4 bu2 jian4 tang2 lang2 bu3 tiao2 que4 bu3 tang2 ， si3 sheng1 de2 sang4 bu4 ke3 chang2 ， hu3 zai1 ning2 zhi1 wei4 𧑐 neng2 er3 qiang1 。
- shi4 fei1 yuan3 zai4 tian1 yi4 fang1 ， jun1 qi2 bao3 zhi1 yong3 shi4 cang2 。

## 注释

## 译文

## 赏析
