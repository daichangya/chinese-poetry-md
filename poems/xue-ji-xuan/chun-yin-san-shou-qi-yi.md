---
id: xue-ji-xuan-chun-yin-san-shou-qi-yi
title: 春阴三首  其一
titlePinyin: chun1 yin1 san1 shou3     qi2 yi1
titleSlug: chun-yin-san-shou-qi-yi
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春阴一何甚，愁结窗外花。
- 细雨打疏竹，娟娟草新芽。
- 眷此忽中惨，吾生浩无涯。
- 闲读几上书，可叹复可嗟。
- 时流谅难追，世路亦已赊。
- 折腰墨绶卑，坐有忧患加。
- 官柳粲新绿，黄鹂语淫哇。
- 把盏但心醉，天外日已斜。
- 魄月沈半壁，归飞噪啼鸦。
- 仰头望虚碧，冥冥密云遮。
- 风尘政昏暗，逃形乏浮槎。
- 顾影还自笑，狂游荡无家。
- 弩头强应世，钝若倒拔蛇。
- 先人营旧庐，清池傍蒹葭。
- 芳时绣文锦，翻涛散晴霞。
- 霁色故自好，风霾益云嘉。
- 何当舍此去，忘情傲丹葩。

## 拼音
- chun1 yin1 yi4 he2 shen4 ， chou2 jie2 chuang1 wai4 hua1 。
- xi4 yu3 da3 shu1 zhu2 ， juan1 juan1 cao3 xin1 ya2 。
- juan4 ci3 hu1 zhong1 can3 ， wu2 sheng1 hao4 wu2 ya2 。
- xian2 du2 ji3 shang4 shu1 ， ke3 tan4 fu4 ke3 jie1 。
- shi2 liu2 liang4 nan2 zhui1 ， shi4 lu4 yi4 yi3 she1 。
- zhe2 yao1 mo4 shou4 bei1 ， zuo4 you3 you1 huan4 jia1 。
- guan1 liu3 can4 xin1 lü4 ， huang2 li2 yu3 yin2 wa1 。
- ba3 zhan3 dan4 xin1 zui4 ， tian1 wai4 ri4 yi3 xie2 。
- po4 yue4 shen3 ban4 bi4 ， gui1 fei1 zao4 ti2 ya1 。
- yang3 tou2 wang4 xu1 bi4 ， ming2 ming2 mi4 yun2 zhe1 。
- feng1 chen2 zheng4 hun1 an4 ， tao2 xing2 fa2 fu2 cha2 。
- gu4 ying3 hai2 zi4 xiao4 ， kuang2 you2 dang4 wu2 jia1 。
- nu3 tou2 qiang2 ying4 shi4 ， dun4 ruo4 dao3 ba2 she2 。
- xian1 ren2 ying2 jiu4 lu2 ， qing1 chi2 bang4 jian1 jia1 。
- fang1 shi2 xiu4 wen2 jin3 ， fan1 tao1 san4 qing2 xia2 。
- ji4 se4 gu4 zi4 hao3 ， feng1 mai2 yi4 yun2 jia1 。
- he2 dang1 she4 ci3 qu4 ， wang4 qing2 ao4 dan1 pa1 。

## 注释

## 译文

## 赏析
