---
id: xue-ji-xuan-jiu-fen-shen-xiang
title: 九奋 沈湘
titlePinyin: jiu3 fen4   shen3 xiang1
titleSlug: jiu-fen-shen-xiang
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 观吾生兮何为乎今之世，永悲伤兮耿耿夜长而鲜寐。
- 临清湘兮思逝无舟，伥欲行兮不济。
- 拟飞腾兮假羽翰于黄鹄，鹄已亡兮曾是余之能服。
- 将解衣而下游兮潜川不贯，惧射工之余中兮备蛟龙之刍豢。
- 登衡山之嵯峨兮柏松委靡，怨飘风之怒狂兮害于物理。
- 猨狖啸侣兮上获我冠，荆榛塞路兮下穿我履。
- 望苍梧兮将重华之云愬，巉九疑之不可辩兮又藐然其烟雾。
- 杀竹枝而求泪班兮思二妃之矩度，哀灵修之返无期兮荪舍兹将安寓。
- 首阳河渎远而不可适兮，视申子夷齐其有故。
- 将从此汨罗之水兮，傥务成之或遇。
- 悲女媭之婵媛兮，临流而止余。
- 涕滂沱兮，心悲江渚。
- 念我独兮，斯不可以久处。
- 心如石而莫转兮，吾其此介。
- 与子别兮余将于迈，褰余衣兮不我止，蹈清泠兮余乃已。
- 抱巨石兮怀沙，谌同流兮灏波。
- 其穷幽兮眇眇，皇合德兮太皓。

## 拼音
- guan1 wu2 sheng1 xi1 he2 wei4 hu1 jin1 zhi1 shi4 ， yong3 bei1 shang1 xi1 geng3 geng3 ye4 chang2 er2 xian1 mei4 。
- lin2 qing1 xiang1 xi1 si1 shi4 wu2 zhou1 ， chang1 yu4 xing2 xi1 bu2 ji4 。
- ni3 fei1 teng2 xi1 jia3 yu3 han4 yu2 huang2 hu2 ， hu2 yi3 wang2 xi1 ceng2 shi4 yu2 zhi1 neng2 fu2 。
- jiang1 jie3 yi1 er2 xia4 you2 xi1 qian2 chuan1 bu2 guan4 ， ju4 she4 gong1 zhi1 yu2 zhong1 xi1 bei4 jiao1 long2 zhi1 chu2 huan4 。
- deng1 heng2 shan1 zhi1 cuo2 e2 xi1 bai3 song1 wei3 mi3 ， yuan4 piao1 feng1 zhi1 nu4 kuang2 xi1 hai4 yu2 wu4 li3 。
- yuan2 you4 xiao4 lü3 xi1 shang4 huo4 wo3 guan1 ， jing1 zhen1 sai1 lu4 xi1 xia4 chuan1 wo3 lü3 。
- wang4 cang1 wu2 xi1 jiang1 zhong4 hua2 zhi1 yun2 shuo4 ， chan2 jiu3 yi2 zhi1 bu4 ke3 bian4 xi1 you4 miao3 ran2 qi2 yan1 wu4 。
- sha1 zhu2 zhi1 er2 qiu2 lei4 ban1 xi1 si1 er4 fei1 zhi1 ju3 du4 ， ai1 ling2 xiu1 zhi1 fan3 wu2 qi1 xi1 sun1 she4 zi1 jiang1 an1 yu4 。
- shou3 yang2 he2 du2 yuan3 er2 bu4 ke3 shi4 xi1 ， shi4 shen1 zi3 yi2 qi2 qi2 you3 gu4 。
- jiang1 cong2 ci3 mi4 luo2 zhi1 shui3 xi1 ， tang3 wu4 cheng2 zhi1 huo4 yu4 。
- bei1 nü3 xu1 zhi1 chan2 yuan4 xi1 ， lin2 liu2 er2 zhi3 yu2 。
- ti4 pang1 tuo2 xi1 ， xin1 bei1 jiang1 zhu3 。
- nian4 wo3 du2 xi1 ， si1 bu4 ke3 yi3 jiu3 chu4 。
- xin1 ru2 shi2 er2 mo4 zhuan3 xi1 ， wu2 qi2 ci3 jie4 。
- yu3 zi3 bie2 xi1 yu2 jiang1 yu2 mai4 ， qian1 yu2 yi1 xi1 bu4 wo3 zhi3 ， dao3 qing1 ling2 xi1 yu2 nai3 yi3 。
- bao4 ju4 shi2 xi1 huai2 sha1 ， chen2 tong2 liu2 xi1 hao4 bo1 。
- qi2 qiong2 you1 xi1 miao3 miao3 ， huang2 he2 de2 xi1 tai4 hao4 。

## 注释

## 译文

## 赏析
