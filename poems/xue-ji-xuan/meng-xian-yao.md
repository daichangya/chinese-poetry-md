---
id: xue-ji-xuan-meng-xian-yao
title: 梦仙谣
titlePinyin: meng4 xian1 yao2
titleSlug: meng-xian-yao
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长城役罢骊山起，秦人断念还居里。
- 一呼或化为侯王，避之却是神仙子。
- 汉家宫殿生荆棘，桃源千树长春色。
- 花香破鼻桃离离，只在人间人不知。
- 梦中有客曾一到，屋舍衣裳殊草草。
- 狗彘鸡豚还治生，若度流年不知老。
- 南华砎壁连天起，人家庭户多流水。
- 红碧夭桃百种花，不似凡间锦和绮。
- 仙人容貌闲且都，居处虽贫乐有余。
- 老子桃红入双脸，皤然只有银为须。
- 仙家女儿多茜衣，桃花宜面叶宜眉。
- 离宫茅舍略相似，别有谯丽璇为题。
- 仙君名氏犹属秦，许由往往陪游人。
- 老人石上问行客，传今几世秦之君。
- 为言天下方南北，人鹿千龄经几得。
- 嗟说来时桃始华，桃子而今未成核。
- 祖龙往日亲曾见，六合连兵事攻战。
- 北城紫塞南陆梁，倾赀未足供输挽。
- 诚知黔首无聊生，侧目有诛正视刑。
- 剖心不独商王受，当时论杀诸儒生。
- 我本何辜一何幸，避役离乡共亡命。
- 石髓药苗聊解饥，经年陡觉侪仙圣。
- 讯今丞相胡为者，振古如今同土苴。
- 惊起城头角调哀，顿觉令人小天下。
- 秦政求仙徒尔为，避秦役夫能至之。
- 还知道可无心得，学道有心无乃痴。

## 拼音
- chang2 cheng2 yi4 ba4 li2 shan1 qi3 ， qin2 ren2 duan4 nian4 hai2 ju1 li3 。
- yi4 hu1 huo4 hua4 wei2 hou2 wang2 ， bi4 zhi1 que4 shi4 shen2 xian1 zi3 。
- han4 jia1 gong1 dian4 sheng1 jing1 ji2 ， tao2 yuan2 qian1 shu4 chang2 chun1 se4 。
- hua1 xiang1 po4 bi2 tao2 li2 li2 ， zhi1 zai4 ren2 jian1 ren2 bu4 zhi1 。
- meng4 zhong1 you3 ke4 ceng2 yi2 dao4 ， wu1 she4 yi1 shang0 shu1 cao3 cao3 。
- gou3 zhi4 ji1 tun2 hai2 zhi4 sheng1 ， ruo4 du4 liu2 nian2 bu4 zhi1 lao3 。
- nan2 hua2 jie4 bi4 lian2 tian1 qi3 ， ren2 jia1 ting2 hu4 duo1 liu2 shui3 。
- hong2 bi4 yao1 tao2 bai3 zhong3 hua1 ， bu2 si4 fan2 jian1 jin3 he2 qi3 。
- xian1 ren2 rong2 mao4 xian2 qie3 dou1 ， ju1 chu4 sui1 pin2 le4 you3 yu2 。
- lao3 zi3 tao2 hong2 ru4 shuang1 lian3 ， po2 ran2 zhi3 you3 yin2 wei4 xu1 。
- xian1 jia1 nü3 er2 duo1 qian4 yi1 ， tao2 hua1 yi2 mian4 ye4 yi2 mei2 。
- li2 gong1 mao2 she4 lüe4 xiang1 si4 ， bie2 you3 qiao2 li4 xuan2 wei4 ti2 。
- xian1 jun1 ming2 shi4 you2 shu3 qin2 ， xu3 you2 wang3 wang3 pei2 you2 ren2 。
- lao3 ren2 shi2 shang4 wen4 xing2 ke4 ， chuan2 jin1 ji3 shi4 qin2 zhi1 jun1 。
- wei4 yan2 tian1 xia4 fang1 nan2 bei3 ， ren2 lu4 qian1 ling2 jing1 ji3 de2 。
- jie1 shuo1 lai2 shi2 tao2 shi3 hua2 ， tao2 zi3 er2 jin1 wei4 cheng2 he2 。
- zu3 long2 wang3 ri4 qin1 ceng2 jian4 ， liu4 he2 lian2 bing1 shi4 gong1 zhan4 。
- bei3 cheng2 zi3 sai1 nan2 lu4 liang2 ， qing1 zi1 wei4 zu2 gong4 shu1 wan3 。
- cheng2 zhi1 qian2 shou3 wu2 liao2 sheng1 ， ce4 mu4 you3 zhu1 zheng4 shi4 xing2 。
- pou1 xin1 bu4 du2 shang1 wang2 shou4 ， dang1 shi2 lun4 sha1 zhu1 ru2 sheng1 。
- wo3 ben3 he2 gu1 yi4 he2 xing4 ， bi4 yi4 li2 xiang1 gong4 wang2 ming4 。
- shi2 sui3 yao4 miao2 liao2 jie3 ji1 ， jing1 nian2 dou3 jue2 chai2 xian1 sheng4 。
- xun4 jin1 cheng2 xiang4 hu2 wei4 zhe3 ， zhen4 gu3 ru2 jin1 tong2 tu3 ju1 。
- jing1 qi3 cheng2 tou2 jiao3 tiao2 ai1 ， dun4 jue2 ling4 ren2 xiao3 tian1 xia4 。
- qin2 zheng4 qiu2 xian1 tu2 er3 wei4 ， bi4 qin2 yi4 fu1 neng2 zhi4 zhi1 。
- hai2 zhi1 dao4 ke3 wu2 xin1 de2 ， xue2 dao4 you3 xin1 wu2 nai3 chi1 。

## 注释

## 译文

## 赏析
