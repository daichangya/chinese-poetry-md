---
id: xue-ji-xuan-ming-fei-qu
title: 明妃曲
titlePinyin: ming2 fei1 qu3
titleSlug: ming-fei-qu
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阙下乌云暗黑旗，未央高会送将归。
- 天子传觞从官劝，单于今正天骄儿。
- 上林关锁多芳菲，王嫱困睡花葳蕤。
- 中人惊起道宣唤，和戎却自拚蛾眉。
- 徘徊顾景伤春啼，秀色悮身生不知。
- 工师万死未足谢，丹青始信君难欺。
- 冤莫冤兮长别离，盟莫渝兮徒自疑。
- 毡车未免下宫殿，记得当年初入时。
- 眉山淡扫双螺垂，拟高门户生光辉。
- 姑姊提携父母送，不教含涕登丹墀。
- 赭黄有泪濡龙衣，此身虽是触事非。
- 胡沙万里少花木，胡中争看真阏氏。
- 言语不通心尽悲，琵琶琢就弹哀思。
- 君门万里不易到，檀槽拨断商弦丝。
- 穷寒绝塞人踪稀，时有天边霜雁飞。
- 凭谁说与汉卿相，西施莫忘真元龟。

## 拼音
- que1 xia4 wu1 yun2 an4 hei1 qi2 ， wei4 yang1 gao1 hui4 song4 jiang1 gui1 。
- tian1 zi3 chuan2 shang1 cong2 guan1 quan4 ， chan2 yu2 jin1 zheng4 tian1 jiao1 er2 。
- shang4 lin2 guan1 suo3 duo1 fang1 fei1 ， wang2 qiang2 kun4 shui4 hua1 wei1 rui2 。
- zhong1 ren2 jing1 qi3 dao4 xuan1 huan4 ， he2 rong2 que4 zi4 pin1 e2 mei2 。
- pai2 huai2 gu4 jing3 shang1 chun1 ti2 ， xiu4 se4 wu4 shen1 sheng1 bu4 zhi1 。
- gong1 shi1 wan4 si3 wei4 zu2 xie4 ， dan1 qing1 shi3 xin4 jun1 nan2 qi1 。
- yuan1 mo4 yuan1 xi1 chang2 bie2 li2 ， meng2 mo4 yu2 xi1 tu2 zi4 yi2 。
- zhan1 che1 wei4 mian3 xia4 gong1 dian4 ， ji4 de2 dang4 nian2 chu1 ru4 shi2 。
- mei2 shan1 dan4 sao3 shuang1 luo2 chui2 ， ni3 gao1 men2 hu4 sheng1 guang1 hui1 。
- gu1 zi3 ti2 xie2 fu4 mu3 song4 ， bu2 jiao4 han2 ti4 deng1 dan1 chi2 。
- zhe3 huang2 you3 lei4 ru2 long2 yi1 ， ci3 shen1 sui1 shi4 chu4 shi4 fei1 。
- hu2 sha1 wan4 li3 shao3 hua1 mu4 ， hu2 zhong1 zheng1 kan4 zhen1 yan1 zhi1 。
- yan2 yu3 bu4 tong1 xin1 jin4 bei1 ， pi2 pa0 zhuo2 jiu4 tan2 ai1 si1 。
- jun1 men2 wan4 li3 bu2 yi4 dao4 ， tan2 cao2 bo1 duan4 shang1 xian2 si1 。
- qiong2 han2 jue2 sai1 ren2 zong1 xi1 ， shi2 you3 tian1 bian1 shuang1 yan4 fei1 。
- ping2 shui2 shuo1 yu3 han4 qing1 xiang1 ， xi1 shi1 mo4 wang4 zhen1 yuan2 gui1 。

## 注释

## 译文

## 赏析
