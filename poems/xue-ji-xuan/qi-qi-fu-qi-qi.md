---
id: xue-ji-xuan-qi-qi-fu-qi-qi
title: 戚戚复戚戚
titlePinyin: qi1 qi1 fu4 qi1 qi1
titleSlug: qi-qi-fu-qi-qi
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 戚戚复戚戚，如此春意阑。
- 红梨褪深晕，青梅结微酸。
- 向之一凄惨，饥肠废朝餐。
- 姮娥五圆缺，美人隔云端。
- 衷情叵自禁，陡觉衣带宽。
- 芳菲日雕谢，动作不遑安。
- 咄哉黄栗留，接翮语何繁。
- 小鸟得于飞，而我别所欢。
- 夜来风雨恶，中唐水漫漫。
- 故乡贫亦好，楚客日南冠。
- 男儿志四方，愧此柳下官。
- 安得买山钱，静处把钓竿。
- 高怀未易偿，归有道路曼。
- 匡坐作遐想，心体胡自胖。
- 行行大刀头，无生话团栾。

## 拼音
- qi1 qi1 fu4 qi1 qi1 ， ru2 ci3 chun1 yi4 lan2 。
- hong2 li2 tui4 shen1 yun1 ， qing1 mei2 jie2 wei1 suan1 。
- xiang4 zhi1 yi1 qi1 can3 ， ji1 chang2 fei4 chao2 can1 。
- heng2 e2 wu3 yuan2 que1 ， mei3 ren2 ge2 yun2 duan1 。
- zhong1 qing2 po3 zi4 jin1 ， dou3 jue2 yi1 dai4 kuan1 。
- fang1 fei1 ri4 diao1 xie4 ， dong4 zuo4 bu4 huang2 an1 。
- duo1 zai1 huang2 li4 liu2 ， jie1 he2 yu3 he2 fan2 。
- xiao3 niao3 de2 yu2 fei1 ， er2 wo3 bie2 suo3 huan1 。
- ye4 lai2 feng1 yu3 e4 ， zhong1 tang2 shui3 man4 man4 。
- gu4 xiang1 pin2 yi4 hao3 ， chu3 ke4 ri4 nan2 guan1 。
- nan2 er2 zhi4 si4 fang1 ， kui4 ci3 liu3 xia4 guan1 。
- an1 de2 mai3 shan1 qian2 ， jing4 chu4 ba3 diao4 gan1 。
- gao1 huai2 wei4 yi4 chang2 ， gui1 you3 dao4 lu4 man4 。
- kuang1 zuo4 zuo4 xia2 xiang3 ， xin1 ti3 hu2 zi4 pang4 。
- xing2 xing2 da4 dao1 tou2 ， wu2 sheng1 hua4 tuan2 luan2 。

## 注释

## 译文

## 赏析
