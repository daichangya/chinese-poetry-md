---
id: xue-ji-xuan-han-xi-song-ke-shi-li-hua-sheng-kai-shan-gu-mi-wang
title: 寒溪送客时李花盛开山谷弥望
titlePinyin: han2 xi1 song4 ke4 shi2 li3 hua1 sheng4 kai1 shan1 gu3 mi2 wang4
titleSlug: han-xi-song-ke-shi-li-hua-sheng-kai-shan-gu-mi-wang
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒溪送客荒径迂，玉华璀璨晨光虚。
- 仙游在处见李白，山远无地寻陶朱。
- 雪霜天色际江岸，琼瑶世界连廷除。
- 飘然几许认姑射，恍若一梦惊华胥。
- 宝珪环璧会王路，铁衣锋刃交兵车。
- 三王纯素未云已，百姓浑茫方皞如。
- 神清洞古世缘在，梁园祇是空遗书。

## 拼音
- han2 xi1 song4 ke4 huang1 jing4 yu1 ， yu4 hua2 cui3 can4 chen2 guang1 xu1 。
- xian1 you2 zai4 chu4 jian4 li3 bai2 ， shan1 yuan3 wu2 di4 xun2 tao2 zhu1 。
- xue3 shuang1 tian1 se4 ji4 jiang1 an4 ， qiong2 yao2 shi4 jie4 lian2 ting2 chu2 。
- piao1 ran2 ji3 xu3 ren4 gu1 she4 ， huang3 ruo4 yi2 meng4 jing1 hua2 xu1 。
- bao3 gui1 huan2 bi4 hui4 wang2 lu4 ， tie3 yi1 feng1 ren4 jiao1 bing1 che1 。
- san1 wang2 chun2 su4 wei4 yun2 yi3 ， bai3 xing4 hun2 mang2 fang1 hao4 ru2 。
- shen2 qing1 dong4 gu3 shi4 yuan2 zai4 ， liang2 yuan2 qi2 shi4 kong1 yi2 shu1 。

## 注释

## 译文

## 赏析
