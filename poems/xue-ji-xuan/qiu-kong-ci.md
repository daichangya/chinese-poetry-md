---
id: xue-ji-xuan-qiu-kong-ci
title: 秋空辞
titlePinyin: qiu1 kong1 ci2
titleSlug: qiu-kong-ci
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋空浄无瑕，耿耿挂明月。
- 有人捉月试腾身，腾身直上黄金阙。
- 黄金宫阙高嵯峨，骈头从目相谁何。
- 仙人顾之拍手笑，使我言语能多啰。
- 言语多啰还有考，天公何言固无口。
- 秦书赵史欺我哉，紫气充庭是天道。
- 通明广殿凝非云，日月照曜如环循。
- 虾蟆老鸦恣吞啖，我欲叱之神羊嗔。
- 梦中将谓天难知，梦回尘事故依依。
- 天大故能成变化，觉梦不劳评是非。

## 拼音
- qiu1 kong1 jing4 wu2 xia2 ， geng3 geng3 gua4 ming2 yue4 。
- you3 ren2 zhuo1 yue4 shi4 teng2 shen1 ， teng2 shen1 zhi2 shang4 huang2 jin1 que1 。
- huang2 jin1 gong1 que1 gao1 cuo2 e2 ， pian2 tou2 cong2 mu4 xiang1 shui2 he2 。
- xian1 ren2 gu4 zhi1 pai1 shou3 xiao4 ， shi3 wo3 yan2 yu3 neng2 duo1 luo1 。
- yan2 yu3 duo1 luo1 hai2 you3 kao3 ， tian1 gong1 he2 yan2 gu4 wu2 kou3 。
- qin2 shu1 zhao4 shi3 qi1 wo3 zai1 ， zi3 qi4 chong1 ting2 shi4 tian1 dao4 。
- tong1 ming2 guang3 dian4 ning2 fei1 yun2 ， ri4 yue4 zhao4 yao4 ru2 huan2 xun2 。
- ha2 ma2 lao3 ya1 zi4 tun1 dan4 ， wo3 yu4 chi4 zhi1 shen2 yang2 chen1 。
- meng4 zhong1 jiang4 wei4 tian1 nan2 zhi1 ， meng4 hui2 chen2 shi4 gu4 yi1 yi1 。
- tian1 da4 gu4 neng2 cheng2 bian4 hua4 ， jue2 meng4 bu4 lao2 ping2 shi4 fei1 。

## 注释

## 译文

## 赏析
