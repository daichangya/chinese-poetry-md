---
id: xue-ji-xuan-ju-dong-rong
title: 菊冬荣
titlePinyin: ju2 dong1 rong2
titleSlug: ju-dong-rong
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 时乎时乎，去去如车毂之运行。
- 瞥然过目无留停，追随无及不我待。
- 东篱菊花无耗，迤逦真到阳冬始敷荣。
- 落落离离𪿨礧，蔓衍布丘坂。
- 碧为之叶紫其茎，争妍骋媚芬芳吐。
- 如金如玉之繁英，含霜万颗好颜色。
- 节虽可尚时难并，惟重阳日月二九之嘉会。
- 此时抱一符干贞，年年闾里交相庆。
- 宾朋相将相唤，携手登高陵。
- 采茱插鬓款终日，揉挪碎蕊满琖浮醁醽。
- 乃今候迟闰冬孟，其如金乌自飞𩆊走𨁈。
- 黄华从此后期拆，枉教陶令舒手望穿两眼睛。
- 殊不见甲茁与芽萌，花诚细事足多惜，时良不遇令我伤衷情。
- 圣王作应五百岁，文昌殁既三千龄。
- 中间贤君苦无辅，唐宗世民周宗荣。
- 孔丘无位皆汲汲，到头毕竟嗟无成。
- 应如此花时来不吐颖，过期无用还丛生。
- 丛生失时又无用，蹉跎毕世空冥冥。
- 于嗟后圣不时作，使人雨泪雰零零。
- 不如及花开，香醪但时倾。
- 莫教花瘁后，有辜负花名。

## 拼音
- shi2 hu1 shi2 hu1 ， qu4 qu4 ru2 che1 gu1 zhi1 yun4 xing2 。
- pie1 ran2 guo4 mu4 wu2 liu2 ting2 ， zhui1 sui2 wu2 ji2 bu4 wo3 dai4 。
- dong1 li2 ju2 hua1 wu2 hao4 ， yi3 li3 zhen1 dao4 yang2 dong1 shi3 fu1 rong2 。
- luo4 luo4 li2 li2 𪿨 lei2 ， man4 yan3 bu4 qiu1 ban3 。
- bi4 wei4 zhi1 ye4 zi3 qi2 jing1 ， zheng1 yan2 cheng3 mei4 fen1 fang1 tu3 。
- ru2 jin1 ru2 yu4 zhi1 fan2 ying1 ， han2 shuang1 wan4 ke1 hao3 yan2 se4 。
- jie2 sui1 ke3 shang4 shi2 nan2 bing4 ， wei2 chong2 yang2 ri4 yue4 er4 jiu3 zhi1 jia1 hui4 。
- ci3 shi2 bao4 yi4 fu2 gan1 zhen1 ， nian2 nian2 lü2 li3 jiao1 xiang1 qing4 。
- bin1 peng2 xiang1 jiang4 xiang4 huan4 ， xie2 shou3 deng1 gao1 ling2 。
- cai3 zhu1 cha1 bin4 kuan3 zhong1 ri4 ， rou2 nuo2 sui4 rui3 man3 zhan3 fu2 lu4 ling2 。
- nai3 jin1 hou4 chi2 run4 dong1 meng4 ， qi2 ru2 jin1 wu1 zi4 fei1 𩆊 zou3 𨁈 。
- huang2 hua2 cong2 ci3 hou4 qi1 chai1 ， wang3 jiao4 tao2 ling4 shu1 shou3 wang4 chuan1 liang3 yan3 jing1 。
- shu1 bu2 jian4 jia3 zhuo2 yu3 ya2 meng2 ， hua1 cheng2 xi4 shi4 zu2 duo1 xi1 ， shi2 liang2 bu2 yu4 ling4 wo3 shang1 zhong1 qing2 。
- sheng4 wang2 zuo4 ying4 wu3 bai3 sui4 ， wen2 chang1 mo4 ji4 san1 qian1 ling2 。
- zhong1 jian1 xian2 jun1 ku3 wu2 fu3 ， tang2 zong1 shi4 min2 zhou1 zong1 rong2 。
- kong3 qiu1 wu2 wei4 jie1 ji2 ji2 ， dao4 tou2 bi4 jing4 jie1 wu2 cheng2 。
- ying4 ru2 ci3 hua1 shi2 lai2 bu4 tu3 ying3 ， guo4 qi1 wu2 yong4 hai2 cong2 sheng1 。
- cong2 sheng1 shi1 shi2 you4 wu2 yong4 ， cuo1 tuo2 bi4 shi4 kong1 ming2 ming2 。
- yu2 jie1 hou4 sheng4 bu4 shi2 zuo4 ， shi3 ren2 yu3 lei4 fen1 ling2 ling2 。
- bu4 ru2 ji2 hua1 kai1 ， xiang1 lao2 dan4 shi2 qing1 。
- mo4 jiao4 hua1 cui4 hou4 ， you3 gu1 fu4 hua1 ming2 。

## 注释

## 译文

## 赏析
