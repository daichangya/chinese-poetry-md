---
id: xue-ji-xuan-yi-hai-sui-dong-you-hui-ji-ye-yu-ling-guo-ma-zhen-ci-xia-xun-suo-wei-jia-e64e42ff
title: 乙亥岁东游会稽谒禹陵过马臻祠下询所谓鉴湖者则已堙塞为民田因赋
titlePinyin: yi3 hai4 sui4 dong1 you2 hui4 ji1 ye4 yu3 ling2 guo4 ma3 zhen1 ci2 xia4 xun2 suo3 wei4 jian4 hu2 zhe3 ze2 yi3 yin1 sai1 wei4 min2 tian2 yin1 fu4
titleSlug: yi-hai-sui-dong-you-hui-ji-ye-yu-ling-guo-ma-zhen-ci-xia-xun-suo-wei-jia-e64e42ff
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 登会稽，瞰长湖，漪涟万顷皆平芜。
- 桑田变改唯闻说，岂信古今人事殊。
- 往时夏后禹，道川治水劳驰驱。
- 四支疲弊跛其足，过门弗视儿呱呱。
- 众流宗海出平陆，滋人巨浸因卑洿。
- 百神效职来大计，勤民远狩崩于嵞。
- 名山立郡此焉始，明明功与日月俱。
- 马侯有汉二千石，施仁复古苏燋枯。
- 浚深倍薄拂古镜，还使墝埆成膏腴。
- 阴邪丑正富权戚，居肓如鬼捐其躯。
- 大君良吏不复见，茫茫陈迹日就无。
- 玻璃湛湛长芳草，蛟龙窟宅生菰蒲。
- 前功不录倚隳弃，谁何聚敛浮穿窬。
- 庸情非圣决陂泽，迁移膏润为官租。
- 昔人旧事已无在，犹有水则{石毚}长途。
- 高田燥仰下沮洳，雨晹无岁均沾濡。
- 咄哉荣利归乃室，是邦黔首其何辜。
- 反令二主神，淫祀烦此都。
- 王陵委积蠹明币，守祠浇酹倾清酤。
- 禳祷两无已，跳梁饱妖巫。
- 享祭缘报诚，嘉猷委泥涂。
- 神灵血食已非分，无为耗黩令人吁。
- 复绩怅何从，我心徒自㤤。

## 拼音
- deng1 hui4 ji1 ， kan4 chang2 hu2 ， yi1 lian2 wan4 qing3 jie1 ping2 wu2 。
- sang1 tian2 bian4 gai3 wei2 wen2 shuo1 ， qi3 xin4 gu3 jin1 ren2 shi4 shu1 。
- wang3 shi2 xia4 hou4 yu3 ， dao4 chuan1 zhi4 shui3 lao2 chi2 qu1 。
- si4 zhi1 pi2 bi4 bo3 qi2 zu2 ， guo4 men2 fu2 shi4 er2 gua1 gua1 。
- zhong4 liu2 zong1 hai3 chu1 ping2 lu4 ， zi1 ren2 ju4 jin4 yin1 bei1 wu1 。
- bai3 shen2 xiao4 zhi2 lai2 da4 ji4 ， qin2 min2 yuan3 shou4 beng1 yu2 tu2 。
- ming2 shan1 li4 jun4 ci3 yan1 shi3 ， ming2 ming2 gong1 yu3 ri4 yue4 ju4 。
- ma3 hou2 you3 han4 er4 qian1 shi2 ， shi1 ren2 fu4 gu3 su1 jiao1 ku1 。
- jun4 shen1 bei4 bao2 fu2 gu3 jing4 ， hai2 shi3 qiao1 que4 cheng2 gao1 yu2 。
- yin1 xie2 chou3 zheng4 fu4 quan2 qi1 ， ju1 huang1 ru2 gui3 juan1 qi2 qu1 。
- da4 jun1 liang2 li4 bu2 fu4 jian4 ， mang2 mang2 chen2 ji4 ri4 jiu4 wu2 。
- bo1 li2 zhan4 zhan4 chang2 fang1 cao3 ， jiao1 long2 ku1 zhai2 sheng1 gu1 pu2 。
- qian2 gong1 bu2 lu4 yi3 hui1 qi4 ， shui2 he2 ju4 lian3 fu2 chuan1 yu2 。
- yong1 qing2 fei1 sheng4 jue2 bei1 ze2 ， qian1 yi2 gao1 run4 wei4 guan1 zu1 。
- xi1 ren2 jiu4 shi4 yi3 wu2 zai4 ， you2 you3 shui3 ze2 { shi2 chan2 } chang2 tu2 。
- gao1 tian2 zao4 yang3 xia4 ju3 ru4 ， yu3 yi4 wu2 sui4 jun1 zhan1 ru2 。
- duo1 zai1 rong2 li4 gui1 nai3 shi4 ， shi4 bang1 qian2 shou3 qi2 he2 gu1 。
- fan3 ling4 er4 zhu3 shen2 ， yin2 si4 fan2 ci3 dou1 。
- wang2 ling2 wei3 ji1 du4 ming2 bi4 ， shou3 ci2 jiao1 lei4 qing1 qing1 gu1 。
- rang2 dao3 liang3 wu2 yi3 ， tiao4 liang2 bao3 yao1 wu1 。
- xiang3 ji4 yuan2 bao4 cheng2 ， jia1 you2 wei3 ni2 tu2 。
- shen2 ling2 xue4 shi2 yi3 fei1 fen4 ， wu2 wei2 hao4 du2 ling4 ren2 xu1 。
- fu4 ji4 chang4 he2 cong2 ， wo3 xin1 tu2 zi4 㤤 。

## 注释

## 译文

## 赏析
