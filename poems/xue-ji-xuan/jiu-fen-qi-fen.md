---
id: xue-ji-xuan-jiu-fen-qi-fen
title: 九奋 启愤
titlePinyin: jiu3 fen4   qi3 fen4
titleSlug: jiu-fen-qi-fen
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 启愤兮申冤，诉衷情兮敶矢言。
- 叫苍天之无辜兮，指心以为正。
- 将求信于旬始兮，或咎繇之我听。
- 神羊不世有以触邪兮，其谁宜为政。
- 亲莫亲于手足兮，而为之诟病。
- 重莫重于君臣兮，而谗言以兴。
- 余服兰而佩芷兮，扈江蓠与蕙茝。
- 纫留夷而纬楬车兮，以为束带。
- 青云冠兮远游履，心旷漭兮横四海。
- 日月昭其清明兮，孰兴云雾。
- 余既有此高洁兮，羌谓余为卑污。
- 凤皇翔于九霄兮，燕雀与程其度。
- 苍蝇矢之乱白墨兮，人夫何为乎不悟。
- 於穆灵修之高厚兮，天与地其作配。
- 三辰焕其服章兮，揭招摇而为盖。
- 拂白螭之纯素兮，列苍龙于左辅。
- 朱鸟荧煌而先后兮，神龟昌扬而御侮。
- 东南海而西界羌兮，商于崇其北户。
- 愉昭明而震起兮，谌发挥于天下。
- 余日望其遵此途兮，放意咸池。
- 乘王虬兮俱奋飞，开阊门兮造东父，逍遥游兮太微。
- 何鸱鸮兮名凤皇，驾金车兮翱翔。
- 之桑间兮溱洧之侧，乐盘游兮三旬不息。
- 余心隠忧兮，惟灵修之故也。
- 靓修饰而娟娟兮，而以为恶也。
- 余静好而弗余亲兮，蹲踏蛾眉之妒也。
- 足顿地而不我知冤兮，仰天而不吾讣也。
- 省吾私而内不止疚兮，此固天之数也。
- 悲幽幽兮楚宫深，望漠漠兮楚云阴。
- 指天极兮清高，聊适我兮遐心。
- 吸正阳与沆瀣兮，于夕阴与清旦。
- 骑朝霞而御白蜺兮，以游以衍。
- 和六气而与居兮，不知我之为物。
- 升天入地兮，倏来往忽。
- 灵修可告语而献之兮，将我从而我咈。
- 重曰：皇苍愉和，物无它兮。
- 阴霭飞腾，俨惟瑕兮。
- 云收风静，恬静嘉兮。
- 悠悠我心，可如何兮。

## 拼音
- qi3 fen4 xi1 shen1 yuan1 ， su4 zhong1 qing2 xi1 chen2 shi3 yan2 。
- jiao4 cang1 tian1 zhi1 wu2 gu1 xi1 ， zhi3 xin1 yi3 wei2 zheng4 。
- jiang1 qiu2 xin4 yu2 xun2 shi3 xi1 ， huo4 jiu4 yao2 zhi1 wo3 ting1 。
- shen2 yang2 bu2 shi4 you3 yi3 chu4 xie2 xi1 ， qi2 shui2 yi2 wei2 zheng4 。
- qin1 mo4 qin1 yu2 shou3 zu2 xi1 ， er2 wei4 zhi1 gou4 bing4 。
- zhong4 mo4 zhong4 yu2 jun1 chen2 xi1 ， er2 chan2 yan2 yi3 xing1 。
- yu2 fu2 lan2 er2 pei4 zhi3 xi1 ， hu4 jiang1 li2 yu3 hui4 chai3 。
- ren4 liu2 yi2 er2 wei3 jie2 che1 xi1 ， yi3 wei2 shu4 dai4 。
- qing1 yun2 guan1 xi1 yuan3 you2 lü3 ， xin1 kuang4 mang3 xi1 heng2 si4 hai3 。
- ri4 yue4 zhao1 qi2 qing1 ming2 xi1 ， shu2 xing1 yun2 wu4 。
- yu2 ji4 you3 ci3 gao1 jie2 xi1 ， qiang1 wei4 yu2 wei4 bei1 wu1 。
- feng4 huang2 xiang2 yu2 jiu3 xiao1 xi1 ， yan4 que4 yu3 cheng2 qi2 du4 。
- cang1 ying2 shi3 zhi1 luan4 bai2 mo4 xi1 ， ren2 fu1 he2 wei4 hu1 bu2 wu4 。
- wu1 mu4 ling2 xiu1 zhi1 gao1 hou4 xi1 ， tian1 yu3 di4 qi2 zuo4 pei4 。
- san1 chen2 huan4 qi2 fu2 zhang1 xi1 ， jie1 zhao1 yao2 er2 wei4 gai4 。
- fu2 bai2 chi1 zhi1 chun2 su4 xi1 ， lie4 cang1 long2 yu2 zuo3 fu3 。
- zhu1 niao3 ying2 huang2 er2 xian1 hou4 xi1 ， shen2 gui1 chang1 yang2 er2 yu4 wu3 。
- dong1 nan2 hai3 er2 xi1 jie4 qiang1 xi1 ， shang1 yu2 chong2 qi2 bei3 hu4 。
- yu2 zhao1 ming2 er2 zhen4 qi3 xi1 ， chen2 fa1 hui1 yu2 tian1 xia4 。
- yu2 ri4 wang4 qi2 zun1 ci3 tu2 xi1 ， fang4 yi4 xian2 chi2 。
- cheng2 wang2 qiu2 xi1 ju4 fen4 fei1 ， kai1 chang1 men2 xi1 zao4 dong1 fu4 ， xiao1 yao2 you2 xi1 tai4 wei1 。
- he2 chi1 xiao1 xi1 ming2 feng4 huang2 ， jia4 jin1 che1 xi1 ao2 xiang2 。
- zhi1 sang1 jian1 xi1 zhen1 wei3 zhi1 ce4 ， le4 pan2 you2 xi1 san1 xun2 bu4 xi1 。
- yu2 xin1 yin3 you1 xi1 ， wei2 ling2 xiu1 zhi1 gu4 ye3 。
- liang4 xiu1 shi4 er2 juan1 juan1 xi1 ， er2 yi3 wei2 e4 ye3 。
- yu2 jing4 hao3 er2 fu2 yu2 qin1 xi1 ， dun1 ta4 e2 mei2 zhi1 du4 ye3 。
- zu2 dun4 di4 er2 bu4 wo3 zhi1 yuan1 xi1 ， yang3 tian1 er2 bu4 wu2 fu4 ye3 。
- sheng3 wu2 si1 er2 nei4 bu4 zhi3 jiu4 xi1 ， ci3 gu4 tian1 zhi1 shu4 ye3 。
- bei1 you1 you1 xi1 chu3 gong1 shen1 ， wang4 mo4 mo4 xi1 chu3 yun2 yin1 。
- zhi3 tian1 ji2 xi1 qing1 gao1 ， liao2 shi4 wo3 xi1 xia2 xin1 。
- xi1 zheng4 yang2 yu3 hang4 xie4 xi1 ， yu2 xi1 yin1 yu3 qing1 dan4 。
- qi2 zhao1 xia2 er2 yu4 bai2 ni2 xi1 ， yi3 you2 yi3 yan3 。
- he2 liu4 qi4 er2 yu3 ju1 xi1 ， bu4 zhi1 wo3 zhi1 wei4 wu4 。
- sheng1 tian1 ru4 di4 xi1 ， shu1 lai2 wang3 hu1 。
- ling2 xiu1 ke3 gao4 yu3 er2 xian4 zhi1 xi1 ， jiang1 wo3 cong2 er2 wo3 fu2 。
- zhong4 yue1 ： huang2 cang1 yu2 he2 ， wu4 wu2 ta1 xi1 。
- yin1 ai3 fei1 teng2 ， yan3 wei2 xia2 xi1 。
- yun2 shou1 feng1 jing4 ， tian2 jing4 jia1 xi1 。
- you1 you1 wo3 xin1 ， ke3 ru2 he2 xi1 。

## 注释

## 译文

## 赏析
