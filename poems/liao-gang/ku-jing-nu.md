---
id: liao-gang-ku-jing-nu
title: 哭荆奴
titlePinyin: ku1 jing1 nu2
titleSlug: ku-jing-nu
author: 廖刚
authorPinyin: liao4 gang1
authorSlug: liao-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生惟一女，宝惜岂珠玉。
- 夫妻递襁抱，犊輭舐未足。
- 上天胡忍予，谴罚不容赎。
- 沉疴遽汝萦，微息竟莫续。
- 痛哉伤我神，怳若失飞鹄。
- 追惟百牵肠，展转损心曲。
- 忆昨将汝归，万里自荆蜀。
- 篮舆共先后，百步能我瞩。
- 汝母惜可知，拥坐甘蹐跼。
- 长途亦云劳，不觉度炎酷。
- 今后当远行，□门述蹢躅。
- 相看怀抱空，将领但妾仆。
- 心折疑巳碎，泪甚冲风烛。
- 念汝生少啼，起卧洁絣褥。
- 谓当非凡孩，岂料两岁促。
- 意余积不厘，汝故弗为属。
- 长江漂玉尘，兹事未免俗。
- 遗踪仅何有，肠断髪毬绿。
- 情知东门达，敢取西河辱。
- 要识父母心，吾诗尚堪录。

## 拼音
- ping2 sheng1 wei2 yi4 nü3 ， bao3 xi1 qi3 zhu1 yu4 。
- fu1 qi1 di4 qiang3 bao4 ， du2 ruan3 shi4 wei4 zu2 。
- shang4 tian1 hu2 ren3 yu3 ， qian3 fa2 bu4 rong2 shu2 。
- chen2 ke1 ju4 ru3 ying2 ， wei1 xi1 jing4 mo4 xu4 。
- tong4 zai1 shang1 wo3 shen2 ， huang3 ruo4 shi1 fei1 hu2 。
- zhui1 wei2 bai3 qian1 chang2 ， zhan3 zhuan3 sun3 xin1 qu3 。
- yi4 zuo2 jiang1 ru3 gui1 ， wan4 li3 zi4 jing1 shu3 。
- lan2 yu2 gong4 xian1 hou4 ， bai3 bu4 neng2 wo3 zhu3 。
- ru3 mu3 xi1 ke3 zhi1 ， yong1 zuo4 gan1 ji2 ju2 。
- chang2 tu2 yi4 yun2 lao2 ， bu4 jue2 du4 yan2 ku4 。
- jin1 hou4 dang1 yuan3 xing2 ， □ men2 shu4 di2 zhu2 。
- xiang1 kan4 huai2 bao4 kong1 ， jiang4 ling3 dan4 qie4 pu2 。
- xin1 zhe2 yi2 si4 sui4 ， lei4 shen4 chong1 feng1 zhu2 。
- nian4 ru3 sheng1 shao3 ti2 ， qi3 wo4 jie2 bing1 ru4 。
- wei4 dang1 fei1 fan2 hai2 ， qi3 liao4 liang3 sui4 cu4 。
- yi4 yu2 ji1 bu4 li2 ， ru3 gu4 fu2 wei4 shu3 。
- chang2 jiang1 piao1 yu4 chen2 ， zi1 shi4 wei4 mian3 su2 。
- yi2 zong1 jin3 he2 you3 ， chang2 duan4 fa4 qiu2 lü4 。
- qing2 zhi1 dong1 men2 da2 ， gan3 qu3 xi1 he2 ru3 。
- yao4 shi2 fu4 mu3 xin1 ， wu2 shi1 shang4 kan1 lu4 。

## 注释

## 译文

## 赏析
