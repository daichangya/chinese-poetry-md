---
id: liao-gang-yue-bo-lou-shang-cheng-zhi-fu-jian-tao
title: 月波楼上呈知府检讨
titlePinyin: yue4 bo1 lou2 shang4 cheng2 zhi1 fu3 jian3 tao3
titleSlug: yue-bo-lou-shang-cheng-zhi-fu-jian-tao
author: 廖刚
authorPinyin: liao4 gang1
authorSlug: liao-gang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 月波自昔腾佳名，练光一带萦寒城。
- 摧风剥雨岁月古，拊槛足栗忧颓倾。
- 恍然宏丽惊幻化，云舒霞烂飞雕甍。
- 烟收雾歛霁色净，菱花玉女新粧成。
- 瑠璃万倾浸蟾腹，星河帖底游鱼明。
- 荣光爽气长不夜，但觉零露涓涓清。
- 彩虹飞跨度别岛，缥缈嬉笑归蓬瀛。
- 红蕖照水翠盖合，往往辉映双华旌。
- 广寒宫阙倘未到，绝致惟欲轻题评。
- 君不见钱塘有美东南冠，覆压湖山美轮奂。
- 海门日日子胥潮，百里青烟付朝爨。
- 又不见松江起尺跨垂虹，骑鲸直下窥龙宫。
- 危栏欲凭骇神观，万叶出没风涛中。
- 月波境对了无此，一色涵空天共水。
- 圆明湛静趣已高，不与二景争雄豪。
- 猗欤兴废物有数，高韵庾公今日遇。
- 治荒斥陋意所便，荷锸去趋舞襦袴。
- 西园花木顿生春，结客从今朝与暮。
- 嘉禾为郡亦云久，壮观从来未曾有。
- 月波解与去思长，千古风流端不朽。

## 拼音
- yue4 bo1 zi4 xi1 teng2 jia1 ming2 ， lian4 guang1 yi2 dai4 ying2 han2 cheng2 。
- cui1 feng1 bao1 yu3 sui4 yue4 gu3 ， fu3 kan3 zu2 li4 you1 tui2 qing1 。
- huang3 ran2 hong2 li4 jing1 huan4 hua4 ， yun2 shu1 xia2 lan4 fei1 diao1 meng2 。
- yan1 shou1 wu4 lian3 ji4 se4 jing4 ， ling2 hua1 yu4 nü3 xin1 zhuang1 cheng2 。
- liu2 li2 wan4 qing1 jin4 chan2 fu4 ， xing1 he2 tie1 di3 you2 yu2 ming2 。
- rong2 guang1 shuang3 qi4 chang2 bu2 ye4 ， dan4 jue2 ling2 lu4 juan1 juan1 qing1 。
- cai3 hong2 fei1 kua4 du4 bie2 dao3 ， piao1 miao3 xi1 xiao4 gui1 peng2 ying2 。
- hong2 qu2 zhao4 shui3 cui4 gai4 he2 ， wang3 wang3 hui1 ying4 shuang1 hua2 jing1 。
- guang3 han2 gong1 que1 tang3 wei4 dao4 ， jue2 zhi4 wei2 yu4 qing1 ti2 ping2 。
- jun1 bu2 jian4 qian2 tang2 you3 mei3 dong1 nan2 guan1 ， fu4 ya1 hu2 shan1 mei3 lun2 huan4 。
- hai3 men2 ri4 ri4 zi0 xu1 chao2 ， bai3 li3 qing1 yan1 fu4 chao2 cuan4 。
- you4 bu2 jian4 song1 jiang1 qi3 chi3 kua4 chui2 hong2 ， qi2 jing1 zhi2 xia4 kui1 long2 gong1 。
- wei1 lan2 yu4 ping2 hai4 shen2 guan1 ， wan4 ye4 chu1 mo4 feng1 tao1 zhong1 。
- yue4 bo1 jing4 dui4 le0 wu2 ci3 ， yi2 se4 han2 kong1 tian1 gong4 shui3 。
- yuan2 ming2 zhan4 jing4 qu4 yi3 gao1 ， bu4 yu3 er4 jing3 zheng1 xiong2 hao2 。
- yi1 yu2 xing1 fei4 wu4 you3 shu4 ， gao1 yun4 yu3 gong1 jin1 ri4 yu4 。
- zhi4 huang1 chi4 lou4 yi4 suo3 bian4 ， he2 cha1 qu4 qu1 wu3 ru2 ku4 。
- xi1 yuan2 hua1 mu4 dun4 sheng1 chun1 ， jie2 ke4 cong2 jin1 chao2 yu3 mu4 。
- jia1 he2 wei4 jun4 yi4 yun2 jiu3 ， zhuang4 guan1 cong2 lai2 wei4 ceng2 you3 。
- yue4 bo1 jie3 yu3 qu4 si1 chang2 ， qian1 gu3 feng1 liu2 duan1 bu4 xiu3 。

## 注释

## 译文

## 赏析
