---
id: yan-yu-lei-fu-ge
title: 雷斧歌
titlePinyin: lei2 fu3 ge1
titleSlug: lei-fu-ge
author: 严羽
authorPinyin: yan2 yu3
authorSlug: yan-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穹崖之上，层峰之巅，神光夜半光烛天。
- 山僧梦里忽惊起，有物坠地声填然。
- 峰头巨石似开劈，鬼物散走如飙旋。
- 山僧晓见不敢取，有客识之为雷斧，持归摩挲色苍古。
- 匣中往往出云气，窗外时时起风雨。
- 吾闻阴阳之气相搏为雷霆，变化翕欻常杳冥。
- 非若革鼍考击之为声，不知此斧何从形。
- 乃是比干之心，朱云之舌。
- 一片忠愤气，蟠鬰天地闲。
- 千载长不灭，造化为𬬻巧镕结。
- 嗟哉指佞之草不复生，群奸睚眦纷纵横。
- 大弓宝玉争窃取，岂惧鬼责并天刑。
- 我欲乘云朝帝所，大叫天关排九虎。
- 乞将此斧借小臣，叩头问天天更许。

## 拼音
- qiong2 ya2 zhi1 shang4 ， ceng2 feng1 zhi1 dian1 ， shen2 guang1 ye4 ban4 guang1 zhu2 tian1 。
- shan1 seng1 meng4 li3 hu1 jing1 qi3 ， you3 wu4 zhui4 di4 sheng1 tian2 ran2 。
- feng1 tou2 ju4 shi2 si4 kai1 pi1 ， gui3 wu4 san4 zou3 ru2 biao1 xuan2 。
- shan1 seng1 xiao3 jian4 bu4 gan3 qu3 ， you3 ke4 shi2 zhi1 wei4 lei2 fu3 ， chi2 gui1 mo2 suo1 se4 cang1 gu3 。
- xia2 zhong1 wang3 wang3 chu1 yun2 qi4 ， chuang1 wai4 shi2 shi2 qi3 feng1 yu3 。
- wu2 wen2 yin1 yang2 zhi1 qi4 xiang1 bo2 wei4 lei2 ting2 ， bian4 hua4 xi1 chua1 chang2 yao3 ming2 。
- fei1 ruo4 ge2 tuo2 kao3 ji1 zhi1 wei4 sheng1 ， bu4 zhi1 ci3 fu3 he2 cong2 xing2 。
- nai3 shi4 bi3 gan1 zhi1 xin1 ， zhu1 yun2 zhi1 she2 。
- yi2 pian4 zhong1 fen4 qi4 ， pan2 yu4 tian1 di4 xian2 。
- qian1 zai3 chang2 bu2 mie4 ， zao4 hua4 wei2 lu2 qiao3 rong2 jie2 。
- jie1 zai1 zhi3 ning4 zhi1 cao3 bu2 fu4 sheng1 ， qun2 jian1 ya2 zi4 fen1 zong4 heng2 。
- da4 gong1 bao3 yu4 zheng1 qie4 qu3 ， qi3 ju4 gui3 ze2 bing4 tian1 xing2 。
- wo3 yu4 cheng2 yun2 chao2 di4 suo3 ， da4 jiao4 tian1 guan1 pai2 jiu3 hu3 。
- qi3 jiang1 ci3 fu3 jie4 xiao3 chen2 ， kou4 tou2 wen4 tian1 tian1 geng4 xu3 。

## 注释

## 译文

## 赏析
