---
id: yan-yu-song-wu-hui-qing-zai-wang-huai-nan
title: 送吴会卿再往淮南
titlePinyin: song4 wu2 hui4 qing1 zai4 wang3 huai2 nan2
titleSlug: song-wu-hui-qing-zai-wang-huai-nan
author: 严羽
authorPinyin: yan2 yu3
authorSlug: yan-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 故人身披紫绮裘，腰佩宝玦骑胡骝。
- 英风侠气横四海，辞我远向淮南游。
- 淮南桂树应犹在，八公举手遥相待。
- 明月高悬五两头，随君千里过淮流。
- 十年鞍马边城道，又向边城见春草。
- 春草萋萋路入秦，长安北望空愁人。
- 荆楚奇材多剑客，感慨相逢思报国。
- 男儿事业早致身，青鬓须防雪霜迫。
- 我向人闲久拂衣，白云相伴掩岩扉。
- 调琴鼓罢清商曲，愁见孤鸿天际飞。

## 拼音
- gu4 ren2 shen1 pi1 zi3 qi3 qiu2 ， yao1 pei4 bao3 jue2 qi2 hu2 liu2 。
- ying1 feng1 xia2 qi4 heng2 si4 hai3 ， ci2 wo3 yuan3 xiang4 huai2 nan2 you2 。
- huai2 nan2 gui4 shu4 ying4 you2 zai4 ， ba1 gong1 ju3 shou3 yao2 xiang1 dai4 。
- ming2 yue4 gao1 xuan2 wu3 liang3 tou2 ， sui2 jun1 qian1 li3 guo4 huai2 liu2 。
- shi2 nian2 an1 ma3 bian1 cheng2 dao4 ， you4 xiang4 bian1 cheng2 jian4 chun1 cao3 。
- chun1 cao3 qi1 qi1 lu4 ru4 qin2 ， chang2 an1 bei3 wang4 kong1 chou2 ren2 。
- jing1 chu3 qi2 cai2 duo1 jian4 ke4 ， gan3 kai3 xiang1 feng2 si1 bao4 guo2 。
- nan2 er2 shi4 ye4 zao3 zhi4 shen1 ， qing1 bin4 xu1 fang2 xue3 shuang1 po4 。
- wo3 xiang4 ren2 xian2 jiu3 fu2 yi1 ， bai2 yun2 xiang1 ban4 yan3 yan2 fei1 。
- tiao2 qin2 gu3 ba4 qing1 shang1 qu3 ， chou2 jian4 gu1 hong2 tian1 ji4 fei1 。

## 注释

## 译文

## 赏析
