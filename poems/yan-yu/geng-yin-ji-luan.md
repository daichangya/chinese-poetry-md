---
id: yan-yu-geng-yin-ji-luan
title: 庚寅纪乱
titlePinyin: geng1 yin2 ji4 luan4
titleSlug: geng-yin-ji-luan
author: 严羽
authorPinyin: yan2 yu3
authorSlug: yan-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 承平盗贼起，丧乱降自天。
- 荼毒恣两道，兵戈浩相缠。
- 此邦祸最酷，贱子忍具言。
- 朝廷讨乱初，谁任主将权。
- 辎重道闲来，隠隠何阗阗。
- 殿前尽貔虎，所向当无坚。
- 组练照川明，戈戟耀日鲜。
- 父老当时言，此贼不容吞。
- 军兴法律在，进退非得专。
- 奈何忽舍去，屯垒随之迁。
- 留兵不五百，当贼逾数千。
- 英英胡将军，策马奋独先。
- 出入突且击，势绝飘风旋。
- 杀贼不知数，尸骸相叠穿。
- 谁谓散复来，其徒奈实繁。
- 须臾塞城郭，合沓迷妖氛。
- 将军怒一呼，誓死报国恩。
- 拔剑复入阵，鼓声俄不闻。
- 哀哉失壮士，白日为之昏。
- 嗟彼城中人，欲生无由缘。
- 连头受屠戮，赤族罹祸冤。
- 妻孥悉驱虏，道路号相牵。
- 或有小失意，性命无由全。
- 言语方出口，腰领已不连。
- 婉婉闺中女，未尝窥户边。
- 白刃斥之去，不许暂稽延。
- 回头顾父母，父母安敢怜。
- 所掠靡孑遗，囊担无虚肩。
- 衣冠困奴隶，怒骂仍笞鞭。
- 又有脱锋刃，多化为鱼鼋。
- 途穷势复迫，忽若忘重渊。
- 仓卒所传误，投身空弃捐。
- 婴儿或在抱，粉黛犹俨然。
- 沙碛腥人肠，衔啄集乌鸢。
- 呜呼彼苍天，念此胡罪愆。
- 比者因乱定，南归经旧廛。
- 岂徒人民非，莫辨陌与阡。
- 所见但荆棘，狐狸对我蹲。
- 坡陁流血地，靡靡生寒烟。
- 城头遇老翁，行泪为余论。
- 云贼破城时，贼初攻南门。
- 大军血战久，家得扶我奔。
- 所免有万计，皆我胡君恩。
- 不然尽鱼肉，遗黎何有焉。
- 语罢复呜咽，余亦涕泗涟。
- 军旅苦转输，饥馑仍荐臻。
- 疮痍莽未复，千里惟空村。
- 白骨不知谁，无人为招魂。
- 四郊实多此，仁者宜恻然。
- 近喜大告捷，所俘悉已还。
- 凶渠戮庙社，党类归之田。
- 当知釜中鱼，贷尔喘息悬。
- 胡为迭恃险，高垒犹山巅。
- 蛮獠本异性，土风来有年。
- 力屈势暂伏，乞降非恶悛。
- 胁从固罔治，群丑岂尽原。
- 反复恐难料，安危仗诸贤。
- 此师不再举，乘时须勉旃。
- 国家刑罸在，庙算必不偏。
- 感时须发白，忧国空拳拳。

## 拼音
- cheng2 ping2 dao4 zei2 qi3 ， sang1 luan4 jiang4 zi4 tian1 。
- tu2 du2 zi4 liang3 dao4 ， bing1 ge1 hao4 xiang1 chan2 。
- ci3 bang1 huo4 zui4 ku4 ， jian4 zi3 ren3 ju4 yan2 。
- chao2 ting2 tao3 luan4 chu1 ， shui2 ren4 zhu3 jiang4 quan2 。
- zi1 zhong4 dao4 xian2 lai2 ， yin3 yin3 he2 tian2 tian2 。
- dian4 qian2 jin4 pi2 hu3 ， suo3 xiang4 dang1 wu2 jian1 。
- zu3 lian4 zhao4 chuan1 ming2 ， ge1 ji3 yao4 ri4 xian1 。
- fu4 lao3 dang1 shi2 yan2 ， ci3 zei2 bu4 rong2 tun1 。
- jun1 xing1 fa3 lü4 zai4 ， jin4 tui4 fei1 dei3 zhuan1 。
- nai4 he2 hu1 she4 qu4 ， tun2 lei3 sui2 zhi1 qian1 。
- liu2 bing1 bu4 wu3 bai3 ， dang1 zei2 yu2 shu4 qian1 。
- ying1 ying1 hu2 jiang1 jun1 ， ce4 ma3 fen4 du2 xian1 。
- chu1 ru4 tu1 qie3 ji1 ， shi4 jue2 piao1 feng1 xuan2 。
- sha1 zei2 bu4 zhi1 shu4 ， shi1 hai2 xiang1 die2 chuan1 。
- shui2 wei4 san4 fu4 lai2 ， qi2 tu2 nai4 shi2 fan2 。
- xu1 yu2 sai1 cheng2 guo1 ， he2 ta4 mi2 yao1 fen1 。
- jiang1 jun1 nu4 yi4 hu1 ， shi4 si3 bao4 guo2 en1 。
- ba2 jian4 fu4 ru4 zhen4 ， gu3 sheng1 e2 bu4 wen2 。
- ai1 zai1 shi1 zhuang4 shi4 ， bai2 ri4 wei4 zhi1 hun1 。
- jie1 bi3 cheng2 zhong1 ren2 ， yu4 sheng1 wu2 you2 yuan2 。
- lian2 tou2 shou4 tu2 lu4 ， chi4 zu2 li2 huo4 yuan1 。
- qi1 nu2 xi1 qu1 lu3 ， dao4 lu4 hao4 xiang1 qian1 。
- huo4 you3 xiao3 shi1 yi4 ， xing4 ming4 wu2 you2 quan2 。
- yan2 yu3 fang1 chu1 kou3 ， yao1 ling3 yi3 bu4 lian2 。
- wan3 wan3 gui1 zhong1 nü3 ， wei4 chang2 kui1 hu4 bian1 。
- bai2 ren4 chi4 zhi1 qu4 ， bu4 xu3 zan4 ji1 yan2 。
- hui2 tou2 gu4 fu4 mu3 ， fu4 mu3 an1 gan3 lian2 。
- suo3 lüe4 mi2 jie2 yi2 ， nang2 dan1 wu2 xu1 jian1 。
- yi1 guan1 kun4 nu2 li4 ， nu4 ma4 reng2 chi1 bian1 。
- you4 you3 tuo1 feng1 ren4 ， duo1 hua4 wei2 yu2 yuan2 。
- tu2 qiong2 shi4 fu4 po4 ， hu1 ruo4 wang4 zhong4 yuan1 。
- cang1 cu4 suo3 chuan2 wu4 ， tou2 shen1 kong1 qi4 juan1 。
- ying1 er2 huo4 zai4 bao4 ， fen3 dai4 you2 yan3 ran2 。
- sha1 qi4 xing1 ren2 chang2 ， xian2 zhuo2 ji2 wu1 yuan1 。
- wu1 hu1 bi3 cang1 tian1 ， nian4 ci3 hu2 zui4 qian1 。
- bi3 zhe3 yin1 luan4 ding4 ， nan2 gui1 jing1 jiu4 chan2 。
- qi3 tu2 ren2 min2 fei1 ， mo4 bian4 mo4 yu3 qian1 。
- suo3 jian4 dan4 jing1 ji2 ， hu2 li0 dui4 wo3 dun1 。
- po1 tuo2 liu2 xue4 di4 ， mi2 mi2 sheng1 han2 yan1 。
- cheng2 tou2 yu4 lao3 weng1 ， xing2 lei4 wei4 yu2 lun4 。
- yun2 zei2 po4 cheng2 shi2 ， zei2 chu1 gong1 nan2 men2 。
- da4 jun1 xue4 zhan4 jiu3 ， jia1 de2 fu2 wo3 ben1 。
- suo3 mian3 you3 wan4 ji4 ， jie1 wo3 hu2 jun1 en1 。
- bu4 ran2 jin4 yu2 rou4 ， yi2 li2 he2 you3 yan1 。
- yu3 ba4 fu4 wu1 yan4 ， yu2 yi4 ti4 si4 lian2 。
- jun1 lü3 ku3 zhuan3 shu1 ， ji1 jin3 reng2 jian4 zhen1 。
- chuang1 yi2 mang3 wei4 fu4 ， qian1 li3 wei2 kong1 cun1 。
- bai2 gu3 bu4 zhi1 shui2 ， wu2 ren2 wei2 zhao1 hun2 。
- si4 jiao1 shi2 duo1 ci3 ， ren2 zhe3 yi2 ce4 ran2 。
- jin4 xi3 da4 gao4 jie2 ， suo3 fu2 xi1 yi3 hai2 。
- xiong1 qu2 lu4 miao4 she4 ， dang3 lei4 gui1 zhi1 tian2 。
- dang1 zhi1 fu3 zhong1 yu2 ， dai4 er3 chuan3 xi1 xuan2 。
- hu2 wei4 die2 shi4 xian3 ， gao1 lei3 you2 shan1 dian1 。
- man2 liao2 ben3 yi4 xing4 ， tu3 feng1 lai2 you3 nian2 。
- li4 qu1 shi4 zan4 fu2 ， qi3 jiang4 fei1 e4 quan1 。
- xie2 cong2 gu4 wang3 zhi4 ， qun2 chou3 qi3 jin4 yuan2 。
- fan3 fu4 kong3 nan2 liao4 ， an1 wei1 zhang4 zhu1 xian2 。
- ci3 shi1 bu2 zai4 ju3 ， cheng2 shi2 xu1 mian3 zhan1 。
- guo2 jia1 xing2 fa2 zai4 ， miao4 suan4 bi4 bu4 pian1 。
- gan3 shi2 xu1 fa4 bai2 ， you1 guo2 kong1 quan2 quan2 。

## 注释

## 译文

## 赏析
