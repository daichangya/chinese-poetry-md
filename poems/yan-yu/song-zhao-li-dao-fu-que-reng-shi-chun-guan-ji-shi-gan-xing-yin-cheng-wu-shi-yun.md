---
id: yan-yu-song-zhao-li-dao-fu-que-reng-shi-chun-guan-ji-shi-gan-xing-yin-cheng-wu-shi-yun
title: 送赵立道赴阙仍试春官即事感兴因成五十韵
titlePinyin: song4 zhao4 li4 dao4 fu4 que1 reng2 shi4 chun1 guan1 ji2 shi4 gan3 xing1 yin1 cheng2 wu3 shi2 yun4
titleSlug: song-zhao-li-dao-fu-que-reng-shi-chun-guan-ji-shi-gan-xing-yin-cheng-wu-shi-yun
author: 严羽
authorPinyin: yan2 yu3
authorSlug: yan-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嗣圣中天日，遗氓忆汉时。
- 一王新盛礼，万国贺重熙。
- 官爵沾寰宇，光明冠本支。
- 穷冬辞老母，吉日赴京师。
- 祖席明斜照，寒江结暮澌。
- 停杯愁把袂，立马语临期。
- 草动春前色，梅繁雪后枝。
- 湖山饶逸兴，士友重游嬉。
- 菱唱工迷客，荷舟稳放维。
- 土风珍缟带，吴馔熟莼丝。
- 塔寺开金碧，楼台漾淼弥。
- 云连句践国，江动伍员祠。
- 阊阖春朝早，觚棱霁景迟。
- 柳迎仙仗輭，花簇御楼欹。
- 苜蓿来宛马，樱桃荐寝帷。
- 周家千岁历，汉殿万年卮。
- 驻跸山川远，櫜弓岁月移。
- 天俄忧杞国，日再仰咸池。
- 弓剑群臣泪，园陵故国悲。
- 乾坤开帝统，雨露豁宸私。
- 蜂虿何为尔，豺狼欲问谁。
- 箭流元帅幙，城立叛营旗。
- 国体存矜恤，皇猷务远绥。
- 且从鹰一饱，自待虎双疲。
- 复说京西乱，愁连蜀道危。
- 仓皇分队伍，指点护藩篱。
- 狙诈终劳驭，游魂不足羁。
- 几年腥战血，今日痛疮痍。
- 宗社神灵在，邦家德泽遗。
- 会闻淝水捷，可复雁门踦。
- 草诏词头切，蒲轮礼意卑。
- 贤良多选拔，社稷在扶持。
- 举动新群目，经纶伫一夔。
- 长沙何遽往，郑卜竟堪疑。
- 莫以朝廷重，翻令盗窃窥。
- 稍惩鹰隼击，庶使凤凰仪。
- 薪胆方无倦，舆图正入披。
- 王孙思报国，天府待忠词。
- 世道多为忌，波流幸勿随。
- 从容陈古昔，感慨论边陲。
- 仕进虽云始，平生见在兹。
- 青毡今可复，彩服更相宜。
- 漂泊微躯老，蹉跎困翮垂。
- 黻材元自逸，正论竟焉裨。
- 误赏骚人作，深慙国士知。
- 叫阍时已晚，鸣剑志空驰。
- 鬰鬰驱流俗，悠悠叹乱离。
- 羊裘终隠去，渔钓复何之。
- 出处从今隔，飞腾不可追。
- 济时须俊杰，愿覩中兴期。

## 拼音
- si4 sheng4 zhong1 tian1 ri4 ， yi2 mang2 yi4 han4 shi2 。
- yi4 wang2 xin1 sheng4 li3 ， wan4 guo2 he4 zhong4 xi1 。
- guan1 jue2 zhan1 huan2 yu3 ， guang1 ming2 guan1 ben3 zhi1 。
- qiong2 dong1 ci2 lao3 mu3 ， ji2 ri4 fu4 jing1 shi1 。
- zu3 xi2 ming2 xie2 zhao4 ， han2 jiang1 jie2 mu4 si1 。
- ting2 bei1 chou2 ba3 mei4 ， li4 ma3 yu3 lin2 qi1 。
- cao3 dong4 chun1 qian2 se4 ， mei2 fan2 xue3 hou4 zhi1 。
- hu2 shan1 rao2 yi4 xing1 ， shi4 you3 chong2 you2 xi1 。
- ling2 chang4 gong1 mi2 ke4 ， he2 zhou1 wen3 fang4 wei2 。
- tu3 feng1 zhen1 gao3 dai4 ， wu2 zhuan4 shu2 chun2 si1 。
- ta3 si4 kai1 jin1 bi4 ， lou2 tai2 yang4 miao3 mi2 。
- yun2 lian2 ju4 jian4 guo2 ， jiang1 dong4 wu3 yuan2 ci2 。
- chang1 he2 chun1 chao2 zao3 ， gu1 leng2 ji4 jing3 chi2 。
- liu3 ying2 xian1 zhang4 ruan3 ， hua1 cu4 yu4 lou2 qi1 。
- mu4 xu0 lai2 wan3 ma3 ， ying1 tao2 jian4 qin3 wei2 。
- zhou1 jia1 qian1 sui4 li4 ， han4 dian4 wan4 nian2 zhi1 。
- zhu4 bi4 shan1 chuan1 yuan3 ， gao1 gong1 sui4 yue4 yi2 。
- tian1 e2 you1 qi3 guo2 ， ri4 zai4 yang3 xian2 chi2 。
- gong1 jian4 qun2 chen2 lei4 ， yuan2 ling2 gu4 guo2 bei1 。
- qian2 kun1 kai1 di4 tong3 ， yu3 lu4 huo1 chen2 si1 。
- feng1 chai4 he2 wei4 er3 ， chai2 lang2 yu4 wen4 shui2 。
- jian4 liu2 yuan2 shuai4 mu4 ， cheng2 li4 pan4 ying2 qi2 。
- guo2 ti3 cun2 jin1 xu4 ， huang2 you2 wu4 yuan3 sui2 。
- qie3 cong2 ying1 yi4 bao3 ， zi4 dai4 hu3 shuang1 pi2 。
- fu4 shuo1 jing1 xi1 luan4 ， chou2 lian2 shu3 dao4 wei1 。
- cang1 huang2 fen1 dui4 wu0 ， zhi3 dian3 hu4 fan1 li2 。
- ju1 zha4 zhong1 lao2 yu4 ， you2 hun2 bu4 zu2 ji1 。
- ji3 nian2 xing1 zhan4 xue4 ， jin1 ri4 tong4 chuang1 yi2 。
- zong1 she4 shen2 ling2 zai4 ， bang1 jia1 de2 ze2 yi2 。
- hui4 wen2 fei2 shui3 jie2 ， ke3 fu4 yan4 men2 yi3 。
- cao3 zhao4 ci2 tou2 qie4 ， pu2 lun2 li3 yi4 bei1 。
- xian2 liang2 duo1 xuan3 ba2 ， she4 ji4 zai4 fu2 chi2 。
- ju3 dong4 xin1 qun2 mu4 ， jing1 lun2 zhu4 yi4 kui2 。
- chang2 sha1 he2 ju4 wang3 ， zheng4 bu3 jing4 kan1 yi2 。
- mo4 yi3 chao2 ting2 zhong4 ， fan1 ling4 dao4 qie4 kui1 。
- shao1 cheng2 ying1 sun3 ji1 ， shu4 shi3 feng4 huang2 yi2 。
- xin1 dan3 fang1 wu2 juan4 ， yu2 tu2 zheng4 ru4 pi1 。
- wang2 sun1 si1 bao4 guo2 ， tian1 fu3 dai4 zhong1 ci2 。
- shi4 dao4 duo1 wei4 ji4 ， bo1 liu2 xing4 wu4 sui2 。
- cong2 rong2 chen2 gu3 xi1 ， gan3 kai3 lun4 bian1 chui2 。
- shi4 jin4 sui1 yun2 shi3 ， ping2 sheng1 jian4 zai4 zi1 。
- qing1 zhan1 jin1 ke3 fu4 ， cai3 fu2 geng4 xiang1 yi2 。
- piao1 bo2 wei1 qu1 lao3 ， cuo1 tuo2 kun4 he2 chui2 。
- fu2 cai2 yuan2 zi4 yi4 ， zheng4 lun4 jing4 yan1 bi4 。
- wu4 shang3 sao1 ren2 zuo4 ， shen1 can2 guo2 shi4 zhi1 。
- jiao4 hun1 shi2 yi3 wan3 ， ming2 jian4 zhi4 kong1 chi2 。
- yu4 yu4 qu1 liu2 su2 ， you1 you1 tan4 luan4 li2 。
- yang2 qiu2 zhong1 yin3 qu4 ， yu2 diao4 fu4 he2 zhi1 。
- chu1 chu4 cong2 jin1 ge2 ， fei1 teng2 bu4 ke3 zhui1 。
- ji4 shi2 xu1 jun4 jie2 ， yuan4 du3 zhong1 xing1 qi1 。

## 注释

## 译文

## 赏析
