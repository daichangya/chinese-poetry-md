---
id: yan-yu-ji-zeng-zhang-nan-qing-jian-da-wen-pian-zhi-kuang-shi-nan-qing-zai-po-yang
title: 寄赠张南卿兼答文篇之贶时南卿在鄱阳
titlePinyin: ji4 zeng4 zhang1 nan2 qing1 jian1 da2 wen2 pian1 zhi1 kuang4 shi2 nan2 qing1 zai4 po2 yang2
titleSlug: ji-zeng-zhang-nan-qing-jian-da-wen-pian-zhi-kuang-shi-nan-qing-zai-po-yang
author: 严羽
authorPinyin: yan2 yu3
authorSlug: yan-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见邯郸轻薄少年儿，鬭鸡走狗长相随。
- 忽然失意向杯酒，拔剑相看死何有。
- 君不见关西大姓多侠徒，结客如云倾五都。
- 一朝金尽人事改，昨日交朋竟谁在。
- 我笑悠悠世上人，须臾反复非情亲。
- 拂衣便欲沧海去，但许明月随吾身。
- 张侯为人心事好，使我一见喜欲倒。
- 交友如君未易逢，相逢恨不相知早。
- 相知虽早亦何为，气豁神倾在一时。
- 君知海内刘玄德，我识弘农皇甫规。
- 昨来赠我琼瑶作，把酒高吟意寥廓。
- 色动曹刘侧耳听，魂归万古开冥漠。
- 故人一别两何如，无限风期记素书。
- 千里神交如咫尺，相思谁道隔江湖。

## 拼音
- jun1 bu2 jian4 han2 dan1 qing1 bo2 shao4 nian2 er2 ， dou4 ji1 zou3 gou3 zhang3 xiang4 sui2 。
- hu1 ran2 shi1 yi4 xiang4 bei1 jiu3 ， ba2 jian4 xiang1 kan4 si3 he2 you3 。
- jun1 bu2 jian4 guan1 xi1 da4 xing4 duo1 xia2 tu2 ， jie2 ke4 ru2 yun2 qing1 wu3 dou1 。
- yi4 chao2 jin1 jin4 ren2 shi4 gai3 ， zuo2 ri4 jiao1 peng2 jing4 shui2 zai4 。
- wo3 xiao4 you1 you1 shi4 shang4 ren2 ， xu1 yu2 fan3 fu4 fei1 qing2 qin1 。
- fu2 yi1 bian4 yu4 cang1 hai3 qu4 ， dan4 xu3 ming2 yue4 sui2 wu2 shen1 。
- zhang1 hou2 wei4 ren2 xin1 shi4 hao3 ， shi3 wo3 yi2 jian4 xi3 yu4 dao3 。
- jiao1 you3 ru2 jun1 wei4 yi4 feng2 ， xiang1 feng2 hen4 bu4 xiang1 zhi1 zao3 。
- xiang1 zhi1 sui1 zao3 yi4 he2 wei4 ， qi4 huo1 shen2 qing1 zai4 yi4 shi2 。
- jun1 zhi1 hai3 nei4 liu2 xuan2 de2 ， wo3 shi2 hong2 nong2 huang2 fu3 gui1 。
- zuo2 lai2 zeng4 wo3 qiong2 yao2 zuo4 ， ba3 jiu3 gao1 yin2 yi4 liao2 kuo4 。
- se4 dong4 cao2 liu2 ce4 er3 ting1 ， hun2 gui1 wan4 gu3 kai1 ming2 mo4 。
- gu4 ren2 yi4 bie2 liang3 he2 ru2 ， wu2 xian4 feng1 qi1 ji4 su4 shu1 。
- qian1 li3 shen2 jiao1 ru2 zhi3 chi3 ， xiang1 si1 shui2 dao4 ge2 jiang1 hu2 。

## 注释

## 译文

## 赏析
