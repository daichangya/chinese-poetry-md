---
id: yan-yu-jian-ge-xing
title: 剑歌行
titlePinyin: jian4 ge1 xing2
titleSlug: jian-ge-xing
author: 严羽
authorPinyin: yan2 yu3
authorSlug: yan-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 剑歌行，借君剑，为君舞。
- 自古英雄重结交，樽酒相逢气相许。
- 爱君倜傥不可羁，与君一见心无疑。
- 疏眉大颡长七尺，神彩照耀仍虬髭。
- 雄词落纸走山岳，霹雳绕壁蛟龙随。
- 如何十载困羁旅，此心独未时人知。
- 去年从军杀强虏，举鞭直解扬州围。
- 论功不及骠骑幕，失路羞逐边城儿。
- 归来宝刀挂空壁，白光夜夜惊虹蜺。
- 椎牛酾酒且高会，酣歌击筑焉能悲。
- 百年快意当若此，迂儒拳局徒尔为。
- 我亦摧藏江海客，重气轻生无所惜。
- 关河漂荡一身存，宇宙茫茫双鬓白。
- 到处犹吟然诺心，平时错负纵横策。
- 海内交游四五人，近来得尔情相亲。
- 情相亲，两相托，生死交情无厚薄。
- 别君去，还留连，愿剖肝胆致君前。
- 人生感激在知己，男儿性命焉足怜。

## 拼音
- jian4 ge1 xing2 ， jie4 jun1 jian4 ， wei4 jun1 wu3 。
- zi4 gu3 ying1 xiong2 zhong4 jie2 jiao1 ， zun1 jiu3 xiang1 feng2 qi4 xiang1 xu3 。
- ai4 jun1 ti4 tang3 bu4 ke3 ji1 ， yu3 jun1 yi2 jian4 xin1 wu2 yi2 。
- shu1 mei2 da4 sang3 chang2 qi1 chi3 ， shen2 cai3 zhao4 yao4 reng2 qiu2 zi1 。
- xiong2 ci2 luo4 zhi3 zou3 shan1 yue4 ， pi1 li4 rao4 bi4 jiao1 long2 sui2 。
- ru2 he2 shi2 zai3 kun4 ji1 lü3 ， ci3 xin1 du2 wei4 shi2 ren2 zhi1 。
- qu4 nian2 cong2 jun1 sha1 qiang2 lu3 ， ju3 bian1 zhi2 jie3 yang2 zhou1 wei2 。
- lun4 gong1 bu4 ji2 piao4 qi2 mu4 ， shi1 lu4 xiu1 zhu2 bian1 cheng2 er2 。
- gui1 lai2 bao3 dao1 gua4 kong1 bi4 ， bai2 guang1 ye4 ye4 jing1 hong2 ni2 。
- zhui1 niu2 shai1 jiu3 qie3 gao1 hui4 ， han1 ge1 ji1 zhu4 yan1 neng2 bei1 。
- bai3 nian2 kuai4 yi4 dang1 ruo4 ci3 ， yu1 ru2 quan2 ju2 tu2 er3 wei4 。
- wo3 yi4 cui1 cang2 jiang1 hai3 ke4 ， zhong4 qi4 qing1 sheng1 wu2 suo3 xi1 。
- guan1 he2 piao1 dang4 yi4 shen1 cun2 ， yu3 zhou4 mang2 mang2 shuang1 bin4 bai2 。
- dao4 chu4 you2 yin2 ran2 nuo4 xin1 ， ping2 shi2 cuo4 fu4 zong4 heng2 ce4 。
- hai3 nei4 jiao1 you2 si4 wu3 ren2 ， jin4 lai2 de0 er3 qing2 xiang1 qin1 。
- qing2 xiang1 qin1 ， liang3 xiang1 tuo1 ， sheng1 si3 jiao1 qing2 wu2 hou4 bao2 。
- bie2 jun1 qu4 ， hai2 liu2 lian2 ， yuan4 pou1 gan1 dan3 zhi4 jun1 qian2 。
- ren2 sheng1 gan3 ji1 zai4 zhi1 ji3 ， nan2 er2 xing4 ming4 yan1 zu2 lian2 。

## 注释

## 译文

## 赏析
