---
id: yan-yu-min-shi-ming
title: 悯时命
titlePinyin: min3 shi2 ming4
titleSlug: min-shi-ming
author: 严羽
authorPinyin: yan2 yu3
authorSlug: yan-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 悯时命之不当兮，去重华之日远。
- 怀贞悫之操行兮，遭此世之淟涊。
- 志浩荡以耿介兮，思低回而蹇产。
- 众日进而蔽壅兮，何灵修之为怨。
- 固时俗之俇儴兮，背矩矱而不可化。
- 独好修以增姱兮，宜反谓余以多诈。
- 惟天地之可正兮，指黄泉以为期。
- 欲予屈心以从俗兮，虽九死其犹不忍为。
- 执太原之獶兮，蹈焦原之峻。
- 世沈淖而莫予知兮，吾愈岧嶤而自信。
- 昔伯阳之逢纷兮，时亦云其遑遑。
- 繄周公不复梦兮，曷疑尼父之惋伤。
- 阴与阳其𫐖轕兮，天与地其回薄。
- 八柱将挠兮，四极安托。
- 嗟予生之多艰兮，哀众命之将落。
- 愿披志而抽凭兮，思自近而不可得。
- 独挹抑而无谁语兮，怊茫洋而焉极。
- 涕淫溢而澒溶兮，面高穹而叹息。
- 吾将遯俗以洁居兮，从巢父于箕山。
- 采三秀而咽苍柏兮，聊以终吾之永年。
- 哀山谷之多风兮，霰雪冥冥而不见天。
- 豺狼纵目以相嗥兮，虎豹群而食人。
- 信自适而无所兮，蹇淹留而戃恍。
- 目眈眈而外浮兮，精专专而独往。
- 搴太清以为佩兮，揽灏气以为圭。
- 芳飒遝而并御兮，岂独椒桂与江蓠。
- 厌此世之多嚣兮，将远跳而去之。
- 揭太乙之长竿兮，建招摇之飞旗。
- 天吴为余奔走兮，龙伯为余指麾。
- 折邓林以为策兮，眇八合而驱驰。
- 左裾拂乎昆仑兮，右袂掩乎月窟。
- 访混沌之所止兮，超青冥而荒忽。
- 抚盘古之顶兮，挽天皇之臂。
- 叙余心而敶词兮，曷为乎鸿荒之不再世。
- 吾将揭北斗而量九州兮，均人命之所与。
- 定日月之所舍兮，使长照临此下土。
- 又恐群灵之好谗兮，俾上帝之凭怒。
- 不照余之精诚兮，吾将安诉。
- 临天路而徬徨，魂廷廷兮失度。
- 乱曰：邅余车以来归兮，曾何足以舒忧。
- 羌灵修之不吾祐兮，于今之人其何尤。
- 怀余情而终古兮，聊与化而逍遥。

## 拼音
- min3 shi2 ming4 zhi1 bu4 dang1 xi1 ， qu4 zhong4 hua2 zhi1 ri4 yuan3 。
- huai2 zhen1 que4 zhi1 cao1 xing2 xi1 ， zao1 ci3 shi4 zhi1 tian3 nian3 。
- zhi4 hao4 dang4 yi3 geng3 jie4 xi1 ， si1 di1 hui2 er2 jian3 chan3 。
- zhong4 ri4 jin4 er2 bi4 yong1 xi1 ， he2 ling2 xiu1 zhi1 wei4 yuan4 。
- gu4 shi2 su2 zhi1 guang4 rang2 xi1 ， bei4 ju3 yue1 er2 bu4 ke3 hua4 。
- du2 hao3 xiu1 yi3 zeng1 kua1 xi1 ， yi2 fan3 wei4 yu2 yi3 duo1 zha4 。
- wei2 tian1 di4 zhi1 ke3 zheng4 xi1 ， zhi3 huang2 quan2 yi3 wei2 qi1 。
- yu4 yu3 qu1 xin1 yi3 cong2 su2 xi1 ， sui1 jiu3 si3 qi2 you2 bu4 ren3 wei4 。
- zhi2 tai4 yuan2 zhi1 nao2 xi1 ， dao3 jiao1 yuan2 zhi1 jun4 。
- shi4 shen3 nao4 er2 mo4 yu3 zhi1 xi1 ， wu2 yu4 tiao2 yao2 er2 zi4 xin4 。
- xi1 bo2 yang2 zhi1 feng2 fen1 xi1 ， shi2 yi4 yun2 qi2 huang2 huang2 。
- yi1 zhou1 gong1 bu2 fu4 meng4 xi1 ， he2 yi2 ni2 fu4 zhi1 wan3 shang1 。
- yin1 yu3 yang2 qi2 𫐖 ge2 xi1 ， tian1 yu3 di4 qi2 hui2 bao2 。
- ba1 zhu4 jiang1 nao2 xi1 ， si4 ji2 an1 tuo1 。
- jie1 yu3 sheng1 zhi1 duo1 jian1 xi1 ， ai1 zhong4 ming4 zhi1 jiang1 luo4 。
- yuan4 pi1 zhi4 er2 chou1 ping2 xi1 ， si1 zi4 jin4 er2 bu4 ke3 de2 。
- du2 yi4 yi4 er2 wu2 shui2 yu3 xi1 ， chao1 mang2 yang2 er2 yan1 ji2 。
- ti4 yin2 yi4 er2 hong4 rong2 xi1 ， mian4 gao1 qiong2 er2 tan4 xi1 。
- wu2 jiang1 dun4 su2 yi3 jie2 ju1 xi1 ， cong2 chao2 fu4 yu2 ji1 shan1 。
- cai3 san1 xiu4 er2 yan4 cang1 bai3 xi1 ， liao2 yi3 zhong1 wu2 zhi1 yong3 nian2 。
- ai1 shan1 gu3 zhi1 duo1 feng1 xi1 ， xian4 xue3 ming2 ming2 er2 bu2 jian4 tian1 。
- chai2 lang2 zong4 mu4 yi3 xiang1 hao2 xi1 ， hu3 bao4 qun2 er2 shi2 ren2 。
- xin4 zi4 shi4 er2 wu2 suo3 xi1 ， jian3 yan1 liu2 er2 tang3 huang3 。
- mu4 dan1 dan1 er2 wai4 fu2 xi1 ， jing1 zhuan1 zhuan1 er2 du2 wang3 。
- qian1 tai4 qing1 yi3 wei2 pei4 xi1 ， lan3 hao4 qi4 yi3 wei2 gui1 。
- fang1 sa4 ta4 er2 bing4 yu4 xi1 ， qi3 du2 jiao1 gui4 yu3 jiang1 li2 。
- yan4 ci3 shi4 zhi1 duo1 ao2 xi1 ， jiang1 yuan3 tiao4 er2 qu4 zhi1 。
- jie1 tai4 yi3 zhi1 chang2 gan1 xi1 ， jian4 zhao1 yao2 zhi1 fei1 qi2 。
- tian1 wu2 wei4 yu2 ben1 zou3 xi1 ， long2 bo2 wei4 yu2 zhi3 hui1 。
- zhe2 deng4 lin2 yi3 wei2 ce4 xi1 ， miao3 ba1 he2 er2 qu1 chi2 。
- zuo3 ju1 fu2 hu1 kun1 lun2 xi1 ， you4 mei4 yan3 hu1 yue4 ku1 。
- fang3 hun4 dun4 zhi1 suo3 zhi3 xi1 ， chao1 qing1 ming2 er2 huang1 hu1 。
- fu3 pan2 gu3 zhi1 ding3 xi1 ， wan3 tian1 huang2 zhi1 bi4 。
- xu4 yu2 xin1 er2 chen2 ci2 xi1 ， he2 wei4 hu1 hong2 huang1 zhi1 bu2 zai4 shi4 。
- wu2 jiang1 jie1 bei3 dou4 er2 liang2 jiu3 zhou1 xi1 ， jun1 ren2 ming4 zhi1 suo3 yu3 。
- ding4 ri4 yue4 zhi1 suo3 she4 xi1 ， shi3 chang2 zhao4 lin2 ci3 xia4 tu3 。
- you4 kong3 qun2 ling2 zhi1 hao3 chan2 xi1 ， bi3 shang4 di4 zhi1 ping2 nu4 。
- bu2 zhao4 yu2 zhi1 jing1 cheng2 xi1 ， wu2 jiang1 an1 su4 。
- lin2 tian1 lu4 er2 pang2 huang2 ， hun2 ting2 ting2 xi1 shi1 du4 。
- luan4 yue1 ： zhan1 yu2 che1 yi3 lai2 gui1 xi1 ， ceng2 he2 zu2 yi3 shu1 you1 。
- qiang1 ling2 xiu1 zhi1 bu4 wu2 you4 xi1 ， yu2 jin1 zhi1 ren2 qi2 he2 you2 。
- huai2 yu2 qing2 er2 zhong1 gu3 xi1 ， liao2 yu3 hua4 er2 xiao1 yao2 。

## 注释

## 译文

## 赏析
