---
title: 贺知章
---
贺知章，字季真，会稽永兴人。少以文词知名，擢进士，累迁太常博士。开元中，张说为丽正殿修书使，奏请知章入书院，同撰《六典》及《文纂》。后转太常少卿，迁礼部侍郎，加集贤院学士，改授工部侍郎，俄迁秘书监。知章性放旷，晚尤纵诞，自号四明狂客，醉后属词，动成卷轴。又善草隶，人共传宝。天宝初，请为道士还乡里。诏赐《镜湖剡川》一曲，御制诗以赠行，皇太子已下咸就执别，年八十六卒，肃宗赠礼部尚书。诗一卷。  贺知章字季真，会稽永兴人。证圣初擢进士第，陆象先引为太常博士，累迁秘书监。天宝三载请为道士还乡里，未几卒，年八十六。补诗一首。
