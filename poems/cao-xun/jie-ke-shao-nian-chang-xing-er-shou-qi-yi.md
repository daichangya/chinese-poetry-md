---
id: cao-xun-jie-ke-shao-nian-chang-xing-er-shou-qi-yi
title: 结客少年场行二首  其一
titlePinyin: jie2 ke4 shao4 nian2 chang3 xing2 er4 shou3     qi2 yi1
titleSlug: jie-ke-shao-nian-chang-xing-er-shou-qi-yi
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 结客少年场，骅骝从骕骦。
- 鬭鸡横大道，猎骑卷平冈。
- 婚姻联卫霍，宾客纷金张。
- 报仇通姓字，排难匿行藏。
- 功名看宝剑，富贵珥貂珰。
- 逸气凌秋鹗，清才负锦囊。
- 诙谐惊四坐，议论骇诸郎。
- 日暮平康里，花阴醉满床。

## 拼音
- jie2 ke4 shao4 nian2 chang3 ， hua2 liu2 cong2 su4 shuang1 。
- dou4 ji1 heng2 da4 dao4 ， lie4 qi2 juan4 ping2 gang1 。
- hun1 yin1 lian2 wei4 huo4 ， bin1 ke4 fen1 jin1 zhang1 。
- bao4 chou2 tong1 xing4 zi4 ， pai2 nan2 ni4 xing2 cang2 。
- gong1 ming2 kan4 bao3 jian4 ， fu4 gui4 er3 diao1 dang1 。
- yi4 qi4 ling2 qiu1 e4 ， qing1 cai2 fu4 jin3 nang2 。
- hui1 xie2 jing1 si4 zuo4 ， yi4 lun4 hai4 zhu1 lang2 。
- ri4 mu4 ping2 kang1 li3 ， hua1 yin1 zui4 man3 chuang2 。

## 注释

## 译文

## 赏析
