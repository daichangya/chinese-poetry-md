---
id: cao-xun-ze-pan-yin
title: 泽畔吟
titlePinyin: ze2 pan4 yin2
titleSlug: ze-pan-yin
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 驾文螭兮翔九天，天路远兮中道还。
- 邈故国兮怀所安，心耿耿兮循江干。
- 纫秋兰以为裳兮，采杞菊以为餐。
- 望佳人之不来兮，暗修途之莫前。
- 瞰江流之无垠兮，仰苍苍而漫漫。
- 想荆门之遐阻兮，寿春杳隔于大渊。
- 痛灵修之独处兮，谁复与之寤言。
- 气填膺以拂鬰兮，泪承睫而涟涟。
- 悼已往之修系兮，欲易道而改辕。
- 顾和璧之三献兮，冀识者之一观。
- 阻风雨之惨惨兮，而夜不得明。
- 哀时运之若此兮，余又何默默于久生。
- 宁怀沙抱石以自沉兮，庶赍志而下信。
- 虽世人之不吾悲兮，吾容能不悲夫若人。
- 吾愿托夷齐以为绍介兮，修请谒于黄虞。
- 吊巫咸于帝阍兮，友阳侯于子胥。
- 几江神之不我渎兮，吾容委质于渊鱼。
- 已乎已乎，其灵修终不得而见乎。

## 拼音
- jia4 wen2 chi1 xi1 xiang2 jiu3 tian1 ， tian1 lu4 yuan3 xi1 zhong1 dao4 hai2 。
- miao3 gu4 guo2 xi1 huai2 suo3 an1 ， xin1 geng3 geng3 xi1 xun2 jiang1 gan1 。
- ren4 qiu1 lan2 yi3 wei2 shang0 xi1 ， cai3 qi3 ju2 yi3 wei2 can1 。
- wang4 jia1 ren2 zhi1 bu4 lai2 xi1 ， an4 xiu1 tu2 zhi1 mo4 qian2 。
- kan4 jiang1 liu2 zhi1 wu2 yin2 xi1 ， yang3 cang1 cang1 er2 man4 man4 。
- xiang3 jing1 men2 zhi1 xia2 zu3 xi1 ， shou4 chun1 yao3 ge2 yu2 da4 yuan1 。
- tong4 ling2 xiu1 zhi1 du2 chu3 xi1 ， shui2 fu4 yu3 zhi1 wu4 yan2 。
- qi4 tian2 ying1 yi3 fu2 yu4 xi1 ， lei4 cheng2 jie2 er2 lian2 lian2 。
- dao4 yi3 wang3 zhi1 xiu1 xi4 xi1 ， yu4 yi4 dao4 er2 gai3 yuan2 。
- gu4 he2 bi4 zhi1 san1 xian4 xi1 ， ji4 shi2 zhe3 zhi1 yi1 guan1 。
- zu3 feng1 yu3 zhi1 can3 can3 xi1 ， er2 ye4 bu4 de2 ming2 。
- ai1 shi2 yun4 zhi1 ruo4 ci3 xi1 ， yu2 you4 he2 mo4 mo4 yu2 jiu3 sheng1 。
- ning2 huai2 sha1 bao4 shi2 yi3 zi4 chen2 xi1 ， shu4 ji1 zhi4 er2 xia4 xin4 。
- sui1 shi4 ren2 zhi1 bu4 wu2 bei1 xi1 ， wu2 rong2 neng2 bu4 bei1 fu1 ruo4 ren2 。
- wu2 yuan4 tuo1 yi2 qi2 yi3 wei2 shao4 jie4 xi1 ， xiu1 qing3 ye4 yu2 huang2 yu2 。
- diao4 wu1 xian2 yu2 di4 hun1 xi1 ， you3 yang2 hou2 yu2 zi3 xu1 。
- ji3 jiang1 shen2 zhi1 bu4 wo3 du2 xi1 ， wu2 rong2 wei3 zhi4 yu2 yuan1 yu2 。
- yi3 hu1 yi3 hu1 ， qi2 ling2 xiu1 zhong1 bu4 de2 er2 jian4 hu1 。

## 注释

## 译文

## 赏析
