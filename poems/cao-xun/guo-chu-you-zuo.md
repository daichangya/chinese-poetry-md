---
id: cao-xun-guo-chu-you-zuo
title: 过楚有作
titlePinyin: guo4 chu3 you3 zuo4
titleSlug: guo-chu-you-zuo
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔见山阳盛，气象吞淮壖。
- 士子世忠孝，民物安园田。
- 再到已屯兵，鼙鼓喧中天。
- 户口莽凋弊，庐里储櫜鞬。
- 济师有虎臣，隔岸威腥膻。
- 翠华江海上，玉阙风尘边。
- 未至重慨叹，荒城委苍烟。
- 貔貅过江南，狐兔游城颠。
- 余民如惊鹿，菜色惨不鲜。
- 呼之莫肯留，犹意虏所专。
- 三过乃三变，感时良泫然。
- 二赵忠益高，仲车魂尚贤。
- 欲吊寂无所，淮月空娟娟。

## 拼音
- xi1 jian4 shan1 yang2 sheng4 ， qi4 xiang4 tun1 huai2 ruan2 。
- shi4 zi3 shi4 zhong1 xiao4 ， min2 wu4 an1 yuan2 tian2 。
- zai4 dao4 yi3 tun2 bing1 ， pi2 gu3 xuan1 zhong1 tian1 。
- hu4 kou3 mang3 diao1 bi4 ， lu2 li3 chu3 gao1 jian1 。
- ji4 shi1 you3 hu3 chen2 ， ge2 an4 wei1 xing1 shan1 。
- cui4 hua2 jiang1 hai3 shang4 ， yu4 que1 feng1 chen2 bian1 。
- wei4 zhi4 zhong4 kai3 tan4 ， huang1 cheng2 wei3 cang1 yan1 。
- pi2 xiu1 guo4 jiang1 nan2 ， hu2 tu4 you2 cheng2 dian1 。
- yu2 min2 ru2 jing1 lu4 ， cai4 se4 can3 bu4 xian1 。
- hu1 zhi1 mo4 ken3 liu2 ， you2 yi4 lu3 suo3 zhuan1 。
- san1 guo4 nai3 san1 bian4 ， gan3 shi2 liang2 xuan4 ran2 。
- er4 zhao4 zhong1 yi4 gao1 ， zhong4 che1 hun2 shang4 xian2 。
- yu4 diao4 ji4 wu2 suo3 ， huai2 yue4 kong1 juan1 juan1 。

## 注释

## 译文

## 赏析
