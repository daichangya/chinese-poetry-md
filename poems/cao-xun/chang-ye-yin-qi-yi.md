---
id: cao-xun-chang-ye-yin-qi-yi
title: 长夜吟  其一
titlePinyin: chang2 ye4 yin2     qi2 yi1
titleSlug: chang-ye-yin-qi-yi
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舜枯槁，尧瘠癯，益稷播艺躬耕锄，神禹勤瘁劳体肤。
- 子孙放废等庸奴，一身辛苦逾匹夫。
- 孔子称大圣，颜子称大儒。
- 寝席不暇暖，箪瓢困穷庐。
- 盗跖饱人肉，列鼎吹笙竽。
- 庄𫏋肆淫虐，玉食驱华车。
- 人生贵得意，孰识贤与愚。
- 白日沉西山，烟蔼低平芜。
- 悲风搅原隰，劲气摧高梧。
- 歌钟满前庭，宾客罗簪裾。
- 侍女艳流景，芳泽扬通衢。
- 珍肴如丘山，美酒如江湖。
- 贤圣苟如此，不醉将何如。

## 拼音
- shun4 ku1 gao3 ， yao2 ji2 qu2 ， yi4 ji4 bo1 yi4 gong1 geng1 chu2 ， shen2 yu3 qin2 cui4 lao2 ti3 fu1 。
- zi3 sun1 fang4 fei4 deng3 yong1 nu2 ， yi4 shen1 xin1 ku3 yu2 pi3 fu1 。
- kong3 zi3 cheng1 da4 sheng4 ， yan2 zi3 cheng1 da4 ru2 。
- qin3 xi2 bu4 xia2 nuan3 ， dan1 piao2 kun4 qiong2 lu2 。
- dao4 zhi2 bao3 ren2 rou4 ， lie4 ding3 chui1 sheng1 yu2 。
- zhuang1 𫏋 si4 yin2 nüe4 ， yu4 shi2 qu1 hua2 che1 。
- ren2 sheng1 gui4 de2 yi4 ， shu2 shi2 xian2 yu3 yu2 。
- bai2 ri4 chen2 xi1 shan1 ， yan1 ai3 di1 ping2 wu2 。
- bei1 feng1 jiao3 yuan2 xi2 ， jin4 qi4 cui1 gao1 wu2 。
- ge1 zhong1 man3 qian2 ting2 ， bin1 ke4 luo2 zan1 ju1 。
- shi4 nü3 yan4 liu2 jing3 ， fang1 ze2 yang2 tong1 qu2 。
- zhen1 yao2 ru2 qiu1 shan1 ， mei3 jiu3 ru2 jiang1 hu2 。
- xian2 sheng4 gou3 ru2 ci3 ， bu2 zui4 jiang1 he2 ru2 。

## 注释

## 译文

## 赏析
