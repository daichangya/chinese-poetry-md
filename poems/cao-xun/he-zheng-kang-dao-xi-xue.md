---
id: cao-xun-he-zheng-kang-dao-xi-xue
title: 和郑康道喜雪
titlePinyin: he2 zheng4 kang1 dao4 xi3 xue3
titleSlug: he-zheng-kang-dao-xi-xue
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东方已明云海立，怪来雀噪争枝集。
- 凛气著人不苦寒，老境增衣欲重袭。
- 忽惊朔吹翔腊白，陇亩为祥时适及。
- 稍闻清响食蚕声，渐看落簷倾粟粒。
- 萦梅阁竹巧相积，透隙穿窗莫能戢。
- 散盐蔽空诚非虚，回风作舞势方急。
- 历乱瓦沟已一撇，纷泊何假鲛人泣。
- 但喜弥空絮影下，不管沾衣玉尘湿。
- 谷口先生好出词，韵险致高俱足给。
- 嘉言浩若长河注，答问殊非古井汲。
- 乘时和乐致上瑞，屡丰固非一朝缉。
- 须知天门开九重，布化调元密呼吸。
- 明朝称贺明光宫，高冠长剑千官入。

## 拼音
- dong1 fang1 yi3 ming2 yun2 hai3 li4 ， guai4 lai2 que4 zao4 zheng1 zhi1 ji2 。
- lin3 qi4 zhu4 ren2 bu4 ku3 han2 ， lao3 jing4 zeng1 yi1 yu4 zhong4 xi2 。
- hu1 jing1 shuo4 chui1 xiang2 la4 bai2 ， long3 mu3 wei4 xiang2 shi2 shi4 ji2 。
- shao1 wen2 qing1 xiang3 shi2 can2 sheng1 ， jian4 kan4 luo4 yan2 qing1 su4 li4 。
- ying2 mei2 ge2 zhu2 qiao3 xiang1 ji1 ， tou4 xi4 chuan1 chuang1 mo4 neng2 ji2 。
- san4 yan2 bi4 kong1 cheng2 fei1 xu1 ， hui2 feng1 zuo4 wu3 shi4 fang1 ji2 。
- li4 luan4 wa3 gou1 yi3 yi4 pie3 ， fen1 bo2 he2 jia3 jiao1 ren2 qi4 。
- dan4 xi3 mi2 kong1 xu4 ying3 xia4 ， bu4 guan3 zhan1 yi1 yu4 chen2 shi1 。
- gu3 kou3 xian1 sheng1 hao3 chu1 ci2 ， yun4 xian3 zhi4 gao1 ju4 zu2 gei3 。
- jia1 yan2 hao4 ruo4 chang2 he2 zhu4 ， da2 wen4 shu1 fei1 gu3 jing3 ji2 。
- cheng2 shi2 he2 le4 zhi4 shang4 rui4 ， lü3 feng1 gu4 fei1 yi4 chao2 ji1 。
- xu1 zhi1 tian1 men2 kai1 jiu3 chong2 ， bu4 hua4 tiao2 yuan2 mi4 hu1 xi1 。
- ming2 chao2 cheng1 he4 ming2 guang1 gong1 ， gao1 guan1 chang2 jian4 qian1 guan1 ru4 。

## 注释

## 译文

## 赏析
