---
id: cao-xun-you-xian-si-shou-qi-er
title: 游仙四首  其二
titlePinyin: you2 xian1 si4 shou3     qi2 er4
titleSlug: you-xian-si-shou-qi-er
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 飞辔络绝景，访我同心人。
- 解驾三秀岭，濯足玉华津。
- 晤言会良契，携手凌高晨。
- 扬旌出阊阖，羽节趣群真。
- 入宴明霞馆，回𫐌过始青。
- 音灵散空洞，逸响萦云营。
- 倏忽九万里，流目低蓬瀛。
- 玉妃款清话，偃盖希林庭。
- 顾彼簪缨客，宠辱劳汝形。
- 神仙有真诀，胡不希长龄。

## 拼音
- fei1 pei4 luo4 jue2 jing3 ， fang3 wo3 tong2 xin1 ren2 。
- jie3 jia4 san1 xiu4 ling3 ， zhuo2 zu2 yu4 hua2 jin1 。
- wu4 yan2 hui4 liang2 qi4 ， xie2 shou3 ling2 gao1 chen2 。
- yang2 jing1 chu1 chang1 he2 ， yu3 jie2 qu4 qun2 zhen1 。
- ru4 yan4 ming2 xia2 guan3 ， hui2 𫐌 guo4 shi3 qing1 。
- yin1 ling2 san4 kong1 dong4 ， yi4 xiang3 ying2 yun2 ying2 。
- shu1 hu1 jiu3 wan4 li3 ， liu2 mu4 di1 peng2 ying2 。
- yu4 fei1 kuan3 qing1 hua4 ， yan3 gai4 xi1 lin2 ting2 。
- gu4 bi3 zan1 ying1 ke4 ， chong3 ru3 lao2 ru3 xing2 。
- shen2 xian1 you3 zhen1 jue2 ， hu2 bu4 xi1 chang2 ling2 。

## 注释

## 译文

## 赏析
