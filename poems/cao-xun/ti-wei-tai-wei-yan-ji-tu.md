---
id: cao-xun-ti-wei-tai-wei-yan-ji-tu
title: 题卫太尉岩集图
titlePinyin: ti2 wei4 tai4 wei4 yan2 ji2 tu2
titleSlug: ti-wei-tai-wei-yan-ji-tu
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卫公雅志安林泉，禀生似无尘土缘。
- 英标孤映出群鹤，姿仪密际三界仙。
- 居临山麓绝焕丽，楚楚松竹相后先。
- 幽岩嵌空截绿玉，嘉木荫映摇苍烟。
- 喜招社友共清集，中有一老谈幽禅。
- 其余六逸咸自若，炷香瀹茗殊怡然。
- 曹丘倚案独阁笔，想见窘思人所怜。
- 众宾得接书史乐，浩气高压江湖天。
- 只觉谈话可上汉，不拟步武犹居廛。
- 墨隠能画巧为此，一段美事端宜传。
- 好辞更赋风月上，胜韵直彻星辰边。
- 他时一笑忽相值，固应何止三千年。

## 拼音
- wei4 gong1 ya3 zhi4 an1 lin2 quan2 ， bing3 sheng1 si4 wu2 chen2 tu3 yuan2 。
- ying1 biao1 gu1 ying4 chu1 qun2 he4 ， zi1 yi2 mi4 ji4 san1 jie4 xian1 。
- ju1 lin2 shan1 lu4 jue2 huan4 li4 ， chu3 chu3 song1 zhu2 xiang1 hou4 xian1 。
- you1 yan2 qian4 kong1 jie2 lü4 yu4 ， jia1 mu4 yin4 ying4 yao2 cang1 yan1 。
- xi3 zhao1 she4 you3 gong4 qing1 ji2 ， zhong1 you3 yi4 lao3 tan2 you1 chan2 。
- qi2 yu2 liu4 yi4 xian2 zi4 ruo4 ， zhu4 xiang1 yue4 ming2 shu1 yi2 ran2 。
- cao2 qiu1 yi3 an4 du2 ge2 bi3 ， xiang3 jian4 jiong3 si1 ren2 suo3 lian2 。
- zhong4 bin1 de2 jie1 shu1 shi3 le4 ， hao4 qi4 gao1 ya1 jiang1 hu2 tian1 。
- zhi1 jue2 tan2 hua4 ke3 shang4 han4 ， bu4 ni3 bu4 wu3 you2 ju1 chan2 。
- mo4 yin3 neng2 hua4 qiao3 wei4 ci3 ， yi2 duan4 mei3 shi4 duan1 yi2 chuan2 。
- hao3 ci2 geng4 fu4 feng1 yue4 shang4 ， sheng4 yun4 zhi2 che4 xing1 chen2 bian1 。
- ta1 shi2 yi2 xiao4 hu1 xiang1 zhi2 ， gu4 ying4 he2 zhi3 san1 qian1 nian2 。

## 注释

## 译文

## 赏析
