---
id: cao-xun-fan-zhao-yin
title: 反招隠
titlePinyin: fan3 zhao1 yin3
titleSlug: fan-zhao-yin
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 骅骝天下骏，所制在服箱。
- 苏秦天下辩，所失恋冠裳。
- 达人贵自重，出处保龙光。
- 山花丽云锦，鸟语调丝簧。
- 清泉激鸣琴，掩抑合宫商。
- 芝术胜粱肉，兰菊有余芳。
- 白云结山友，来往俱相忘。
- 世路甚谿谷，簪笏诚羁缰。
- 人心若丘山，咫尺不可量。
- 猿鹤熟可驯，人熟不可防。
- 留侯从赤松，范蠡辞越王。
- 二子保令终，避世容何伤。
- 王孙促归轸，吾徒方退藏。

## 拼音
- hua2 liu2 tian1 xia4 jun4 ， suo3 zhi4 zai4 fu2 xiang1 。
- su1 qin2 tian1 xia4 bian4 ， suo3 shi1 lian4 guan1 shang0 。
- da2 ren2 gui4 zi4 zhong4 ， chu1 chu4 bao3 long2 guang1 。
- shan1 hua1 li4 yun2 jin3 ， niao3 yu3 diao4 si1 huang2 。
- qing1 quan2 ji1 ming2 qin2 ， yan3 yi4 he2 gong1 shang1 。
- zhi1 shu4 sheng4 liang2 rou4 ， lan2 ju2 you3 yu2 fang1 。
- bai2 yun2 jie2 shan1 you3 ， lai2 wang3 ju4 xiang1 wang4 。
- shi4 lu4 shen4 xi1 gu3 ， zan1 hu4 cheng2 ji1 jiang1 。
- ren2 xin1 ruo4 qiu1 shan1 ， zhi3 chi3 bu4 ke3 liang2 。
- yuan2 he4 shu2 ke3 xun4 ， ren2 shu2 bu4 ke3 fang2 。
- liu2 hou2 cong2 chi4 song1 ， fan4 li2 ci2 yue4 wang2 。
- er4 zi3 bao3 ling4 zhong1 ， bi4 shi4 rong2 he2 shang1 。
- wang2 sun1 cu4 gui1 zhen3 ， wu2 tu2 fang1 tui4 cang2 。

## 注释

## 译文

## 赏析
