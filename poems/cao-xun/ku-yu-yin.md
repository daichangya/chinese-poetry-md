---
id: cao-xun-ku-yu-yin
title: 苦雨吟
titlePinyin: ku3 yu3 yin2
titleSlug: ku-yu-yin
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巫山埋空晓光没，寒入风声散萧瑟。
- 滴沥深摧十二峰，峡江涨白洗青壁。
- 群阴寂寂蔽阳乌，摇荡春愁满南国。
- 何当羲御驻中天，为我驱除风雨黑。
- 蜚廉先驱走寰宇，列缺挥鞭起龙虎。
- 鬰仪顿辔潜海隅，九野冥冥暗风雨。
- 饥鸢跕翅堕曾穹，军鼓无声如击缶。
- 青苔绿砌上高堂，簷溜侵窗入烟雾。
- 南山山叟桂为薪，四海横流阻行路。
- 安有王春四百八十时，萧萧风雨迷朝暮。
- 我愿得娲皇炼石补此破漏天，令三光继明，万物可睹，免使百万亿苍生憔悴困泥土。

## 拼音
- wu1 shan1 mai2 kong1 xiao3 guang1 mei2 ， han2 ru4 feng1 sheng1 san4 xiao1 se4 。
- di1 li4 shen1 cui1 shi2 er4 feng1 ， xia2 jiang1 zhang3 bai2 xi3 qing1 bi4 。
- qun2 yin1 ji4 ji4 bi4 yang2 wu1 ， yao2 dang4 chun1 chou2 man3 nan2 guo2 。
- he2 dang1 xi1 yu4 zhu4 zhong1 tian1 ， wei4 wo3 qu1 chu2 feng1 yu3 hei1 。
- fei1 lian2 xian1 qu1 zou3 huan2 yu3 ， lie4 que1 hui1 bian1 qi3 long2 hu3 。
- yu4 yi2 dun4 pei4 qian2 hai3 yu2 ， jiu3 ye3 ming2 ming2 an4 feng1 yu3 。
- ji1 yuan1 dian3 chi4 duo4 ceng2 qiong2 ， jun1 gu3 wu2 sheng1 ru2 ji1 fou3 。
- qing1 tai2 lü4 qi4 shang4 gao1 tang2 ， yan2 liu1 qin1 chuang1 ru4 yan1 wu4 。
- nan2 shan1 shan1 sou3 gui4 wei4 xin1 ， si4 hai3 heng2 liu2 zu3 xing2 lu4 。
- an1 you3 wang2 chun1 si4 bai3 ba1 shi2 shi2 ， xiao1 xiao1 feng1 yu3 mi2 chao2 mu4 。
- wo3 yuan4 de2 wa1 huang2 lian4 shi2 bu3 ci3 po4 lou4 tian1 ， ling4 san1 guang1 ji4 ming2 ， wan4 wu4 ke3 du3 ， mian3 shi3 bai3 wan4 yi4 cang1 sheng1 qiao2 cui4 kun4 ni2 tu3 。

## 注释

## 译文

## 赏析
