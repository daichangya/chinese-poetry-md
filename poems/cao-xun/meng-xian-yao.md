---
id: cao-xun-meng-xian-yao
title: 梦仙谣
titlePinyin: meng4 xian1 yao2
titleSlug: meng-xian-yao
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梦入蓬莱宫，岧嶤耸朱阁。
- 灵风翔紫烟，霭鬰生罗幕。
- 鸾凤栖瑶林，咀嚼瑶华萼。
- 老龙戏沧洲，喷涛荡鳞角。
- 朱户翳霄晖，翠殿开晴廓。
- 中有神仙人，缓步锵金铎。
- 颜貌盛芙蓉，举止何绰约。
- 引我丹霞房，玉浆金罍酌。
- 更赐琅玕膏，笑谈同饮啄。
- 仙童供蟠桃，盛以朱云络。
- 坐看移三山，惊波沸五岳。
- 下顾尘埃徒，奔走赴陵壑。
- 真人执我手，殷勤相付托。
- 若到红尘中，莫染红尘浊。
- 他年须是早归来，奉迎当遣辽东鹤。

## 拼音
- meng4 ru4 peng2 lai2 gong1 ， tiao2 yao2 song3 zhu1 ge2 。
- ling2 feng1 xiang2 zi3 yan1 ， ai3 yu4 sheng1 luo2 mu4 。
- luan2 feng4 qi1 yao2 lin2 ， ju3 jue2 yao2 hua2 e4 。
- lao3 long2 xi4 cang1 zhou1 ， pen1 tao1 dang4 lin2 jiao3 。
- zhu1 hu4 yi4 xiao1 hui1 ， cui4 dian4 kai1 qing2 kuo4 。
- zhong1 you3 shen2 xian1 ren2 ， huan3 bu4 qiang1 jin1 duo2 。
- yan2 mao4 sheng4 fu2 rong2 ， ju3 zhi3 he2 chuo4 yue1 。
- yin3 wo3 dan1 xia2 fang2 ， yu4 jiang1 jin1 lei2 zhuo2 。
- geng4 ci4 lang2 gan1 gao1 ， xiao4 tan2 tong2 yin3 zhuo2 。
- xian1 tong2 gong4 pan2 tao2 ， sheng4 yi3 zhu1 yun2 luo4 。
- zuo4 kan4 yi2 san1 shan1 ， jing1 bo1 fei4 wu3 yue4 。
- xia4 gu4 chen2 ai1 tu2 ， ben1 zou3 fu4 ling2 he4 。
- zhen1 ren2 zhi2 wo3 shou3 ， yin1 qin2 xiang1 fu4 tuo1 。
- ruo4 dao4 hong2 chen2 zhong1 ， mo4 ran3 hong2 chen2 zhuo2 。
- ta1 nian2 xu1 shi4 zao3 gui1 lai2 ， feng4 ying2 dang1 qian3 liao2 dong1 he4 。

## 注释

## 译文

## 赏析
