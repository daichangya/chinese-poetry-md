---
id: cao-xun-gu-zhan-chang
title: 古战场
titlePinyin: gu3 zhan4 chang3
titleSlug: gu-zhan-chang
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 烟冥露重霜风号，声悲色惨侵征袍。
- 据鞍顾盼度沙碛，纵横白骨余残烧。
- 举鞭迟留问田父，彼将欲语先折腰。
- 泣云畔寇昔据此，老夫父子服弓刀。
- 将军下令起丘甲，法严势迫无所逃。
- 攻城夺险数十战，民残兵弊夷枭巢。
- 当时二子没于阵，老夫幸免甘无聊。
- 匹夫僭乱起阡陌，祸延千里俱嗷嗷。
- 官私所杀尽民吏，坐令骨肉相征鏖。
- 唯余将军封万户，士卒战死埋蓬蒿。
- 至今野火遍昏黑，天阴鬼哭声嘈嘈。

## 拼音
- yan1 ming2 lu4 zhong4 shuang1 feng1 hao4 ， sheng1 bei1 se4 can3 qin1 zheng1 pao2 。
- ju4 an1 gu4 pan4 du4 sha1 qi4 ， zong4 heng2 bai2 gu3 yu2 can2 shao1 。
- ju3 bian1 chi2 liu2 wen4 tian2 fu4 ， bi3 jiang1 yu4 yu3 xian1 zhe2 yao1 。
- qi4 yun2 pan4 kou4 xi1 ju4 ci3 ， lao3 fu1 fu4 zi3 fu2 gong1 dao1 。
- jiang1 jun1 xia4 ling4 qi3 qiu1 jia3 ， fa3 yan2 shi4 po4 wu2 suo3 tao2 。
- gong1 cheng2 duo2 xian3 shu4 shi2 zhan4 ， min2 can2 bing1 bi4 yi2 xiao1 chao2 。
- dang1 shi2 er4 zi3 mei2 yu2 zhen4 ， lao3 fu1 xing4 mian3 gan1 wu2 liao2 。
- pi3 fu1 jian4 luan4 qi3 qian1 mo4 ， huo4 yan2 qian1 li3 ju4 ao2 ao2 。
- guan1 si1 suo3 sha1 jin4 min2 li4 ， zuo4 ling4 gu3 rou4 xiang1 zheng1 ao2 。
- wei2 yu2 jiang1 jun1 feng1 wan4 hu4 ， shi4 zu2 zhan4 si3 mai2 peng2 hao1 。
- zhi4 jin1 ye3 huo3 bian4 hun1 hei1 ， tian1 yin1 gui3 ku1 sheng1 cao2 cao2 。

## 注释

## 译文

## 赏析
