---
id: cao-xun-chun-feng-yin
title: 春风引
titlePinyin: chun1 feng1 yin3
titleSlug: chun-feng-yin
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔上国宣和初，时平比屋驩唐虞。
- 天王恺乐纵游豫，翔风和气凌天衢。
- 苍龙颁春动时辂，晴光彩错明金铺。
- 扶晨官师会朝请，杂沓剑珮诸侯趋。
- 仗移走马退东掖，阗阗车骑喧传呼。
- 笙箫合沓送歌酒，游人买笑捐金珠。
- 太平一百六十载，四夷面内无征诛。
- 歌声未断霓裳舞，胡兵直指隳神都。
- 苍茫万乘扣军垒，六龙不御惊镤𨬟。
- 阴虹当天变白昼，中原化作羊犬区。
- 黄旗悠悠渡江汉，百僚窜伏天一隅。
- 南极三吴北燕蓟，西秦东鲁残羌胡。
- 至今甲历遍三四，生民散尽悲巢乌。
- 我每思家限淮水，摇摇心与飞云孤。
- 江城春风涨白浪，鸡声可数屋可逾。
- 兵缠九宇无花木，憔悴春风空绿芜。

## 拼音
- yi4 xi1 shang4 guo2 xuan1 he2 chu1 ， shi2 ping2 bi3 wu1 huan1 tang2 yu2 。
- tian1 wang2 kai3 le4 zong4 you2 yu4 ， xiang2 feng1 he2 qi4 ling2 tian1 qu2 。
- cang1 long2 ban1 chun1 dong4 shi2 lu4 ， qing2 guang1 cai3 cuo4 ming2 jin1 pu4 。
- fu2 chen2 guan1 shi1 hui4 chao2 qing3 ， za2 ta4 jian4 pei4 zhu1 hou2 qu1 。
- zhang4 yi2 zou3 ma3 tui4 dong1 ye4 ， tian2 tian2 che1 qi2 xuan1 chuan2 hu1 。
- sheng1 xiao1 he2 ta4 song4 ge1 jiu3 ， you2 ren2 mai3 xiao4 juan1 jin1 zhu1 。
- tai4 ping2 yi4 bai3 liu4 shi2 zai3 ， si4 yi2 mian4 nei4 wu2 zheng1 zhu1 。
- ge1 sheng1 wei4 duan4 ni2 chang2 wu3 ， hu2 bing1 zhi2 zhi3 hui1 shen2 dou1 。
- cang1 mang2 wan4 sheng4 kou4 jun1 lei3 ， liu4 long2 bu2 yu4 jing1 pu2 𨬟 。
- yin1 hong2 dang1 tian1 bian4 bai2 zhou4 ， zhong1 yuan2 hua4 zuo4 yang2 quan3 qu1 。
- huang2 qi2 you1 you1 du4 jiang1 han4 ， bai3 liao2 cuan4 fu2 tian1 yi4 yu2 。
- nan2 ji2 san1 wu2 bei3 yan4 ji4 ， xi1 qin2 dong1 lu3 can2 qiang1 hu2 。
- zhi4 jin1 jia3 li4 bian4 san1 si4 ， sheng1 min2 san4 jin4 bei1 chao2 wu1 。
- wo3 mei3 si1 jia1 xian4 huai2 shui3 ， yao2 yao2 xin1 yu3 fei1 yun2 gu1 。
- jiang1 cheng2 chun1 feng1 zhang3 bai2 lang4 ， ji1 sheng1 ke3 shu4 wu1 ke3 yu2 。
- bing1 chan2 jiu3 yu3 wu2 hua1 mu4 ， qiao2 cui4 chun1 feng1 kong1 lü4 wu2 。

## 注释

## 译文

## 赏析
