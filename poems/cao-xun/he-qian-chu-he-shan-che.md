---
id: cao-xun-he-qian-chu-he-shan-che
title: 和钱处和扇车
titlePinyin: he2 qian2 chu4 he2 shan4 che1
titleSlug: he-qian-chu-he-shan-che
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家世德胄，富贵出谦受。
- 泠然御寇车，为君驻户牖。
- 初讶鼓清薰，与客破宿酒。
- 又疑建溪风，碾声出两肘。
- 细视碧玉架，莲梗转双手。
- 遂令青田鹤，奋翼挥莫后。
- 因知心匠妙，殆与造物友。
- 人生土宇内，孰不涉烦垢。
- 有物能浑成，既耦不以九。
- 坐使尘沙劫，热恼如拉朽。
- 惟君韵高秀，人誉不容口。
- 述作协穆如，亦莫秘关钮。
- 愿君均此施，清凉被驰走。
- 他时赞南风，为佐虞舜寿。

## 拼音
- jun1 jia1 shi4 de2 zhou4 ， fu4 gui4 chu1 qian1 shou4 。
- ling2 ran2 yu4 kou4 che1 ， wei4 jun1 zhu4 hu4 you3 。
- chu1 ya4 gu3 qing1 xun1 ， yu3 ke4 po4 su4 jiu3 。
- you4 yi2 jian4 xi1 feng1 ， nian3 sheng1 chu1 liang3 zhou3 。
- xi4 shi4 bi4 yu4 jia4 ， lian2 geng3 zhuan3 shuang1 shou3 。
- sui4 ling4 qing1 tian2 he4 ， fen4 yi4 hui1 mo4 hou4 。
- yin1 zhi1 xin1 jiang4 miao4 ， dai4 yu3 zao4 wu4 you3 。
- ren2 sheng1 tu3 yu3 nei4 ， shu2 bu2 she4 fan2 gou4 。
- you3 wu4 neng2 hun2 cheng2 ， ji4 ou3 bu4 yi3 jiu3 。
- zuo4 shi3 chen2 sha1 jie2 ， re4 nao3 ru2 la1 xiu3 。
- wei2 jun1 yun4 gao1 xiu4 ， ren2 yu4 bu4 rong2 kou3 。
- shu4 zuo4 xie2 mu4 ru2 ， yi4 mo4 mi4 guan1 niu3 。
- yuan4 jun1 jun1 ci3 shi1 ， qing1 liang2 bei4 chi2 zou3 。
- ta1 shi2 zan4 nan2 feng1 ， wei4 zuo3 yu2 shun4 shou4 。

## 注释

## 译文

## 赏析
