---
id: cao-xun-sheng-tian-xing
title: 升天行
titlePinyin: sheng1 tian1 xing2
titleSlug: sheng-tian-xing
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上智保冲淡，练气固形质。
- 精神藏杳冥，独照出寂默。
- 三气俱混同，求死不复得。
- 其次崇真功，立言与立德。
- 轩后御飞龙，旌幢焕晴碧。
- 杨许奉丹书，凌空佐天职。
- 董奉乘云舆，秦女跨文翼。
- 茅山与荆山，遗踪宛如昔。
- 旌阳与刘安，鸡犬翔真域。
- 清虚王陵孙，巍巍膺九锡。
- 云表鸣箫笳，仗卫严霄极。
- 即事非荒唐，粲然若白黑。
- 挥手谢时人，缑山有仙迹。

## 拼音
- shang4 zhi4 bao3 chong1 dan4 ， lian4 qi4 gu4 xing2 zhi4 。
- jing1 shen2 cang2 yao3 ming2 ， du2 zhao4 chu1 ji4 mo4 。
- san1 qi4 ju4 hun4 tong2 ， qiu2 si3 bu2 fu4 de2 。
- qi2 ci4 chong2 zhen1 gong1 ， li4 yan2 yu3 li4 de2 。
- xuan1 hou4 yu4 fei1 long2 ， jing1 zhuang4 huan4 qing2 bi4 。
- yang2 xu3 feng4 dan1 shu1 ， ling2 kong1 zuo3 tian1 zhi2 。
- dong3 feng4 cheng2 yun2 yu2 ， qin2 nü3 kua4 wen2 yi4 。
- mao2 shan1 yu3 jing1 shan1 ， yi2 zong1 wan3 ru2 xi1 。
- jing1 yang2 yu3 liu2 an1 ， ji1 quan3 xiang2 zhen1 yu4 。
- qing1 xu1 wang2 ling2 sun1 ， wei1 wei1 ying1 jiu3 xi1 。
- yun2 biao3 ming2 xiao1 jia1 ， zhang4 wei4 yan2 xiao1 ji2 。
- ji2 shi4 fei1 huang1 tang2 ， can4 ran2 ruo4 bai2 hei1 。
- hui1 shou3 xie4 shi2 ren2 ， gou1 shan1 you3 xian1 ji4 。

## 注释

## 译文

## 赏析
