---
id: cao-xun-you-xian-si-shou-qi-si
title: 游仙四首  其四
titlePinyin: you2 xian1 si4 shou3     qi2 si4
titleSlug: you-xian-si-shou-qi-si
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 驾景络绝响，游目低阴虹。
- 灵光转修袂，羽节飘晨风。
- 抗手辞金母，偃盖东华宫。
- 高仙发空谣，逸响飞九重。
- 霞觞艳流日，叠舞歌玉童。
- 缘云上虚籁，笑语铿洪钟。
- 海水屡清浅，倏忽欣再逢。
- 不惜暂游诣，情款无初终。
- 欢余促归轸，摄辔翔斑龙。
- 投闲憇三素，保绩崇真功。

## 拼音
- jia4 jing3 luo4 jue2 xiang3 ， you2 mu4 di1 yin1 hong2 。
- ling2 guang1 zhuan3 xiu1 mei4 ， yu3 jie2 piao1 chen2 feng1 。
- kang4 shou3 ci2 jin1 mu3 ， yan3 gai4 dong1 hua2 gong1 。
- gao1 xian1 fa1 kong1 yao2 ， yi4 xiang3 fei1 jiu3 chong2 。
- xia2 shang1 yan4 liu2 ri4 ， die2 wu3 ge1 yu4 tong2 。
- yuan2 yun2 shang4 xu1 lai4 ， xiao4 yu3 keng1 hong2 zhong1 。
- hai3 shui3 lü3 qing1 qian3 ， shu1 hu1 xin1 zai4 feng2 。
- bu4 xi1 zan4 you2 yi4 ， qing2 kuan3 wu2 chu1 zhong1 。
- huan1 yu2 cu4 gui1 zhen3 ， she4 pei4 xiang2 ban1 long2 。
- tou2 xian2 qi4 san1 su4 ， bao3 ji4 chong2 zhen1 gong1 。

## 注释

## 译文

## 赏析
