---
id: cao-xun-mei-nu-pian
title: 美女篇
titlePinyin: mei3 nü3 pian1
titleSlug: mei-nu-pian
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 芙蓉开绿水，青松映海棠。
- 新晴沐膏雨，艳色明朝阳。
- 绰约彼姝子，转盼流辉光。
- 被服妖且妍，细浥蔷薇香。
- 下有合欢带，绣作双鸳鸯。
- 上有双同心，结作明月珰。
- 珠环垂两耳，翠凤翘钗梁。
- 琼钩约双袖，提笼学采桑。
- 采桑城南隅，五马停路傍。
- 调笑不一顾，但见桑条长。
- 归来候蚕眠，静坐调笙簧。
- 结发事夫壻，谁羡东家王。

## 拼音
- fu2 rong2 kai1 lü4 shui3 ， qing1 song1 ying4 hai3 tang2 。
- xin1 qing2 mu4 gao1 yu3 ， yan4 se4 ming2 chao2 yang2 。
- chuo4 yue1 bi3 shu1 zi3 ， zhuan3 pan4 liu2 hui1 guang1 。
- bei4 fu2 yao1 qie3 yan2 ， xi4 yi4 qiang2 wei1 xiang1 。
- xia4 you3 he2 huan1 dai4 ， xiu4 zuo4 shuang1 yuan1 yang1 。
- shang4 you3 shuang1 tong2 xin1 ， jie2 zuo4 ming2 yue4 dang1 。
- zhu1 huan2 chui2 liang3 er3 ， cui4 feng4 qiao4 chai1 liang2 。
- qiong2 gou1 yue1 shuang1 xiu4 ， ti2 long2 xue2 cai3 sang1 。
- cai3 sang1 cheng2 nan2 yu2 ， wu3 ma3 ting2 lu4 bang4 。
- tiao2 xiao4 bu4 yi2 gu4 ， dan4 jian4 sang1 tiao2 chang2 。
- gui1 lai2 hou4 can2 mian2 ， jing4 zuo4 tiao2 sheng1 huang2 。
- jie2 fa4 shi4 fu1 xu4 ， shui2 xian4 dong1 jia1 wang2 。

## 注释

## 译文

## 赏析
