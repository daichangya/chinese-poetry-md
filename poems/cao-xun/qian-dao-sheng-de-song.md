---
id: cao-xun-qian-dao-sheng-de-song
title: 乾道圣德颂
titlePinyin: qian2 dao4 sheng4 de2 song4
titleSlug: qian-dao-sheng-de-song
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维圣有作，绍隆兴运。
- 天经地义，宗尧越舜。
- 风俗惇厚，日星清润。
- 冰天桂海，咸祗成训。
- 皇矣艺祖，肇开宗祊。
- 用集大命，再造群生。
- 卜世卜年，周室与京。
- 德懋圣孙，区宇载宁。
- 龙潜出震，握符御极。
- 恭俭慈仁，已隆燕翼。
- 励精治具，群工惟辟。
- 斯皇圣德，以受方国。
- 躬秉要道，化成斯民。
- 问寝侍膳，克勤日新。
- 刑于四海，率土兴仁。
- 至矣圣孝，悦安严亲。
- 猾夏余种，久失我重。
- 稍恢雄略，尽还尊奉。
- 复修绛乐，亟续骞贡。
- 布昭圣武，式皇巨宋。
- 洪宣景命，爰振皇纲。
- 诏令谕旨，粉泽八荒。
- 宸奎逸彩，龙凤骞翔。
- 焕乎圣文，彬彬日彰。
- 诞敷武节，克柔强鸷。
- 风静边柝，烟沉晚燧。
- 穑夫力田，塞马垂辔。
- 巍巍圣功，允格康济。
- 光启元良，鹤禁建储。
- 遴择端方，赞翊诗书。
- 濬哲文思，日亲睿谟。
- 于赫圣明，有开令图。
- 当天执箓，了无玩好。
- 贵异献输，荡然一扫。
- 力敦嘉靖，询谋政要。
- 丕铄圣断，坐臻是奥。
- 从容总揽，用体干刚。
- 文武一道，督以经常。
- 王化溥博，景风丕祥。
- 格天圣治，时雍时康。
- 咫尺威颜，豁达方寸。
- 日角珠庭，金声玉振。
- 穆穆皇皇，天仪明润。
- 洪惟圣表，万宇朝觐。
- 乃武乃文，止戈好生。
- 华夏蛮貊，底于丕平。
- 罔或反汗，克断惟明。
- 长策远驭，奕奕天声。
- 宝绪重光，密答纯祐。
- 既协皇极，昭报方茂。
- 尧父舜子，抚封增旧。
- 行复九有，亘万万寿。
- 大哉乾元，万物资之。
- 赫赫明世，吾君继之。
- 炽昌隆祚，惟皇造之。
- 亿万斯年，惟皇保之。

## 拼音
- wei2 sheng4 you3 zuo4 ， shao4 long2 xing1 yun4 。
- tian1 jing1 di4 yi4 ， zong1 yao2 yue4 shun4 。
- feng1 su2 dun1 hou4 ， ri4 xing1 qing1 run4 。
- bing1 tian1 gui4 hai3 ， xian2 zhi1 cheng2 xun4 。
- huang2 yi3 yi4 zu3 ， zhao4 kai1 zong1 beng1 。
- yong4 ji2 da4 ming4 ， zai4 zao4 qun2 sheng1 。
- bu3 shi4 bu3 nian2 ， zhou1 shi4 yu3 jing1 。
- de2 mao4 sheng4 sun1 ， qu1 yu3 zai3 ning2 。
- long2 qian2 chu1 zhen4 ， wo4 fu2 yu4 ji2 。
- gong1 jian3 ci2 ren2 ， yi3 long2 yan4 yi4 。
- li4 jing1 zhi4 ju4 ， qun2 gong1 wei2 pi4 。
- si1 huang2 sheng4 de2 ， yi3 shou4 fang1 guo2 。
- gong1 bing3 yao4 dao4 ， hua4 cheng2 si1 min2 。
- wen4 qin3 shi4 shan4 ， ke4 qin2 ri4 xin1 。
- xing2 yu2 si4 hai3 ， lü4 tu3 xing1 ren2 。
- zhi4 yi3 sheng4 xiao4 ， yue4 an1 yan2 qin1 。
- hua2 xia4 yu2 zhong3 ， jiu3 shi1 wo3 zhong4 。
- shao1 hui1 xiong2 lüe4 ， jin4 hai2 zun1 feng4 。
- fu4 xiu1 jiang4 le4 ， ji2 xu4 qian1 gong4 。
- bu4 zhao1 sheng4 wu3 ， shi4 huang2 ju4 song4 。
- hong2 xuan1 jing3 ming4 ， yuan2 zhen4 huang2 gang1 。
- zhao4 ling4 yu4 zhi3 ， fen3 ze2 ba1 huang1 。
- chen2 kui2 yi4 cai3 ， long2 feng4 qian1 xiang2 。
- huan4 hu1 sheng4 wen2 ， bin1 bin1 ri4 zhang1 。
- dan4 fu1 wu3 jie2 ， ke4 rou2 qiang2 zhi4 。
- feng1 jing4 bian1 tuo4 ， yan1 chen2 wan3 sui4 。
- se4 fu1 li4 tian2 ， sai1 ma3 chui2 pei4 。
- wei1 wei1 sheng4 gong1 ， yun3 ge2 kang1 ji4 。
- guang1 qi3 yuan2 liang2 ， he4 jin4 jian4 chu3 。
- lin2 ze2 duan1 fang1 ， zan4 yi4 shi1 shu1 。
- jun4 zhe2 wen2 si1 ， ri4 qin1 rui4 mo2 。
- yu2 he4 sheng4 ming2 ， you3 kai1 ling4 tu2 。
- dang1 tian1 zhi2 lu4 ， liao3 wu2 wan2 hao3 。
- gui4 yi4 xian4 shu1 ， dang4 ran2 yi4 sao3 。
- li4 dun1 jia1 jing4 ， xun2 mou2 zheng4 yao4 。
- pi1 shuo4 sheng4 duan4 ， zuo4 zhen1 shi4 ao4 。
- cong2 rong2 zong3 lan3 ， yong4 ti3 gan1 gang1 。
- wen2 wu3 yi2 dao4 ， du1 yi3 jing1 chang2 。
- wang2 hua4 pu3 bo2 ， jing3 feng1 pi1 xiang2 。
- ge2 tian1 sheng4 zhi4 ， shi2 yong1 shi2 kang1 。
- zhi3 chi3 wei1 yan2 ， huo1 da2 fang1 cun4 。
- ri4 jiao3 zhu1 ting2 ， jin1 sheng1 yu4 zhen4 。
- mu4 mu4 huang2 huang2 ， tian1 yi2 ming2 run4 。
- hong2 wei2 sheng4 biao3 ， wan4 yu3 chao2 jin4 。
- nai3 wu3 nai3 wen2 ， zhi3 ge1 hao3 sheng1 。
- hua2 xia4 man2 mo4 ， di3 yu2 pi1 ping2 。
- wang3 huo4 fan3 han4 ， ke4 duan4 wei2 ming2 。
- chang2 ce4 yuan3 yu4 ， yi4 yi4 tian1 sheng1 。
- bao3 xu4 chong2 guang1 ， mi4 da2 chun2 you4 。
- ji4 xie2 huang2 ji2 ， zhao1 bao4 fang1 mao4 。
- yao2 fu4 shun4 zi3 ， fu3 feng1 zeng1 jiu4 。
- xing2 fu4 jiu3 you3 ， gen4 wan4 wan4 shou4 。
- da4 zai1 qian2 yuan2 ， wan4 wu4 zi1 zhi1 。
- he4 he4 ming2 shi4 ， wu2 jun1 ji4 zhi1 。
- chi4 chang1 long2 zuo4 ， wei2 huang2 zao4 zhi1 。
- yi4 wan4 si1 nian2 ， wei2 huang2 bao3 zhi1 。

## 注释

## 译文

## 赏析
