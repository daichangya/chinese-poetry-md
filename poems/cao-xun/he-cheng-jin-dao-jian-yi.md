---
id: cao-xun-he-cheng-jin-dao-jian-yi
title: 和程进道见贻
titlePinyin: he2 cheng2 jin4 dao4 jian4 yi2
titleSlug: he-cheng-jin-dao-jian-yi
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋声起木杪，便觉密叶稀。
- 风至草木劲，水阔鸿雁知。
- 壮怀感摇落，叹息囊中锥。
- 功名未卓立，此心常坐驰。
- 君家朱桥侧，细俯秋水迟。
- 气近龙凤阙，喧无笳鼓悲。
- 萧斋琴书静，不知花影移。
- 棣华好伯仲，腾起风云时。
- 心亲诗礼学，日与富贵期。
- 不忘黄尘苦，乃眷寒士饥。
- 此理诚愫抱，岂复持诡随。
- 已献仲舒策，孰谓李广奇。
- 文中有至乐，妙处含天机。
- 一官勿言困，且喜愿不违。
- 我诚老宾客，合爪喜见之。
- 关西相有在，行矣当无疑。

## 拼音
- qiu1 sheng1 qi3 mu4 miao3 ， bian4 jue2 mi4 ye4 xi1 。
- feng1 zhi4 cao3 mu4 jin4 ， shui3 kuo4 hong2 yan4 zhi1 。
- zhuang4 huai2 gan3 yao2 luo4 ， tan4 xi1 nang2 zhong1 zhui1 。
- gong1 ming2 wei4 zhuo2 li4 ， ci3 xin1 chang2 zuo4 chi2 。
- jun1 jia1 zhu1 qiao2 ce4 ， xi4 fu3 qiu1 shui3 chi2 。
- qi4 jin4 long2 feng4 que1 ， xuan1 wu2 jia1 gu3 bei1 。
- xiao1 zhai1 qin2 shu1 jing4 ， bu4 zhi1 hua1 ying3 yi2 。
- di4 hua2 hao3 bo2 zhong4 ， teng2 qi3 feng1 yun2 shi2 。
- xin1 qin1 shi1 li3 xue2 ， ri4 yu3 fu4 gui4 qi1 。
- bu2 wang4 huang2 chen2 ku3 ， nai3 juan4 han2 shi4 ji1 。
- ci3 li3 cheng2 su4 bao4 ， qi3 fu4 chi2 gui3 sui2 。
- yi3 xian4 zhong4 shu1 ce4 ， shu2 wei4 li3 guang3 qi2 。
- wen2 zhong1 you3 zhi4 le4 ， miao4 chu4 han2 tian1 ji1 。
- yi4 guan1 wu4 yan2 kun4 ， qie3 xi3 yuan4 bu4 wei2 。
- wo3 cheng2 lao3 bin1 ke4 ， he2 zhua3 xi3 jian4 zhi1 。
- guan1 xi1 xiang1 you3 zai4 ， xing2 yi3 dang1 wu2 yi2 。

## 注释

## 译文

## 赏析
