---
id: cao-xun-jiang-jin-jiu
title: 将进酒
titlePinyin: jiang1 jin4 jiu3
titleSlug: jiang-jin-jiu
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君唐虞兮臣臯夔，将卫霍兮恢边陲。
- 时文景兮民雍熙，狱无寃人兮野无蒿藜。
- 玉烛亘天流离以昭兮，其惟百姓日用而不知。
- 歌鹿鸣与既醉兮，而颂声洋溢乎康逵。
- 顾吾君之清静躬俭以寂默兮，而犹薄滋味与游嬉。
- 臣愿得连四海以为席兮，酌北斗而为酒巵。
- 使五老奉觞上寿以申祝兮，令夫八元夹侍而正仪。
- 愿圣寿上齐于箕翼兮，其光容充塞于四维。
- 醉大道与仁义兮，而淳风浃洽于华夷。
- 期亿万斯年兮，民皆陶陶而化之。
- 庆君臣之嘉会，陋酆镐与瑶池。

## 拼音
- jun1 tang2 yu2 xi1 chen2 gao1 kui2 ， jiang1 wei4 huo4 xi1 hui1 bian1 chui2 。
- shi2 wen2 jing3 xi1 min2 yong1 xi1 ， yu4 wu2 yuan1 ren2 xi1 ye3 wu2 hao1 li2 。
- yu4 zhu2 gen4 tian1 liu2 li2 yi3 zhao1 xi1 ， qi2 wei2 bai3 xing4 ri4 yong4 er2 bu4 zhi1 。
- ge1 lu4 ming2 yu3 ji4 zui4 xi1 ， er2 song4 sheng1 yang2 yi4 hu1 kang1 kui2 。
- gu4 wu2 jun1 zhi1 qing1 jing4 gong1 jian3 yi3 ji4 mo4 xi1 ， er2 you2 bao2 zi1 wei4 yu3 you2 xi1 。
- chen2 yuan4 de2 lian2 si4 hai3 yi3 wei2 xi2 xi1 ， zhuo2 bei3 dou4 er2 wei4 jiu3 zhi1 。
- shi3 wu3 lao3 feng4 shang1 shang4 shou4 yi3 shen1 zhu4 xi1 ， ling4 fu1 ba1 yuan2 jia2 shi4 er2 zheng4 yi2 。
- yuan4 sheng4 shou4 shang4 qi2 yu2 ji1 yi4 xi1 ， qi2 guang1 rong2 chong1 se4 yu2 si4 wei2 。
- zui4 da4 dao4 yu3 ren2 yi4 xi1 ， er2 chun2 feng1 jia1 qia4 yu2 hua2 yi2 。
- qi1 yi4 wan4 si1 nian2 xi1 ， min2 jie1 tao2 tao2 er2 hua4 zhi1 。
- qing4 jun1 chen2 zhi1 jia1 hui4 ， lou4 feng1 hao4 yu3 yao2 chi2 。

## 注释

## 译文

## 赏析
