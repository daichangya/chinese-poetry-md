---
id: cao-xun-gui-qu-lai
title: 归去来
titlePinyin: gui1 qu4 lai2
titleSlug: gui-qu-lai
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 归去来，归去来。
- 陆行无车，水行无船。
- 足重茧兮，羊肠九折，历绝崄而盘盘。
- 跼蹐胁息以休影兮，石壁屹立而不可以攀缘。
- 上窥不测之夭峤兮，而下临无底之深渊。
- 寒风凛凛以切骨兮，朔雪漫漫而涨天。
- 孤猿哀吟其左右兮，而猛虎咆哮乎后先。
- 缅前路之险阻其若此兮，道云远而莫前。
- 悲已往之勤瘁兮，泪流襟而涟涟。
- 归去来，归去来。
- 吾乡虽远兮，及此而犹可以生还。
- 饥寒迫于屡空兮，庶乎安之若命而终保吾之天年。

## 拼音
- gui1 qu4 lai2 ， gui1 qu4 lai2 。
- lu4 xing2 wu2 che1 ， shui3 xing2 wu2 chuan2 。
- zu2 zhong4 jian3 xi1 ， yang2 chang2 jiu3 zhe2 ， li4 jue2 xian3 er2 pan2 pan2 。
- ju2 ji2 xie2 xi1 yi3 xiu1 ying3 xi1 ， shi2 bi4 yi4 li4 er2 bu4 ke3 yi3 pan1 yuan2 。
- shang4 kui1 bu2 ce4 zhi1 yao1 qiao2 xi1 ， er2 xia4 lin2 wu2 di3 zhi1 shen1 yuan1 。
- han2 feng1 lin3 lin3 yi3 qie4 gu3 xi1 ， shuo4 xue3 man4 man4 er2 zhang3 tian1 。
- gu1 yuan2 ai1 yin2 qi2 zuo3 you4 xi1 ， er2 meng3 hu3 pao2 xiao4 hu1 hou4 xian1 。
- mian3 qian2 lu4 zhi1 xian3 zu3 qi2 ruo4 ci3 xi1 ， dao4 yun2 yuan3 er2 mo4 qian2 。
- bei1 yi3 wang3 zhi1 qin2 cui4 xi1 ， lei4 liu2 jin1 er2 lian2 lian2 。
- gui1 qu4 lai2 ， gui1 qu4 lai2 。
- wu2 xiang1 sui1 yuan3 xi1 ， ji2 ci3 er2 you2 ke3 yi3 sheng1 huan2 。
- ji1 han2 po4 yu2 lü3 kong1 xi1 ， shu4 hu1 an1 zhi1 ruo4 ming4 er2 zhong1 bao3 wu2 zhi1 tian1 nian2 。

## 注释

## 译文

## 赏析
