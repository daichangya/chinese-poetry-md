---
id: cao-xun-song-zi-wei-xiong-qian-bing-chi-yang
title: 送子威兄钤兵池阳
titlePinyin: song4 zi3 wei1 xiong1 qian2 bing1 chi2 yang2
titleSlug: song-zi-wei-xiong-qian-bing-chi-yang
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伊昔侍伯父，一官尉池阳。
- 时年方九龄，读书未知方。
- 于今涉五纪，皤然须鬓霜。
- 兹喜伯兄官，钤兵总戎行。
- 素风出韬畧，貔貅禀闳纲。
- 小试部勒勤，著鞭扬荣光。
- 青林脱幽箨，浓绿栖残芳。
- 起予水云心，尚拘朝市忙。
- 齐山上穹碧，九华俨珪璋。
- 紫岩楮敲冰，云叶供展张。
- 清江霁远目，帆樯下沧浪。
- 林泉作佳游，为公发天藏。
- 伯父昔所临，云汉披天章。
- 琳琅戛鸣球，往往题僧坊。
- 何当切访问，便与磨珉苍。
- 庶于门户间，能事岁月长。
- 仙舟涉初夏，浮家及清凉。
- 毫举尘土境，海运图南翔。
- 兄弟各垂白，语离热中肠。
- 愿言养浩然，时举黄金觞。
- 因风托素鳍，访我菰蒲乡。

## 拼音
- yi1 xi1 shi4 bo2 fu4 ， yi4 guan1 wei4 chi2 yang2 。
- shi2 nian2 fang1 jiu3 ling2 ， du2 shu1 wei4 zhi1 fang1 。
- yu2 jin1 she4 wu3 ji4 ， po2 ran2 xu1 bin4 shuang1 。
- zi1 xi3 bo2 xiong1 guan1 ， qian2 bing1 zong3 rong2 xing2 。
- su4 feng1 chu1 tao1 lüe4 ， pi2 xiu1 bing3 hong2 gang1 。
- xiao3 shi4 bu4 le4 qin2 ， zhu4 bian1 yang2 rong2 guang1 。
- qing1 lin2 tuo1 you1 tuo4 ， nong2 lü4 qi1 can2 fang1 。
- qi3 yu3 shui3 yun2 xin1 ， shang4 ju1 chao2 shi4 mang2 。
- qi2 shan1 shang4 qiong2 bi4 ， jiu3 hua2 yan3 gui1 zhang1 。
- zi3 yan2 chu3 qiao1 bing1 ， yun2 ye4 gong4 zhan3 zhang1 。
- qing1 jiang1 ji4 yuan3 mu4 ， fan1 qiang2 xia4 cang1 lang4 。
- lin2 quan2 zuo4 jia1 you2 ， wei4 gong1 fa1 tian1 cang2 。
- bo2 fu4 xi1 suo3 lin2 ， yun2 han4 pi1 tian1 zhang1 。
- lin2 lang2 jia2 ming2 qiu2 ， wang3 wang3 ti2 seng1 fang1 。
- he2 dang1 qie4 fang3 wen4 ， bian4 yu3 mo2 min2 cang1 。
- shu4 yu2 men2 hu4 jian1 ， neng2 shi4 sui4 yue4 chang2 。
- xian1 zhou1 she4 chu1 xia4 ， fu2 jia1 ji2 qing1 liang2 。
- hao2 ju3 chen2 tu3 jing4 ， hai3 yun4 tu2 nan2 xiang2 。
- xiong1 di4 ge4 chui2 bai2 ， yu3 li2 re4 zhong1 chang2 。
- yuan4 yan2 yang3 hao4 ran2 ， shi2 ju3 huang2 jin1 shang1 。
- yin1 feng1 tuo1 su4 qi2 ， fang3 wo3 gu1 pu2 xiang1 。

## 注释

## 译文

## 赏析
