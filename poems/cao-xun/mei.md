---
id: cao-xun-mei
title: 梅
titlePinyin: mei2
titleSlug: mei
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾家舍西多此梅，白玉花缀棠棣枝。
- 冒寒糁糁已蕴玉，自开及谢酒屡持。
- 羁栖临安三换岁，向来一醉知无期。
- 君家此花富冰艳，举觞折赠如云披。
- 欣然拱眎不暇揖，坐想故隠增依依。
- 只今匏系未归去，俗鞅吏网相驱驰。
- 就公看花仍摘实，信美我语如观颐。
- 祇应两庵有归梦，梦到花下奚复疑。

## 拼音
- wu2 jia1 she4 xi1 duo1 ci3 mei2 ， bai2 yu4 hua1 zhui4 tang2 di4 zhi1 。
- mao4 han2 shen1 shen1 yi3 yun4 yu4 ， zi4 kai1 ji2 xie4 jiu3 lü3 chi2 。
- ji1 qi1 lin2 an1 san1 huan4 sui4 ， xiang4 lai2 yi2 zui4 zhi1 wu2 qi1 。
- jun1 jia1 ci3 hua1 fu4 bing1 yan4 ， ju3 shang1 zhe2 zeng4 ru2 yun2 pi1 。
- xin1 ran2 gong3 shi4 bu4 xia2 yi1 ， zuo4 xiang3 gu4 yin3 zeng1 yi1 yi1 。
- zhi1 jin1 pao2 xi4 wei4 gui1 qu4 ， su2 yang1 li4 wang3 xiang1 qu1 chi2 。
- jiu4 gong1 kan4 hua1 reng2 zhai1 shi2 ， xin4 mei3 wo3 yu3 ru2 guan1 yi2 。
- qi2 ying4 liang3 an1 you3 gui1 meng4 ， meng4 dao4 hua1 xia4 xi1 fu4 yi2 。

## 注释

## 译文

## 赏析
