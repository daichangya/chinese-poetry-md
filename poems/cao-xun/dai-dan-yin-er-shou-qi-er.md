---
id: cao-xun-dai-dan-yin-er-shou-qi-er
title: 待旦吟二首  其二
titlePinyin: dai4 dan4 yin2 er4 shou3     qi2 er4
titleSlug: dai-dan-yin-er-shou-qi-er
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 缠绵氷雪阴风寒，松竹半死相摧残。
- 严居谷饮蔽荆棘，藤萝委地难跻攀。
- 猛虎志大自羁束，易饱不及狐兔安。
- 鸡鸣起舞亦漫兴，扣角辛苦真可叹。
- 尧禹既往小白死，乌乎吾道何由还。
- 幽忧展转不成卧，安得日出开重关。

## 拼音
- chan2 mian2 bing1 xue3 yin1 feng1 han2 ， song1 zhu2 ban4 si3 xiang1 cui1 can2 。
- yan2 ju1 gu3 yin3 bi4 jing1 ji2 ， teng2 luo2 wei3 di4 nan2 ji1 pan1 。
- meng3 hu3 zhi4 da4 zi4 ji1 shu4 ， yi4 bao3 bu4 ji2 hu2 tu4 an1 。
- ji1 ming2 qi3 wu3 yi4 man4 xing1 ， kou4 jiao3 xin1 ku3 zhen1 ke3 tan4 。
- yao2 yu3 ji4 wang3 xiao3 bai2 si3 ， wu1 hu1 wu2 dao4 he2 you2 hai2 。
- you1 you1 zhan3 zhuan3 bu4 cheng2 wo4 ， an1 de2 ri4 chu1 kai1 zhong4 guan1 。

## 注释

## 译文

## 赏析
