---
id: cao-xun-sui-di-cao
title: 隋堤草
titlePinyin: sui2 di1 cao3
titleSlug: sui-di-cao
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绵绵隋堤草，草色翠如茵。
- 梧桐间桃李，秾艳骄阳春。
- 杨柳垂金堤，拂舞无纤尘。
- 行人不敢折，守吏严呵嗔。
- 大业一崩陨，九庙犹荆榛。
- 隋堤草与木，采斫杂樵薪。
- 秋风号枯枝，野火烧陈根。
- 园林宫馆尚禾黍，草木于尔何足论。

## 拼音
- mian2 mian2 sui2 di1 cao3 ， cao3 se4 cui4 ru2 yin1 。
- wu2 tong2 jian1 tao2 li3 ， nong2 yan4 jiao1 yang2 chun1 。
- yang2 liu3 chui2 jin1 di1 ， fu2 wu3 wu2 xian1 chen2 。
- xing2 ren2 bu4 gan3 zhe2 ， shou3 li4 yan2 he1 chen1 。
- da4 ye4 yi4 beng1 yun3 ， jiu3 miao4 you2 jing1 zhen1 。
- sui2 di1 cao3 yu3 mu4 ， cai3 zhuo2 za2 qiao2 xin1 。
- qiu1 feng1 hao4 ku1 zhi1 ， ye3 huo3 shao1 chen2 gen1 。
- yuan2 lin2 gong1 guan3 shang4 he2 shu3 ， cao3 mu4 yu2 er3 he2 zu2 lun4 。

## 注释

## 译文

## 赏析
