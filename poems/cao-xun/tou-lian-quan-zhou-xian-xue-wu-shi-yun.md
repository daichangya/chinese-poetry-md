---
id: cao-xun-tou-lian-quan-zhou-xian-xue-wu-shi-yun
title: 投连泉州显学五十韵
titlePinyin: tou2 lian2 quan2 zhou1 xian3 xue2 wu3 shi2 yun4
titleSlug: tou-lian-quan-zhou-xian-xue-wu-shi-yun
author: 曹勋
authorPinyin: cao2 xun1
authorSlug: cao-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 某也多奇蹇，艰难已十年。
- 素风惟汗简，生计只韦编。
- 先业虽殊轨，时流幸比肩。
- 固穷心尚壮，鼓勇气无前。
- 念昔时方阨，居怀影自怜。
- 庙堂蜂虿毒，宫阙犬羊膻。
- 胡骑南趋楚，天皇北狩燕。
- 六龙尘黯淡，二圣泪潺湲。
- 故国人何在，新君信未传。
- 自陈心胆大，肯避虎狼先。
- 落日幽都路，西风易水壖。
- 珥珰金不暗，睿札墨仍鲜。
- 间道逃穹帐，开缄彻御筵。
- 第知从圣化，宁复较腾骞。
- 宠锡蒙天造，兵戎付路权。
- 危言乖上相，逻职俾南泉。
- 复记丹阳渡，初移御座船。
- 孤城逃守令，衂阵拥戈鋋。
- 法驾方登顿，生民岂保全。
- 婴城因率尔，拔剑意茫然。
- 军旅增提振，囷储不弃捐。
- 诏封沾录用，师气亦周旋。
- 部领终如旧，奔驰信有缘。
- 萱庭方舞彩，绋序忽终天。
- 遽见炎凉变，悲随节物迁。
- 故园愁绪外，归橐泪痕边。
- 朋旧仍稀阔，饥寒念接连。
- 岂惟裘已敝，政坐履长穿。
- 尘土千山道，风涛万仞渊。
- 舆台俱偃蹇，鞍马亦迍邅。
- 兹幸提封肃，方依刺史贤。
- 宣恩持阃寄，持橐下班联。
- 日煖黄龙北，风迟紫帽巅。
- 五兵咸内戢，千雉即中坚。
- 庑屋除余壤，榕阴上故烟。
- 既能防勇鬭，谁敢阙缗钱。
- 黠吏俱冥迹，虚词讵得专。
- 御流先治栰，发伪不轻蠲。
- 燕寝铃无响，虚庭草有芊。
- 尽欣新政下，一洗宿疴痊。
- 皂盖聊均佚，神舟舣济川。
- 藩维随振举，风日遂清妍。
- 只恐三台近，行看一札宣。
- 第功宜玉带，归照称金莲。
- 径入云台仗，宜陈述职篇。
- 泉人心恋恋，闽部思绵绵。
- 内顾兹缘病，趋承失备员。
- 但能怀惠养，愧不预櫜鞬。
- 恐后瞻依便，先伸梗槩虔。
- 秉钧今有待，拱手听陶甄。

## 拼音
- mou3 ye3 duo1 qi2 jian3 ， jian1 nan2 yi3 shi2 nian2 。
- su4 feng1 wei2 han4 jian3 ， sheng1 ji4 zhi1 wei2 bian1 。
- xian1 ye4 sui1 shu1 gui3 ， shi2 liu2 xing4 bi3 jian1 。
- gu4 qiong2 xin1 shang4 zhuang4 ， gu3 yong3 qi4 wu2 qian2 。
- nian4 xi1 shi2 fang1 e4 ， ju1 huai2 ying3 zi4 lian2 。
- miao4 tang2 feng1 chai4 du2 ， gong1 que1 quan3 yang2 shan1 。
- hu2 qi2 nan2 qu1 chu3 ， tian1 huang2 bei3 shou4 yan4 。
- liu4 long2 chen2 an4 dan4 ， er4 sheng4 lei4 chan2 yuan2 。
- gu4 guo2 ren2 he2 zai4 ， xin1 jun1 xin4 wei4 chuan2 。
- zi4 chen2 xin1 dan3 da4 ， ken3 bi4 hu3 lang2 xian1 。
- luo4 ri4 you1 dou1 lu4 ， xi1 feng1 yi4 shui3 ruan2 。
- er3 dang1 jin1 bu2 an4 ， rui4 zha2 mo4 reng2 xian1 。
- jian1 dao4 tao2 qiong2 zhang4 ， kai1 jian1 che4 yu4 yan2 。
- di4 zhi1 cong2 sheng4 hua4 ， ning2 fu4 jiao4 teng2 qian1 。
- chong3 xi1 meng2 tian1 zao4 ， bing1 rong2 fu4 lu4 quan2 。
- wei1 yan2 guai1 shang4 xiang1 ， luo2 zhi2 bi3 nan2 quan2 。
- fu4 ji4 dan1 yang2 du4 ， chu1 yi2 yu4 zuo4 chuan2 。
- gu1 cheng2 tao2 shou3 ling4 ， nü4 zhen4 yong1 ge1 chan2 。
- fa3 jia4 fang1 deng1 dun4 ， sheng1 min2 qi3 bao3 quan2 。
- ying1 cheng2 yin1 lü4 er3 ， ba2 jian4 yi4 mang2 ran2 。
- jun1 lü3 zeng1 ti2 zhen4 ， qun1 chu3 bu2 qi4 juan1 。
- zhao4 feng1 zhan1 lu4 yong4 ， shi1 qi4 yi4 zhou1 xuan2 。
- bu4 ling3 zhong1 ru2 jiu4 ， ben1 chi2 xin4 you3 yuan2 。
- xuan1 ting2 fang1 wu3 cai3 ， fu2 xu4 hu1 zhong1 tian1 。
- ju4 jian4 yan2 liang2 bian4 ， bei1 sui2 jie2 wu4 qian1 。
- gu4 yuan2 chou2 xu4 wai4 ， gui1 tuo2 lei4 hen2 bian1 。
- peng2 jiu4 reng2 xi1 kuo4 ， ji1 han2 nian4 jie1 lian2 。
- qi3 wei2 qiu2 yi3 bi4 ， zheng4 zuo4 lü3 chang2 chuan1 。
- chen2 tu3 qian1 shan1 dao4 ， feng1 tao1 wan4 ren4 yuan1 。
- yu2 tai2 ju4 yan3 jian3 ， an1 ma3 yi4 zhun1 zhan1 。
- zi1 xing4 ti2 feng1 su4 ， fang1 yi1 ci4 shi3 xian2 。
- xuan1 en1 chi2 kun3 ji4 ， chi2 tuo2 xia4 ban1 lian2 。
- ri4 xuan1 huang2 long2 bei3 ， feng1 chi2 zi3 mao4 dian1 。
- wu3 bing1 xian2 nei4 ji2 ， qian1 zhi4 ji2 zhong1 jian1 。
- wu3 wu1 chu2 yu2 rang3 ， rong2 yin1 shang4 gu4 yan1 。
- ji4 neng2 fang2 yong3 dou4 ， shui2 gan3 que1 min2 qian2 。
- xia2 li4 ju4 ming2 ji4 ， xu1 ci2 ju4 de2 zhuan1 。
- yu4 liu2 xian1 zhi4 fa2 ， fa1 wei3 bu4 qing1 juan1 。
- yan4 qin3 ling2 wu2 xiang3 ， xu1 ting2 cao3 you3 qian1 。
- jin4 xin1 xin1 zheng4 xia4 ， yi4 xi3 su4 ke1 quan2 。
- zao4 gai4 liao2 jun1 yi4 ， shen2 zhou1 yi3 ji4 chuan1 。
- fan1 wei2 sui2 zhen4 ju3 ， feng1 ri4 sui4 qing1 yan2 。
- zhi1 kong3 san1 tai2 jin4 ， xing2 kan4 yi4 zha2 xuan1 。
- di4 gong1 yi2 yu4 dai4 ， gui1 zhao4 cheng1 jin1 lian2 。
- jing4 ru4 yun2 tai2 zhang4 ， yi2 chen2 shu4 zhi2 pian1 。
- quan2 ren2 xin1 lian4 lian4 ， min3 bu4 si1 mian2 mian2 。
- nei4 gu4 zi1 yuan2 bing4 ， qu1 cheng2 shi1 bei4 yuan2 。
- dan4 neng2 huai2 hui4 yang3 ， kui4 bu2 yu4 gao1 jian1 。
- kong3 hou4 zhan1 yi1 bian4 ， xian1 shen1 geng3 gai4 qian2 。
- bing3 jun1 jin1 you3 dai4 ， gong3 shou3 ting1 tao2 zhen1 。

## 注释

## 译文

## 赏析
