---
id: chen-rong-wei-ren-fu-heng-zhou-er-shou-qi-er
title: 为人赋横舟二首  其二
titlePinyin: wei4 ren2 fu4 heng2 zhou1 er4 shou3     qi2 er4
titleSlug: wei-ren-fu-heng-zhou-er-shou-qi-er
author: 陈容
authorPinyin: chen2 rong2
authorSlug: chen-rong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄头子，捩柁听吾语。
- 三老驾三翼，叠鼓峭帆看风色。
- 一千水，归黄河，世无客星泛灵槎。
- 恒河水，波斯匿王母将去，六十年间成坏故。
- 性无生灭河水似，黄面瞿昙以筏谕。
- 长淮水，一箭许，边城白骨多于土。
- 年年调舟已成泥，寿蔡孤城付朝暮。
- 岷江汉源天上来，一夕不保如风埃。
- 重庆今为天下首，汉中不复言规恢。
- 朽木为舟土为楫，白波如山水皆立。
- 当时商家畚筑子，梦里撑船济川去。
- 只今无梦岂无舟，水浅都非泊舟处。

## 拼音
- huang2 tou2 zi0 ， lie4 tuo2 ting1 wu2 yu3 。
- san1 lao3 jia4 san1 yi4 ， die2 gu3 qiao4 fan1 kan4 feng1 se4 。
- yi4 qian1 shui3 ， gui1 huang2 he2 ， shi4 wu2 ke4 xing1 fan4 ling2 cha2 。
- heng2 he2 shui3 ， bo1 si1 ni4 wang2 mu3 jiang1 qu4 ， liu4 shi2 nian2 jian1 cheng2 huai4 gu4 。
- xing4 wu2 sheng1 mie4 he2 shui3 si4 ， huang2 mian4 qu2 tan2 yi3 fa2 yu4 。
- chang2 huai2 shui3 ， yi2 jian4 xu3 ， bian1 cheng2 bai2 gu3 duo1 yu2 tu3 。
- nian2 nian2 tiao2 zhou1 yi3 cheng2 ni2 ， shou4 cai4 gu1 cheng2 fu4 chao2 mu4 。
- min2 jiang1 han4 yuan2 tian1 shang4 lai2 ， yi4 xi1 bu4 bao3 ru2 feng1 ai1 。
- chong2 qing4 jin1 wei4 tian1 xia4 shou3 ， han4 zhong1 bu2 fu4 yan2 gui1 hui1 。
- xiu3 mu4 wei4 zhou1 tu3 wei4 ji2 ， bai2 bo1 ru2 shan1 shui3 jie1 li4 。
- dang1 shi2 shang1 jia1 ben3 zhu4 zi3 ， meng4 li3 cheng1 chuan2 ji4 chuan1 qu4 。
- zhi1 jin1 wu2 meng4 qi3 wu2 zhou1 ， shui3 qian3 dou1 fei1 bo2 zhou1 chu4 。

## 注释

## 译文

## 赏析
