---
id: mu-e-pang-gong-fu
title: 阿房宫赋
titlePinyin: e1 pang2 gong1 fu4
titleSlug: e-pang-gong-fu
author: 牧
authorPinyin: mu4
authorSlug: mu
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷七・六朝唐文
---
## 正文
- 六王毕，四海一，蜀山兀，阿房出。覆压三百余里，隔离天日。骊山北构而西折，直走咸阳。二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷焉，蜂房水涡，矗不知其几千万落。长桥卧波，未云何龙？复道行空，不霁何虹？高低冥迷，不知西东。歌台暖响，春光融融；舞殿冷袖，风雨凄凄。一日之内，一宫之间，而气候不齐。(不知乎 一作：不知其；西东 一作：东西)
- 妃嫔媵嫱，王子皇孙，辞楼下殿，辇来于秦，朝歌夜弦，为秦宫人。明星荧荧，开妆镜也；绿云扰扰，梳晓鬟也；渭流涨腻，弃脂水也；烟斜雾横，焚椒兰也。雷霆乍惊，宫车过也；辘辘远听，杳不知其所之也。一肌一容，尽态极妍，缦立远视，而望幸焉。有不见者，三十六年。(有不见者 一作：有不得见者)燕赵之收藏，韩魏之经营，齐楚之精英，几世几年，剽掠其人，倚叠如山。一旦不能有，输来其间。鼎铛玉石，金块珠砾，弃掷逦迤，秦人视之，亦不甚惜。
- 嗟乎！一人之心，千万人之心也。秦爱纷奢，人亦念其家。奈何取之尽锱铢，用之如泥沙！使负栋之柱，多于南亩之农夫；架梁之椽，多于机上之工女；钉头磷磷，多于在庾之粟粒；瓦缝参差，多于周身之帛缕；直栏横槛，多于九土之城郭；管弦呕哑，多于市人之言语。使天下之人，不敢言而敢怒。独夫之心，日益骄固。戍卒叫，函谷举，楚人一炬，可怜焦土！
- 呜呼！灭六国者六国也，非秦也；族秦者秦也，非天下也。嗟乎！使六国各爱其人，则足以拒秦；使秦复爱六国之人，则递三世可至万世而为君，谁得而族灭也？秦人不暇自哀，而后人哀之；后人哀之而不鉴之，亦使后人而复哀后人也。

## 拼音
- liu4 wang2 bi4 ， si4 hai3 yi1 ， shu3 shan1 wu4 ， a1 fang2 chu1 。 fu4 ya1 san1 bai3 yu2 li3 ， ge2 li2 tian1 ri4 。 li2 shan1 bei3 gou4 er2 xi1 zhe2 ， zhi2 zou3 xian2 yang2 。 er4 chuan1 rong2 rong2 ， liu2 ru4 gong1 qiang2 。 wu3 bu4 yi1 lou2 ， shi2 bu4 yi4 ge2 ； lang2 yao1 man4 hui2 ， yan2 ya2 gao1 zhuo2 ； ge4 bao4 di4 shi4 ， gou1 xin1 dou4 jiao3 。 pan2 pan2 yan1 ， qun1 qun1 yan1 ， feng1 fang2 shui3 wo1 ， chu4 bu4 zhi1 qi2 ji3 qian1 wan4 luo4 。 chang2 qiao2 wo4 bo1 ， wei4 yun2 he2 long2 ？ fu4 dao4 heng0 kong1 ， bu2 ji4 he2 hong2 ？ gao1 di1 ming2 mi2 ， bu4 zhi1 xi1 dong1 。 ge1 tai2 nuan3 xiang3 ， chun1 guang1 rong2 rong2 ； wu3 dian4 leng3 xiu4 ， feng1 yu3 qi1 qi1 。 yi2 ri4 zhi1 nei4 ， yi4 gong1 zhi1 jian1 ， er2 qi4 hou4 bu4 qi2 。 ( bu4 zhi1 hu1   yi2 zuo4 ： bu4 zhi1 qi2 ； xi1 dong1   yi2 zuo4 ： dong1 xi1 )
- fei1 pin2 ying4 qiang2 ， wang2 zi3 huang2 sun1 ， ci2 lou2 xia4 dian4 ， nian3 lai2 yu2 qin2 ， chao2 ge1 ye4 xian2 ， wei4 qin2 gong1 ren2 。 ming2 xing1 ying2 ying2 ， kai1 zhuang1 jing4 ye3 ； lü4 yun2 rao3 rao3 ， shu1 xiao3 huan2 ye3 ； wei4 liu2 zhang3 ni4 ， qi4 zhi1 shui3 ye3 ； yan1 xie2 wu4 heng2 ， fen2 jiao1 lan2 ye3 。 lei2 ting2 zha4 jing1 ， gong1 che1 guo4 ye3 ； lu4 lu4 yuan3 ting1 ， yao3 bu4 zhi1 qi2 suo3 zhi1 ye3 。 yi4 ji1 yi4 rong2 ， jin4 tai4 ji2 yan2 ， man4 li4 yuan3 shi4 ， er2 wang4 xing4 yan1 。 you3 bu2 jian4 zhe3 ， san1 shi2 liu4 nian2 。 ( you3 bu2 jian4 zhe3   yi2 zuo4 ： you3 bu4 de2 jian4 zhe3 ) yan1 zhao4 zhi1 shou1 cang2 ， han2 wei4 zhi1 jing1 ying2 ， qi2 chu3 zhi1 jing1 ying1 ， ji3 shi4 ji3 nian2 ， piao1 lüe4 qi2 ren2 ， yi3 die2 ru2 shan1 。 yi2 dan4 bu4 neng2 you3 ， shu1 lai2 qi2 jian1 。 ding3 dang1 yu4 shi2 ， jin1 kuai4 zhu1 li4 ， qi4 zhi4 li3 yi3 ， qin2 ren2 shi4 zhi1 ， yi4 bu2 shen4 xi1 。
- jie1 hu1 ！ yi4 ren2 zhi1 xin1 ， qian1 wan4 ren2 zhi1 xin1 ye3 。 qin2 ai4 fen1 she1 ， ren2 yi4 nian4 qi2 jia1 。 nai4 he2 qu3 zhi1 jin4 zi1 zhu1 ， yong4 zhi1 ru2 ni2 sha1 ！ shi3 fu4 dong4 zhi1 zhu4 ， duo1 yu2 nan2 mu3 zhi1 nong2 fu1 ； jia4 liang2 zhi1 chuan2 ， duo1 yu2 ji1 shang4 zhi1 gong1 nü3 ； ding1 tou2 lin2 lin2 ， duo1 yu2 zai4 yu3 zhi1 su4 li4 ； wa3 feng4 cen1 ci1 ， duo1 yu2 zhou1 shen1 zhi1 bo2 lü3 ； zhi2 lan2 heng2 kan3 ， duo1 yu2 jiu3 tu3 zhi1 cheng2 guo1 ； guan3 xian2 ou3 ya3 ， duo1 yu2 shi4 ren2 zhi1 yan2 yu3 。 shi3 tian1 xia4 zhi1 ren2 ， bu4 gan3 yan2 er2 gan3 nu4 。 du2 fu1 zhi1 xin1 ， ri4 yi4 jiao1 gu4 。 shu4 zu2 jiao4 ， han2 gu3 ju3 ， chu3 ren2 yi2 ju4 ， ke3 lian2 jiao1 tu3 ！
- wu1 hu1 ！ mie4 liu4 guo2 zhe3 liu4 guo2 ye3 ， fei1 qin2 ye3 ； zu2 qin2 zhe3 qin2 ye3 ， fei1 tian1 xia4 ye3 。 jie1 hu1 ！ shi3 liu4 guo2 ge4 ai4 qi2 ren2 ， ze2 zu2 yi3 ju4 qin2 ； shi3 qin2 fu4 ai4 liu4 guo2 zhi1 ren2 ， ze2 di4 san1 shi4 ke3 zhi4 wan4 shi4 er2 wei4 jun1 ， shui2 de2 er2 zu2 mie4 ye3 ？ qin2 ren2 bu4 xia2 zi4 ai1 ， er2 hou4 ren2 ai1 zhi1 ； hou4 ren2 ai1 zhi1 er2 bu2 jian4 zhi1 ， yi4 shi3 hou4 ren2 er2 fu4 ai1 hou4 ren2 ye3 。

## 注释

## 译文

## 赏析
