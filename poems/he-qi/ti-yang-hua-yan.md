---
id: he-qi-ti-yang-hua-yan
title: 题阳华岩
titlePinyin: ti2 yang2 hua2 yan2
titleSlug: ti-yang-hua-yan
author: 何麒
authorPinyin: he2 qi2
authorSlug: he-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 名山固多岩，兹岩擅天下。
- 屋大享千人，谷深量万马。
- 谽谺通一水，旁午飞桥跨。
- 石砾巧雕锼，松篁森绘画。
- 古人栖遁处，文字犹凭借。
- 语妙元次山，名高陶别驾。
- 瞿君三体篆，殆可斯翁亚。
- 却后累百年，吾人来叹咤。
- 伊予邱壑姿，嗜好若天假。
- 终焉卜真隠，学道冀陶冶。
- 丹成生羽翼，召节青童把。
- 挥手挹霞芒，竦身朝帝者。

## 拼音
- ming2 shan1 gu4 duo1 yan2 ， zi1 yan2 shan4 tian1 xia4 。
- wu1 da4 xiang3 qian1 ren2 ， gu3 shen1 liang2 wan4 ma3 。
- han1 xia1 tong1 yi4 shui3 ， pang2 wu3 fei1 qiao2 kua4 。
- shi2 li4 qiao3 diao1 sou1 ， song1 huang2 sen1 hui4 hua4 。
- gu3 ren2 qi1 dun4 chu4 ， wen2 zi4 you2 ping2 jie4 。
- yu3 miao4 yuan2 ci4 shan1 ， ming2 gao1 tao2 bie2 jia4 。
- qu2 jun1 san1 ti3 zhuan4 ， dai4 ke3 si1 weng1 ya4 。
- que4 hou4 lei4 bai3 nian2 ， wu2 ren2 lai2 tan4 zha4 。
- yi1 yu3 qiu1 he4 zi1 ， shi4 hao4 ruo4 tian1 jia3 。
- zhong1 yan1 bu3 zhen1 yin3 ， xue2 dao4 ji4 tao2 ye3 。
- dan1 cheng2 sheng1 yu3 yi4 ， zhao4 jie2 qing1 tong2 ba3 。
- hui1 shou3 yi4 xia2 mang2 ， song3 shen1 chao2 di4 zhe3 。

## 注释

## 译文

## 赏析
