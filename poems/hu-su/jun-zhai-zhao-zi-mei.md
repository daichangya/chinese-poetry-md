---
id: hu-su-jun-zhai-zhao-zi-mei
title: 郡斋招子美
titlePinyin: jun4 zhai1 zhao1 zi3 mei3
titleSlug: jun-zhai-zhao-zi-mei
author: 胡宿
authorPinyin: hu2 su4
authorSlug: hu-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 月色初藏桂，年芳渐有梅。
- 人情欣腊破，天意许春回。
- 阴雪迎风解，寒澌向日开。
- 午枰宜试著，卯瓮好尝醅。
- 寓兴题红叶，乘闲步紫苔。
- 长吟溪上曲，偏忆洛中才。
- 绝墨凌崖石，高文拂斗魁。
- 诗锋无敢犯，酒户少能陪。
- 绿发裁方鬒，丹心未肯灰。
- 琴书聊偃仰，鱼鸟暂徘徊。
- 蔚豹虽藏雾，蟠螭已得雷。
- 只愁腾踏去，相望隔蓬莱。

## 拼音
- yue4 se4 chu1 cang2 gui4 ， nian2 fang1 jian4 you3 mei2 。
- ren2 qing2 xin1 la4 po4 ， tian1 yi4 xu3 chun1 hui2 。
- yin1 xue3 ying2 feng1 jie3 ， han2 si1 xiang4 ri4 kai1 。
- wu3 ping2 yi2 shi4 zhu4 ， mao3 weng4 hao3 chang2 pei1 。
- yu4 xing1 ti2 hong2 ye4 ， cheng2 xian2 bu4 zi3 tai2 。
- chang2 yin2 xi1 shang4 qu3 ， pian1 yi4 luo4 zhong1 cai2 。
- jue2 mo4 ling2 ya2 shi2 ， gao1 wen2 fu2 dou4 kui2 。
- shi1 feng1 wu2 gan3 fan4 ， jiu3 hu4 shao3 neng2 pei2 。
- lü4 fa1 cai2 fang1 zhen3 ， dan1 xin1 wei4 ken3 hui1 。
- qin2 shu1 liao2 yan3 yang3 ， yu2 niao3 zan4 pai2 huai2 。
- wei4 bao4 sui1 cang2 wu4 ， pan2 chi1 yi3 de2 lei2 。
- zhi1 chou2 teng2 ta4 qu4 ， xiang1 wang4 ge2 peng2 lai2 。

## 注释

## 译文

## 赏析
