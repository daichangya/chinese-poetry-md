---
id: hu-su-sui-wan-jin-zhi-cheng-cheng-zhi-shi-lang-tong-yuan-wu-xue-shi
title: 岁晚禁直呈承旨侍郎同院五学士
titlePinyin: sui4 wan3 jin4 zhi2 cheng2 cheng2 zhi3 shi4 lang2 tong2 yuan4 wu3 xue2 shi4
titleSlug: sui-wan-jin-zhi-cheng-cheng-zhi-shi-lang-tong-yuan-wu-xue-shi
author: 胡宿
authorPinyin: hu2 su4
authorSlug: hu-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 广内施重闼，承明敞直庐。
- 上清通帝所，方丈拟仙居。
- 汉后前厘席，淮王重报书。
- 时宗登贾马，暮召得严徐。
- 玉至光秦玺，珠来照魏车。
- 高文参正始，密旨奉权舆。
- 王泽宣从綍，天香对满裾。
- 论思皆药石，咳唾亦琼琚。
- 弱水沧波在，然山老墨余。
- 睿篇朱雁刻，宸翰白龙摅。
- 宝肆还容砾，珍林误植樗。
- 匪躬无謇謇，每食有渠渠。
- 寒日分宵直，繁云向岁除。
- 九门催钥下，三殿警签初。
- 北斗低层掖，明河拂太虚。
- 求衣钦德盛，襆被省才疏。
- 多病长思越，知非晚学蘧。
- 烟霄叨步武，江海隔樵渔。
- 榆性诚为钝，葵心但欲舒。
- 日祈同舍进，跻俗到华胥。

## 拼音
- guang3 nei4 shi1 zhong4 ta4 ， cheng2 ming2 chang3 zhi2 lu2 。
- shang4 qing1 tong1 di4 suo3 ， fang1 zhang4 ni3 xian1 ju1 。
- han4 hou4 qian2 li2 xi2 ， huai2 wang2 zhong4 bao4 shu1 。
- shi2 zong1 deng1 jia3 ma3 ， mu4 zhao4 de2 yan2 xu2 。
- yu4 zhi4 guang1 qin2 xi3 ， zhu1 lai2 zhao4 wei4 che1 。
- gao1 wen2 can1 zheng4 shi3 ， mi4 zhi3 feng4 quan2 yu2 。
- wang2 ze2 xuan1 cong2 fu2 ， tian1 xiang1 dui4 man3 ju1 。
- lun4 si1 jie1 yao4 shi2 ， hai1 tuo4 yi4 qiong2 ju1 。
- ruo4 shui3 cang1 bo1 zai4 ， ran2 shan1 lao3 mo4 yu2 。
- rui4 pian1 zhu1 yan4 ke4 ， chen2 han4 bai2 long2 shu1 。
- bao3 si4 hai2 rong2 li4 ， zhen1 lin2 wu4 zhi2 chu1 。
- fei3 gong1 wu2 jian3 jian3 ， mei3 shi2 you3 qu2 qu2 。
- han2 ri4 fen1 xiao1 zhi2 ， fan2 yun2 xiang4 sui4 chu2 。
- jiu3 men2 cui1 yao4 xia4 ， san1 dian4 jing3 qian1 chu1 。
- bei3 dou4 di1 ceng2 ye4 ， ming2 he2 fu2 tai4 xu1 。
- qiu2 yi1 qin1 de2 sheng4 ， fu2 bei4 sheng3 cai2 shu1 。
- duo1 bing4 chang2 si1 yue4 ， zhi1 fei1 wan3 xue2 qu2 。
- yan1 xiao1 dao1 bu4 wu3 ， jiang1 hai3 ge2 qiao2 yu2 。
- yu2 xing4 cheng2 wei4 dun4 ， kui2 xin1 dan4 yu4 shu1 。
- ri4 qi2 tong2 she4 jin4 ， ji1 su2 dao4 hua2 xu1 。

## 注释

## 译文

## 赏析
