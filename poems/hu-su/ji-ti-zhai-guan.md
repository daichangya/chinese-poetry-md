---
id: hu-su-ji-ti-zhai-guan
title: 寄题斋馆
titlePinyin: ji4 ti2 zhai1 guan3
titleSlug: ji-ti-zhai-guan
author: 胡宿
authorPinyin: hu2 su4
authorSlug: hu-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东南有仙人，玉案经近侍。
- 为爱飞来峰，翻然下平地。
- 白云相与栖，绛雪居尝饵。
- 日作冷泉游，时寻径山醉。
- 径山有五峰，参差标紫翠。
- 西山玉芝岩，缥缈多云气。
- 岩间名胜僧，除馆待公至。
- 施树得楩楠，开轩对松桂。
- 啼鸟傍簷楹，鸣泉落阶砌。
- 藓径阔三条，篮舆时一诣。
- 汲井试茶腴，援琴和松吹。
- 荣启老来歌，华胥午间睡。
- 追随支许游，啸咏羲皇治。
- 武林贤主人，官仪斗枢贵。
- 同是老成人，俱怀方外志。
- 流水与断墁，神交复心契。
- 数幅伻山图，三伏挂厅事。
- 长谣紫芝曲，远寄青霞意。
- 他年羾赤霄，定挹浮丘袂。

## 拼音
- dong1 nan2 you3 xian1 ren2 ， yu4 an4 jing1 jin4 shi4 。
- wei4 ai4 fei1 lai2 feng1 ， fan1 ran2 xia4 ping2 di4 。
- bai2 yun2 xiang1 yu3 qi1 ， jiang4 xue3 ju1 chang2 er3 。
- ri4 zuo4 leng3 quan2 you2 ， shi2 xun2 jing4 shan1 zui4 。
- jing4 shan1 you3 wu3 feng1 ， cen1 ci1 biao1 zi3 cui4 。
- xi1 shan1 yu4 zhi1 yan2 ， piao1 miao3 duo1 yun2 qi4 。
- yan2 jian1 ming2 sheng4 seng1 ， chu2 guan3 dai4 gong1 zhi4 。
- shi1 shu4 de2 pian2 nan2 ， kai1 xuan1 dui4 song1 gui4 。
- ti2 niao3 bang4 yan2 ying2 ， ming2 quan2 luo4 jie1 qi4 。
- xian3 jing4 kuo4 san1 tiao2 ， lan2 yu2 shi2 yi2 yi4 。
- ji2 jing3 shi4 cha2 yu2 ， yuan2 qin2 he2 song1 chui1 。
- rong2 qi3 lao3 lai2 ge1 ， hua2 xu1 wu3 jian1 shui4 。
- zhui1 sui2 zhi1 xu3 you2 ， xiao4 yong3 xi1 huang2 zhi4 。
- wu3 lin2 xian2 zhu3 ren2 ， guan1 yi2 dou4 shu1 gui4 。
- tong2 shi4 lao3 cheng2 ren2 ， ju4 huai2 fang1 wai4 zhi4 。
- liu2 shui3 yu3 duan4 man4 ， shen2 jiao1 fu4 xin1 qi4 。
- shu4 fu2 beng1 shan1 tu2 ， san1 fu2 gua4 ting1 shi4 。
- chang2 yao2 zi3 zhi1 qu3 ， yuan3 ji4 qing1 xia2 yi4 。
- ta1 nian2 hong2 chi4 xiao1 ， ding4 yi4 fu2 qiu1 mei4 。

## 注释

## 译文

## 赏析
