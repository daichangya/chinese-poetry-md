---
id: hu-su-xie-yu-shu-fei-bai-shan-zi-ge
title: 谢御书飞白扇子歌
titlePinyin: xie4 yu4 shu1 fei1 bai2 shan4 zi0 ge1
titleSlug: xie-yu-shu-fei-bai-shan-zi-ge
author: 胡宿
authorPinyin: hu2 su4
authorSlug: hu-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣皇多才复多艺，包牺徒云造书契。
- 坦然制作侔日星，焕有文章贲天地。
- 太宗飞白入于神，玉堂四字标奇势。
- 宝跗一学造其精，圣祖神孙知善继。
- 万几余力表全能，三纪体仁成至治。
- 金壶贮墨奉严禋弦，往年大揭明堂门。
- 素龙鳞角俨欲举，白凤翅翼行将翻。
- 八会辽邈不可见，六书细碎何足论。
- 仁慈原庙多珍榜，河汉黼黻辉朝昏。
- 天公常敕六丁护，在在处处祥烟屯。
- 迩英叨籍侍清切，浴兰每岁逢佳节。
- 鲛人海底织冰绡，宫工天上裁纨雪。
- 弥纶宝箑已珍华，泛洒神毫益精绝。
- 纷如薄雾翳灵芝，淡若轻云拂初日。
- 免令常侍登御床，就降王人颁睿札。
- 玉玺封题光姓名，孤臣拜手欢且荣。
- 旸炎扇暍昭慈眷，夙夜安民彰圣情。
- 九门才传妙墨出，三殿已觉薰风生。
- 标章有愧参鸿硕，视草无能裨圣明。
- 短歌莫尽形容美，微志聊依颂叹声。

## 拼音
- sheng4 huang2 duo1 cai2 fu4 duo1 yi4 ， bao1 xi1 tu2 yun2 zao4 shu1 qi4 。
- tan3 ran2 zhi4 zuo4 mou2 ri4 xing1 ， huan4 you3 wen2 zhang1 ben1 tian1 di4 。
- tai4 zong1 fei1 bai2 ru4 yu2 shen2 ， yu4 tang2 si4 zi4 biao1 qi2 shi4 。
- bao3 fu1 yi4 xue2 zao4 qi2 jing1 ， sheng4 zu3 shen2 sun1 zhi1 shan4 ji4 。
- wan4 ji3 yu2 li4 biao3 quan2 neng2 ， san1 ji4 ti3 ren2 cheng2 zhi4 zhi4 。
- jin1 hu2 zhu4 mo4 feng4 yan2 yin1 xian2 ， wang3 nian2 da4 jie1 ming2 tang2 men2 。
- su4 long2 lin2 jiao3 yan3 yu4 ju3 ， bai2 feng4 chi4 yi4 xing2 jiang1 fan1 。
- ba1 hui4 liao2 miao3 bu4 ke3 jian4 ， liu4 shu1 xi4 sui4 he2 zu2 lun4 。
- ren2 ci2 yuan2 miao4 duo1 zhen1 bang3 ， he2 han4 fu3 fu2 hui1 chao2 hun1 。
- tian1 gong1 chang2 chi4 liu4 ding1 hu4 ， zai4 zai4 chu4 chu4 xiang2 yan1 tun2 。
- er3 ying1 dao1 ji2 shi4 qing1 qie4 ， yu4 lan2 mei3 sui4 feng2 jia1 jie2 。
- jiao1 ren2 hai3 di3 zhi1 bing1 xiao1 ， gong1 gong1 tian1 shang4 cai2 wan2 xue3 。
- mi2 lun2 bao3 sha4 yi3 zhen1 hua2 ， fan4 sa3 shen2 hao2 yi4 jing1 jue2 。
- fen1 ru2 bo2 wu4 yi4 ling2 zhi1 ， dan4 ruo4 qing1 yun2 fu2 chu1 ri4 。
- mian3 ling4 chang2 shi4 deng1 yu4 chuang2 ， jiu4 jiang4 wang2 ren2 ban1 rui4 zha2 。
- yu4 xi3 feng1 ti2 guang1 xing4 ming2 ， gu1 chen2 bai4 shou3 huan1 qie3 rong2 。
- yang2 yan2 shan4 ye1 zhao1 ci2 juan4 ， su4 ye4 an1 min2 zhang1 sheng4 qing2 。
- jiu3 men2 cai2 chuan2 miao4 mo4 chu1 ， san1 dian4 yi3 jue2 xun1 feng1 sheng1 。
- biao1 zhang1 you3 kui4 can1 hong2 shuo4 ， shi4 cao3 wu2 neng2 bi4 sheng4 ming2 。
- duan3 ge1 mo4 jin4 xing2 rong2 mei3 ， wei1 zhi4 liao2 yi1 song4 tan4 sheng1 。

## 注释

## 译文

## 赏析
