---
id: hu-su-he-cai-jun-mo-ge-qian-zi-bai
title: 和蔡君谟阁前紫柏
titlePinyin: he2 cai4 jun1 mo2 ge2 qian2 zi3 bai3
titleSlug: he-cai-jun-mo-ge-qian-zi-bai
author: 胡宿
authorPinyin: hu2 su4
authorSlug: hu-su
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秀植登中禁，灵根记大方。
- 纤枝乘十雨，劲节誓千霜。
- 云干仍稠直，烟华稍鬰苍。
- 绿阴疏未合，翠鬣俨相望。
- 育质从新甫，标名压豫章。
- 三休依宝构，一溉引天潢。
- 瑞露通晨浥，灵风绕夜翔。
- 蠹蟫惊阁爋，啼狖忆岩光。
- 地惠覃行苇，人情乐树杨。
- 保无禽鹿践，知免斧斤伤。
- 远势兴毫末，孤标出众芳。
- 寒葭宁可倚，幽草固难藏。
- 庭鹤宜留侧，台乌莫近傍。
- 未经鸾隠叶，不使麝居香。
- 松操同凌雪，葵心共向阳。
- 故情存涧壑，生意属池隍。
- 昼景斜临石，禅机俯映堂。
- 颂传商庙桷，材入汉家梁。
- 此世隆三代，何时构九房。
- 瓌姿天所产，工度未应忘。

## 拼音
- xiu4 zhi2 deng1 zhong1 jin4 ， ling2 gen1 ji4 da4 fang1 。
- xian1 zhi1 cheng2 shi2 yu3 ， jin4 jie2 shi4 qian1 shuang1 。
- yun2 gan1 reng2 chou2 zhi2 ， yan1 hua2 shao1 yu4 cang1 。
- lü4 yin1 shu1 wei4 he2 ， cui4 lie4 yan3 xiang1 wang4 。
- yu4 zhi4 cong2 xin1 fu3 ， biao1 ming2 ya1 yu4 zhang1 。
- san1 xiu1 yi1 bao3 gou4 ， yi2 gai4 yin3 tian1 huang2 。
- rui4 lu4 tong1 chen2 yi4 ， ling2 feng1 rao4 ye4 xiang2 。
- du4 yin2 jing1 ge2 xun1 ， ti2 you4 yi4 yan2 guang1 。
- di4 hui4 qin2 xing2 wei3 ， ren2 qing2 le4 shu4 yang2 。
- bao3 wu2 qin2 lu4 jian4 ， zhi1 mian3 fu3 jin1 shang1 。
- yuan3 shi4 xing1 hao2 mo4 ， gu1 biao1 chu1 zhong4 fang1 。
- han2 jia1 ning4 ke3 yi3 ， you1 cao3 gu4 nan2 cang2 。
- ting2 he4 yi2 liu2 ce4 ， tai2 wu1 mo4 jin4 bang4 。
- wei4 jing1 luan2 yin3 ye4 ， bu4 shi3 she4 ju1 xiang1 。
- song1 cao1 tong2 ling2 xue3 ， kui2 xin1 gong4 xiang4 yang2 。
- gu4 qing2 cun2 jian4 he4 ， sheng1 yi4 shu3 chi2 huang2 。
- zhou4 jing3 xie2 lin2 shi2 ， chan2 ji1 fu3 ying4 tang2 。
- song4 chuan2 shang1 miao4 jue2 ， cai2 ru4 han4 jia1 liang2 。
- ci3 shi4 long2 san1 dai4 ， he2 shi2 gou4 jiu3 fang2 。
- gui1 zi1 tian1 suo3 chan3 ， gong1 du4 wei4 ying4 wang4 。

## 注释

## 译文

## 赏析
