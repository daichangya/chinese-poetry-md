---
id: zhu-bian-yu-yi-nian-shi-jian-gao-qi-hai-bu-neng-shu-sheng-xuan-leng-lu-zhong-you--35963abb
title: 予以年事渐髙气海不能熟生煖冷旅中又无药物遂用火攻之策灼艾凡二百壮吟呻之际得诗二十韵
titlePinyin: yu3 yi3 nian2 shi4 jian4 gao1 qi4 hai3 bu4 neng2 shu2 sheng1 xuan1 leng3 lü3 zhong1 you4 wu2 yao4 wu4 sui4 yong4 huo3 gong1 zhi1 ce4 zhuo2 ai4 fan2 er4 bai3 zhuang4 yin2 shen1 zhi1 ji4 de2 shi1 er4 shi2 yun4
titleSlug: yu-yi-nian-shi-jian-gao-qi-hai-bu-neng-shu-sheng-xuan-leng-lu-zhong-you--35963abb
author: 朱弁
authorPinyin: zhu1 bian4
authorSlug: zhu-bian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 不作漳濵卧，年侵血气衰。
- 据鞍思少壮，揽镜叹清羸。
- 有病方求艾，无营莫问蓍。
- 心知出下策，理胜遇中医。
- 阳燧神逾速，铜仙术尽施。
- 论功鄙炮制，取穴辨毫厘。
- 火帝恩光异，炎官绩用奇。
- 书萤比差似，珠蚁迫方知。
- 忖物嗟炮鳖，观形笑灼龟。
- 烟微初炙手，气烈渐鑚皮。
- 闭目书徒展，支头枕屡移。
- 发狂还自哂，贾勇仅能支。
- 宋鹢追风日，吴牛喘月时。
- 忠言劳缓颊，善谑为开眉。
- 服气工夫逺，烧丹岁月遟。
- 衞生防后患，伐性释前疑。
- 展转那成梦，呻吟且当诗。
- 因心念民瘼，出位叹身卑。
- 欲巳七年病，当从百丗师。
- 保身将保国，未可废箴规。

## 拼音
- bu2 zuo4 zhang1 bin1 wo4 ， nian2 qin1 xue4 qi4 shuai1 。
- ju4 an1 si1 shao4 zhuang4 ， lan3 jing4 tan4 qing1 lei2 。
- you3 bing4 fang1 qiu2 ai4 ， wu2 ying2 mo4 wen4 shi1 。
- xin1 zhi1 chu1 xia4 ce4 ， li3 sheng4 yu4 zhong1 yi1 。
- yang2 sui4 shen2 yu2 su4 ， tong2 xian1 shu4 jin4 shi1 。
- lun4 gong1 bi3 pao2 zhi4 ， qu3 xue2 bian4 hao2 li2 。
- huo3 di4 en1 guang1 yi4 ， yan2 guan1 ji4 yong4 qi2 。
- shu1 ying2 bi3 cha4 si4 ， zhu1 yi3 po4 fang1 zhi1 。
- cun3 wu4 jie1 pao4 bie1 ， guan1 xing2 xiao4 zhuo2 gui1 。
- yan1 wei1 chu1 zhi4 shou3 ， qi4 lie4 jian4 zuan1 pi2 。
- bi4 mu4 shu1 tu2 zhan3 ， zhi1 tou2 zhen3 lü3 yi2 。
- fa1 kuang2 hai2 zi4 shen3 ， jia3 yong3 jin3 neng2 zhi1 。
- song4 yi4 zhui1 feng1 ri4 ， wu2 niu2 chuan3 yue4 shi2 。
- zhong1 yan2 lao2 huan3 jia2 ， shan4 xue4 wei4 kai1 mei2 。
- fu2 qi4 gong1 fu1 yuan3 ， shao1 dan1 sui4 yue4 chi2 。
- wei4 sheng1 fang2 hou4 huan4 ， fa2 xing4 shi4 qian2 yi2 。
- zhan3 zhuan3 na4 cheng2 meng4 ， shen1 yin2 qie3 dang1 shi1 。
- yin1 xin1 nian4 min2 mo4 ， chu1 wei4 tan4 shen1 bei1 。
- yu4 si4 qi1 nian2 bing4 ， dang1 cong2 bai3 shi4 shi1 。
- bao3 shen1 jiang1 bao3 guo2 ， wei4 ke3 fei4 zhen1 gui1 。

## 注释

## 译文

## 赏析
