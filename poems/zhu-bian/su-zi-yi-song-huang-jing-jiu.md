---
id: zhu-bian-su-zi-yi-song-huang-jing-jiu
title: 苏子翼送黄精酒
titlePinyin: su1 zi3 yi4 song4 huang2 jing1 jiu3
titleSlug: su-zi-yi-song-huang-jing-jiu
author: 朱弁
authorPinyin: zhu1 bian4
authorSlug: zhu-bian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仙经何物堪却老，较功无如太阳草。
- 龙衔鸡衔名虽异，菟公羊公事可考。
- 苏君真是神仙裔，橘井阴功贯穹昊。
- 云笈书成数万言，银关珠宫用心早。
- 独知此物有奇効，福地名山为储宝。
- 不惮林泉新𣃁掘，斥去杵臼谢饰捣。
- 况从髙士论麹糜，更课公田收秫稻。
- 一朝灵液浮瓮盎，三冬浩气生襟抱。
- 且欣软饱得浇肠，漫说逆流工补脑。
- 眼碧那忧散黒花，发白故应还翠葆。
- 贾傅只嫌松醥陋，刘堕敢夸桑落好。
- 直须五斗论解酲，宁待三柸乃通道。
- 谁知万里落旄人，亦许匏尊自倾倒。
- 为君唤回雪窖春，八载覊愁供一扫。
- 曼倩宜分此日桃，安期莫诧他年枣。
- 何烦更采石斛花，巳觉容颜不枯槁。
- 根连石室喜入梦，句拟桐溪媿摛藻。
- 平生我亦爱书扎，朱髓绿肠勤探讨。
- 幸君汲引成此志，鹤驾骎骎望仙岛。
- 吞腥啄腐非夙心，岁晚兹言良可保。

## 拼音
- xian1 jing1 he2 wu4 kan1 que4 lao3 ， jiao4 gong1 wu2 ru2 tai4 yang2 cao3 。
- long2 xian2 ji1 xian2 ming2 sui1 yi4 ， tu2 gong1 yang2 gong1 shi4 ke3 kao3 。
- su1 jun1 zhen1 shi4 shen2 xian1 yi4 ， ju2 jing3 yin1 gong1 guan4 qiong2 hao4 。
- yun2 ji2 shu1 cheng2 shu4 wan4 yan2 ， yin2 guan1 zhu1 gong1 yong4 xin1 zao3 。
- du2 zhi1 ci3 wu4 you3 qi2 xiao4 ， fu2 di4 ming2 shan1 wei4 chu3 bao3 。
- bu2 dan4 lin2 quan2 xin1 𣃁 jue2 ， chi4 qu4 chu3 jiu4 xie4 shi4 dao3 。
- kuang4 cong2 gao1 shi4 lun4 qu1 mi2 ， geng4 ke4 gong1 tian2 shou1 shu2 dao4 。
- yi4 chao2 ling2 ye4 fu2 weng4 ang4 ， san1 dong1 hao4 qi4 sheng1 jin1 bao4 。
- qie3 xin1 ruan3 bao3 de2 jiao1 chang2 ， man4 shuo1 ni4 liu2 gong1 bu3 nao3 。
- yan3 bi4 na4 you1 san4 hei1 hua1 ， fa1 bai2 gu4 ying4 hai2 cui4 bao3 。
- jia3 fu4 zhi1 xian2 song1 piao3 lou4 ， liu2 duo4 gan3 kua1 sang1 luo4 hao3 。
- zhi2 xu1 wu3 dou3 lun4 jie3 cheng2 ， ning2 dai4 san1 bei1 nai3 tong1 dao4 。
- shui2 zhi1 wan4 li3 luo4 mao2 ren2 ， yi4 xu3 pao2 zun1 zi4 qing1 dao3 。
- wei4 jun1 huan4 hui2 xue3 jiao4 chun1 ， ba1 zai3 ji1 chou2 gong4 yi4 sao3 。
- man4 qian4 yi2 fen1 ci3 ri4 tao2 ， an1 qi1 mo4 cha4 ta1 nian2 zao3 。
- he2 fan2 geng4 cai3 shi2 hu2 hua1 ， si4 jue2 rong2 yan2 bu4 ku1 gao3 。
- gen1 lian2 shi2 shi4 xi3 ru4 meng4 ， ju4 ni3 tong2 xi1 kui4 chi1 zao3 。
- ping2 sheng1 wo3 yi4 ai4 shu1 zha1 ， zhu1 sui3 lü4 chang2 qin2 tan4 tao3 。
- xing4 jun1 ji2 yin3 cheng2 ci3 zhi4 ， he4 jia4 qin1 qin1 wang4 xian1 dao3 。
- tun1 xing1 zhuo2 fu3 fei1 su4 xin1 ， sui4 wan3 zi1 yan2 liang2 ke3 bao3 。

## 注释

## 译文

## 赏析
