---
id: zhu-bian-kang-qin-san-shi-yun
title: 炕寝三十韵
titlePinyin: kang4 qin3 san1 shi2 yun4
titleSlug: kang-qin-san-shi-yun
author: 朱弁
authorPinyin: zhu1 bian4
authorSlug: zhu-bian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风土南北殊，习尚非一躅。
- 出疆虽仗节，入国𫏐同俗。
- 淹留岁再残，朔雪满崖谷。
- 御冬貂裘弊，一炕且跧伏。
- 西山石为薪，黝色惊射目。
- 方炽绝可迩，将尽还自续。
- 飞飞涌玄云，焰焰积红玉。
- 稍疑雷出地，又似风薄木。
- 谁容鼠栖冰，信是龙衔烛。
- 阳曦助喘息，未害揺空腹。
- 惠气生袴襦，仍工展拳足。
- 岂惟脱肤鳞，兼复平体粟。
- 负暄那用诧，执热定思沃。
- 收功在岁寒，较德比时燠。
- 虽余炙手熖，宁有烂额酷。
- 矧当凝泫辰，炎帝独回毂。
- 玄冥真退听，祝融端可录。
- 嗟予亦何者，万里歌黄鹄。
- 偃仰对窻扉，妍煖谢衾褥。
- 壮怀羞灶媚，晚悟笑突曲。
- 因思堕指人，暴露苦皲瘃。
- 频年未解甲，蹈此锋刃毒。
- 遥知革辂中，旰食安豆粥。
- 陪臣将命来，意恳诚亦笃。
- 有奇不能吐，何术止南牧。
- 君心想更切，臣罪何由赎。
- 此身虽自温，此志转烦促。
- 论武贵止戈，天必从人欲。
- 安得四海春，永作苍生福。
- 聊拟少陵翁，秋风赋茅屋。

## 拼音
- feng1 tu3 nan2 bei3 shu1 ， xi2 shang4 fei1 yi4 zhu2 。
- chu1 jiang1 sui1 zhang4 jie2 ， ru4 guo2 𫏐 tong2 su2 。
- yan1 liu2 sui4 zai4 can2 ， shuo4 xue3 man3 ya2 gu3 。
- yu4 dong1 diao1 qiu2 bi4 ， yi2 kang4 qie3 quan2 fu2 。
- xi1 shan1 shi2 wei4 xin1 ， you3 se4 jing1 she4 mu4 。
- fang1 chi4 jue2 ke3 er3 ， jiang1 jin4 hai2 zi4 xu4 。
- fei1 fei1 yong3 xuan2 yun2 ， yan4 yan4 ji1 hong2 yu4 。
- shao1 yi2 lei2 chu1 di4 ， you4 si4 feng1 bao2 mu4 。
- shui2 rong2 shu3 qi1 bing1 ， xin4 shi4 long2 xian2 zhu2 。
- yang2 xi1 zhu4 chuan3 xi1 ， wei4 hai4 yao2 kong1 fu4 。
- hui4 qi4 sheng1 ku4 ru2 ， reng2 gong1 zhan3 quan2 zu2 。
- qi3 wei2 tuo1 fu1 lin2 ， jian1 fu4 ping2 ti3 su4 。
- fu4 xuan1 na4 yong4 cha4 ， zhi2 re4 ding4 si1 wo4 。
- shou1 gong1 zai4 sui4 han2 ， jiao4 de2 bi3 shi2 yu4 。
- sui1 yu2 zhi4 shou3 yan4 ， ning2 you3 lan4 e2 ku4 。
- shen3 dang1 ning2 xuan4 chen2 ， yan2 di4 du2 hui2 gu1 。
- xuan2 ming2 zhen1 tui4 ting1 ， zhu4 rong2 duan1 ke3 lu4 。
- jie1 yu3 yi4 he2 zhe3 ， wan4 li3 ge1 huang2 hu2 。
- yan3 yang3 dui4 chuang1 fei1 ， yan2 xuan1 xie4 qin1 ru4 。
- zhuang4 huai2 xiu1 zao4 mei4 ， wan3 wu4 xiao4 tu1 qu3 。
- yin1 si1 duo4 zhi3 ren2 ， bao4 lu4 ku3 jun1 zhu2 。
- pin2 nian2 wei4 jie3 jia3 ， dao3 ci3 feng1 ren4 du2 。
- yao2 zhi1 ge2 lu4 zhong1 ， gan4 shi2 an1 dou4 zhou1 。
- pei2 chen2 jiang1 ming4 lai2 ， yi4 ken3 cheng2 yi4 du3 。
- you3 qi2 bu4 neng2 tu3 ， he2 shu4 zhi3 nan2 mu4 。
- jun1 xin1 xiang3 geng4 qie4 ， chen2 zui4 he2 you2 shu2 。
- ci3 shen1 sui1 zi4 wen1 ， ci3 zhi4 zhuan3 fan2 cu4 。
- lun4 wu3 gui4 zhi3 ge1 ， tian1 bi4 cong2 ren2 yu4 。
- an1 de2 si4 hai3 chun1 ， yong3 zuo4 cang1 sheng1 fu2 。
- liao2 ni3 shao3 ling2 weng1 ， qiu1 feng1 fu4 mao2 wu1 。

## 注释

## 译文

## 赏析
