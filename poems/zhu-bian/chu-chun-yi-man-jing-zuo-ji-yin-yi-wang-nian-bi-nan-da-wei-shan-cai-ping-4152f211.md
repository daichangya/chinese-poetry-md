---
id: zhu-bian-chu-chun-yi-man-jing-zuo-ji-yin-yi-wang-nian-bi-nan-da-wei-shan-cai-ping-4152f211
title: 初春以蔓菁作虀因忆往年避难大隗山采苹涧中为虀虀成汁为粉红色而香美特异乃信郑人所言为不诬矣今食新虀因成长韵
titlePinyin: chu1 chun1 yi3 man4 jing1 zuo4 ji1 yin1 yi4 wang3 nian2 bi4 nan4 da4 wei3 shan1 cai3 ping2 jian4 zhong1 wei4 ji1 ji1 cheng2 zhi1 wei4 fen3 hong2 se4 er2 xiang1 mei3 te4 yi4 nai3 xin4 zheng4 ren2 suo3 yan2 wei4 bu4 wu1 yi3 jin1 shi2 xin1 ji1 yin1 cheng2 zhang3 yun4
titleSlug: chu-chun-yi-man-jing-zuo-ji-yin-yi-wang-nian-bi-nan-da-wei-shan-cai-ping-4152f211
author: 朱弁
authorPinyin: zhu1 bian4
authorSlug: zhu-bian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 藏蔬饱三冬，媚盘无靃靡。
- 陈虀解束缚，冰雹散刀几。
- 春畦芜菁苗，入眼渐可喜。
- 青黄含风露，采摘从此始。
- 持归作新虀，一饱竞鲜美。
- 芬香溢肺肝，甘脆响牙齿。
- 扪腹幽窻下，刍豢讵能比。
- 忆昔避难初，窜身重嵓里。
- 云烟昬具茨，老稚且栖止。
- 燕兵大捜索，焚荡石牛底。
- 脱命擉虎山，野哭纷四起。
- 暮投山前店，茅栋例烧毁。
- 潜伏窟室中，衣敝不盖体。
- 妻孥坐相对，生意薄于纸。
- 晨朝行涧中，采芹涧边洗。
- 郑人夸此虀，他菜非所拟。
- 氤氲投瓦盎，触鼻似兰芷。
- 一杯红粉羮，析酲胜仙醴。
- 乃知野人献，凉薄未宜鄙。
- 今来滞殊郷，白首家万里。
- 犹能对荤膻，咀嚼出宫徴。
- 回思十年梦，争夺殊未巳。
- 饱食但谋身，吾颡良有泚。

## 拼音
- cang2 shu1 bao3 san1 dong1 ， mei4 pan2 wu2 huo4 mi2 。
- chen2 ji1 jie3 shu4 fu4 ， bing1 bao2 san4 dao1 ji3 。
- chun1 qi2 wu2 jing1 miao2 ， ru4 yan3 jian4 ke3 xi3 。
- qing1 huang2 han2 feng1 lu4 ， cai3 zhai1 cong2 ci3 shi3 。
- chi2 gui1 zuo4 xin1 ji1 ， yi4 bao3 jing4 xian1 mei3 。
- fen1 xiang1 yi4 fei4 gan1 ， gan1 cui4 xiang3 ya2 chi3 。
- men2 fu4 you1 chuang1 xia4 ， chu2 huan4 ju4 neng2 bi3 。
- yi4 xi1 bi4 nan4 chu1 ， cuan4 shen1 zhong4 yan2 li3 。
- yun2 yan1 hun1 ju4 ci2 ， lao3 zhi4 qie3 qi1 zhi3 。
- yan4 bing1 da4 sou1 suo3 ， fen2 dang4 shi2 niu2 di3 。
- tuo1 ming4 chuo4 hu3 shan1 ， ye3 ku1 fen1 si4 qi3 。
- mu4 tou2 shan1 qian2 dian4 ， mao2 dong4 li4 shao1 hui3 。
- qian2 fu2 ku1 shi4 zhong1 ， yi1 bi4 bu2 gai4 ti3 。
- qi1 nu2 zuo4 xiang1 dui4 ， sheng1 yi4 bao2 yu2 zhi3 。
- chen2 chao2 xing2 jian4 zhong1 ， cai3 qin2 jian4 bian1 xi3 。
- zheng4 ren2 kua1 ci3 ji1 ， ta1 cai4 fei1 suo3 ni3 。
- yin1 yun1 tou2 wa3 ang4 ， chu4 bi2 si4 lan2 zhi3 。
- yi4 bei1 hong2 fen3 geng1 ， xi1 cheng2 sheng4 xian1 li3 。
- nai3 zhi1 ye3 ren2 xian4 ， liang2 bao2 wei4 yi2 bi3 。
- jin1 lai2 zhi4 shu1 xiang1 ， bai2 shou3 jia1 wan4 li3 。
- you2 neng2 dui4 hun1 shan1 ， ju3 jue2 chu1 gong1 zhi3 。
- hui2 si1 shi2 nian2 meng4 ， zheng1 duo2 shu1 wei4 si4 。
- bao3 shi2 dan4 mou2 shen1 ， wu2 sang3 liang2 you3 ci3 。

## 注释

## 译文

## 赏析
