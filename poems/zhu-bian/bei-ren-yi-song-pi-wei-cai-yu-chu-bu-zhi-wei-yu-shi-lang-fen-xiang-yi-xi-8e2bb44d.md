---
id: zhu-bian-bei-ren-yi-song-pi-wei-cai-yu-chu-bu-zhi-wei-yu-shi-lang-fen-xiang-yi-xi-8e2bb44d
title: 北人以松皮为菜予初不知味虞侍郎分饷一小把因饭素授厨人与薗蔬杂进珎美可喜因作一诗
titlePinyin: bei3 ren2 yi3 song1 pi2 wei4 cai4 yu3 chu1 bu4 zhi1 wei4 yu2 shi4 lang2 fen1 xiang3 yi4 xiao3 ba3 yin1 fan4 su4 shou4 chu2 ren2 yu3 yuan2 shu1 za2 jin4 zhen1 mei3 ke3 xi3 yin1 zuo4 yi4 shi1
titleSlug: bei-ren-yi-song-pi-wei-cai-yu-chu-bu-zhi-wei-yu-shi-lang-fen-xiang-yi-xi-8e2bb44d
author: 朱弁
authorPinyin: zhu1 bian4
authorSlug: zhu-bian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾老似出家，晚悟愧根钝。
- 滋旨却膻荤，禅蜕要亲近。
- 伟哉十八公，兹道亦精进。
- 舎身奉刀几，割体绝嗔恨。
- 鳞皴老龙皮，鸣齿溢芳润。
- 流膏为伏龟，千岁未须问。
- 便堪奴笋蕨，讵肯友芝菌。
- 跏趺得一饱，万事皆可摈。
- 侍郎文懿后，落落众推俊。
- 澹然丗味薄，内典得所信。
- 香厨留净供，频食不言顿。
- 晏然黙不语，草木雷音震。
- 得法于此公，骨髓传心印。
- 应怜持节人，饷此为问讯。
- 欲将无上味，为我洗尘坌。
- 食之不敢余，感激在方寸。

## 拼音
- wu2 lao3 si4 chu1 jia1 ， wan3 wu4 kui4 gen1 dun4 。
- zi1 zhi3 que4 shan1 hun1 ， chan2 tui4 yao4 qin1 jin4 。
- wei3 zai1 shi2 ba1 gong1 ， zi1 dao4 yi4 jing1 jin4 。
- she4 shen1 feng4 dao1 ji3 ， ge1 ti3 jue2 chen1 hen4 。
- lin2 cun1 lao3 long2 pi2 ， ming2 chi3 yi4 fang1 run4 。
- liu2 gao1 wei4 fu2 gui1 ， qian1 sui4 wei4 xu1 wen4 。
- bian4 kan1 nu2 sun3 jue2 ， ju4 ken3 you3 zhi1 jun1 。
- jia1 fu1 de2 yi4 bao3 ， wan4 shi4 jie1 ke3 bin4 。
- shi4 lang2 wen2 yi4 hou4 ， luo4 luo4 zhong4 tui1 jun4 。
- dan4 ran2 shi4 wei4 bao2 ， nei4 dian3 de2 suo3 xin4 。
- xiang1 chu2 liu2 jing4 gong4 ， pin2 shi2 bu4 yan2 dun4 。
- yan4 ran2 mo4 bu4 yu3 ， cao3 mu4 lei2 yin1 zhen4 。
- de2 fa3 yu2 ci3 gong1 ， gu3 sui3 chuan2 xin1 yin4 。
- ying4 lian2 chi2 jie2 ren2 ， xiang3 ci3 wei4 wen4 xun4 。
- yu4 jiang1 wu2 shang4 wei4 ， wei4 wo3 xi3 chen2 ben4 。
- shi2 zhi1 bu4 gan3 yu2 ， gan3 ji1 zai4 fang1 cun4 。

## 注释

## 译文

## 赏析
