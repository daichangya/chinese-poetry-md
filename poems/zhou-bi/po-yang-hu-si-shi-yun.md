---
id: zhou-bi-po-yang-hu-si-shi-yun
title: 鄱阳湖四十韵
titlePinyin: po2 yang2 hu2 si4 shi2 yun4
titleSlug: po-yang-hu-si-shi-yun
author: 周弼
authorPinyin: zhou1 bi4
authorSlug: zhou-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巨浸连吴越，高躔直斗牛。
- 玄明开别府，江伯汇支流。
- 象纬元精逼，神奸秘怪裒。
- 番君疏带砺，彭蠡壮襟喉。
- 赴隙如无地，凭壖忽有州。
- 津涯逾写润，窟宅定刳幽。
- 岛认瀛鼇戴，涛疑阵马搜。
- 珠跳怜雨驶，镜滑识风收。
- 树带乔枝隠，山余短碧浮。
- 窥觇疲罔象，睥睨忲阳侯。
- 漾月都迷皓，蒸云间作油。
- 涵濡均藻荇，冗长到{丷/八}鳅。
- 蜃幻晴嘘阁，龙腥夜拔湫。
- 万寻县圃玉，一带洞庭秋。
- 盈缩知谁纪，吞并似力揫。
- 鲤矜封赤𩽼，龟笑斥朱眸。
- 嵌窦扶桑啮，珍文匠石锼。
- 鸥群驯野客，蚖肆傲潜虬。
- 罟数筐零霰，樯轻弩激𬭤。
- 孰分浮瓠澨，或讶绕蛇丘。
- 弦索延商妇，舽艭送莫愁。
- 陶朱诚得策，神禹想遗忧。
- 端称潺湲弄，非无隠伏搜。
- 豆分高下渚，苇视去来舟。
- 血脉乾坤活，疮痍稼穑瘳。
- 披猖包息壤，琐碎略浮沤。
- 莲女婵娟棹，渔郎芼燥瓯。
- 有人搴绣被，无客傲鹴裘。
- 货贝穷干没，醪羞肃丐求。
- 束枯论沃釜，戒覆比倾辀。
- 众水杯盂外，他年吐纳尤。
- 鹊填功未议，鲸吸志应酬。
- 何事轻思济，吾防果未周。
- 阽危心骨醉，飘泊面颜羞。
- 敢计乘桴去，何知戴笠游。
- 片帆真扰扰，只影转悠悠。
- 卑湿嗟梁傅，星霜挂魏牟。
- 劳歌慙孺子，破簏付平头。
- 乌豉缘莼置，黄粮为鲙谋。
- 清螺取归日，稳棹听夷犹。

## 拼音
- ju4 jin4 lian2 wu2 yue4 ， gao1 chan2 zhi2 dou4 niu2 。
- xuan2 ming2 kai1 bie2 fu3 ， jiang1 bo2 hui4 zhi1 liu2 。
- xiang4 wei3 yuan2 jing1 bi1 ， shen2 jian1 mi4 guai4 pou2 。
- fan1 jun1 shu1 dai4 li4 ， peng2 li2 zhuang4 jin1 hou2 。
- fu4 xi4 ru2 wu2 di4 ， ping2 ruan2 hu1 you3 zhou1 。
- jin1 ya2 yu2 xie3 run4 ， ku1 zhai2 ding4 ku1 you1 。
- dao3 ren4 ying2 ao2 dai4 ， tao1 yi2 zhen4 ma3 sou1 。
- zhu1 tiao4 lian2 yu3 shi3 ， jing4 hua2 shi2 feng1 shou1 。
- shu4 dai4 qiao2 zhi1 yin3 ， shan1 yu2 duan3 bi4 fu2 。
- kui1 chan1 pi2 wang3 xiang4 ， pi4 ni4 tai4  yang2 hou2 。
- yang4 yue4 dou1 mi2 hao4 ， zheng1 yun2 jian4 zuo4 you2 。
- han2 ru2 jun1 zao3 xing4 ， rong3 chang2 dao4 { ba1 / ba1 } qiu1 。
- shen4 huan4 qing2 xu1 ge2 ， long2 xing1 ye4 ba2 qiu1 。
- wan4 xun2 xian4 pu3 yu4 ， yi2 dai4 dong4 ting2 qiu1 。
- ying2 suo1 zhi1 shui2 ji4 ， tun1 bing4 si4 li4 jiu1 。
- li3 jin1 feng1 chi4 𩽼 ， gui1 xiao4 chi4 zhu1 mou2 。
- qian4 dou4 fu2 sang1 nie4 ， zhen1 wen2 jiang4 shi2 sou1 。
- ou1 qun2 xun4 ye3 ke4 ， yuan2 si4 ao4 qian2 qiu2 。
- gu3 shu4 kuang1 ling2 xian4 ， qiang2 qing1 nu3 ji1 hou2 。
- shu2 fen1 fu2 hu4 shi4 ， huo4 ya4 rao4 she2 qiu1 。
- xian2 suo3 yan2 shang1 fu4 ， pang2 shuang1 song4 mo4 chou2 。
- tao2 zhu1 cheng2 de2 ce4 ， shen2 yu3 xiang3 yi2 you1 。
- duan1 cheng1 chan2 yuan2 nong4 ， fei1 wu2 yin3 fu2 sou1 。
- dou4 fen1 gao1 xia4 zhu3 ， wei3 shi4 qu4 lai2 zhou1 。
- xue4 mai4 qian2 kun1 huo2 ， chuang1 yi2 jia4 se4 chou1 。
- pi1 chang1 bao1 xi1 rang3 ， suo3 sui4 lüe4 fu2 ou1 。
- lian2 nü3 chan2 juan1 zhao4 ， yu2 lang2 mao4 zao4 ou1 。
- you3 ren2 qian1 xiu4 bei4 ， wu2 ke4 ao4 shuang1 qiu2 。
- huo4 bei4 qiong2 gan1 mei2 ， lao2 xiu1 su4 gai4 qiu2 。
- shu4 ku1 lun4 wo4 fu3 ， jie4 fu4 bi3 qing1 zhou1 。
- zhong4 shui3 bei1 yu2 wai4 ， ta1 nian2 tu3 na4 you2 。
- que4 tian2 gong1 wei4 yi4 ， jing1 xi1 zhi4 ying4 chou0 。
- he2 shi4 qing1 si1 ji4 ， wu2 fang2 guo3 wei4 zhou1 。
- yan2 wei1 xin1 gu3 zui4 ， piao1 bo2 mian4 yan2 xiu1 。
- gan3 ji4 cheng2 fu2 qu4 ， he2 zhi1 dai4 li4 you2 。
- pian4 fan1 zhen1 rao3 rao3 ， zhi1 ying3 zhuan4 you0 you1 。
- bei1 shi1 jie1 liang2 fu4 ， xing1 shuang1 gua4 wei4 mu4 。
- lao2 ge1 can2 ru2 zi3 ， po4 lu4 fu4 ping2 tou2 。
- wu1 chi3 yuan2 chun2 zhi4 ， huang2 liang2 wei4 kuai4 mou2 。
- qing1 luo2 qu3 gui1 ri4 ， wen3 zhao4 ting1 yi2 you2 。

## 注释

## 译文

## 赏析
