---
id: zhou-bi-dai-shi-zhi-chui-fang-cun-ju
title: 戴式之垂访村居
titlePinyin: dai4 shi4 zhi1 chui2 fang3 cun1 ju1
titleSlug: dai-shi-zhi-chui-fang-cun-ju
author: 周弼
authorPinyin: zhou1 bi4
authorSlug: zhou-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 故人手持一缄书，扁舟清晨造我庐。
- 为问舟从何方来，欲应未应先长吁。
- 长安平旦朱门开，曳裾靸履喧春雷。
- 独有诗人货难售，朔雪寒风常满袖。
- 孤馆青灯不自聊，短帽鹑衣竞相就。
- 獬豸峨冠岂无事，不触奸邪触诗士。
- 虽当圣世尚宽容，滔滔宁免言为讳。
- 轩瑟齐竽本难遇，长编巨轴添忧虑。
- 松菊荒芜归计迟，欲向何门诵佳句。
- 君不见古者防川不禁口，里谚村谣无不有。
- 美刺箴规三百篇，删取皆经圣人手。
- 汉魏著述充层云，采撷花草香纷纷。
- 其间国政最亲切，世许少陵能爱君。
- 交衢谤木求胥诲，盛若勋华犹不改。
- 风雅遗音傥尚存，篇篇遒铎皆应采。
- 小人几度邪侵正，何尝断隔无歌咏。
- 风雨萧萧鸡自鸣，谁顾寒莎响蛙黾。
- 但恐君诗未工耳，工则奚愁强疵毁。
- 益藉讥评达九重，送起声名赤霄里。
- 况于时事无交涉，仿郊寒山题木叶。
- 千龄得失寸心知，笑尔随群走干谒。
- 请君头上巾，为君抖却岐路尘。
- 解君身上衣，为君拂去京洛缁，三濯三洗清泠池。
- 一日失机械，二日忘是非，三日天籁呼吸吹。
- 勇将漫刺付流水，开口尽作欢喜辞。
- 天台石桥春已知，别有野鹤相追随，苟欲避世不可迟。
- 请君归，君勿疑。

## 拼音
- gu4 ren2 shou3 chi2 yi4 jian1 shu1 ， pian1 zhou1 qing1 chen2 zao4 wo3 lu2 。
- wei4 wen4 zhou1 cong2 he2 fang1 lai2 ， yu4 ying4 wei4 ying4 xian1 chang2 xu1 。
- chang2 an1 ping2 dan4 zhu1 men2 kai1 ， ye4 ju1 sa3 lü3 xuan1 chun1 lei2 。
- du2 you3 shi1 ren2 huo4 nan2 shou4 ， shuo4 xue3 han2 feng1 chang2 man3 xiu4 。
- gu1 guan3 qing1 deng1 bu2 zi4 liao2 ， duan3 mao4 chun2 yi1 jing4 xiang1 jiu4 。
- xie4 zhi4 e2 guan1 qi3 wu2 shi4 ， bu2 chu4 jian1 xie2 chu4 shi1 shi4 。
- sui1 dang1 sheng4 shi4 shang4 kuan1 rong2 ， tao1 tao1 ning2 mian3 yan2 wei4 hui4 。
- xuan1 se4 qi2 yu2 ben3 nan2 yu4 ， chang2 bian1 ju4 zhou2 tian1 you1 lü4 。
- song1 ju2 huang1 wu2 gui1 ji4 chi2 ， yu4 xiang4 he2 men2 song4 jia1 ju4 。
- jun1 bu2 jian4 gu3 zhe3 fang2 chuan1 bu4 jin1 kou3 ， li3 yan4 cun1 yao2 wu2 bu4 you3 。
- mei3 ci4 zhen1 gui1 san1 bai3 pian1 ， shan1 qu3 jie1 jing1 sheng4 ren2 shou3 。
- han4 wei4 zhu4 shu4 chong1 ceng2 yun2 ， cai3 xie2 hua1 cao3 xiang1 fen1 fen1 。
- qi2 jian1 guo2 zheng4 zui4 qin1 qie4 ， shi4 xu3 shao3 ling2 neng2 ai4 jun1 。
- jiao1 qu2 bang4 mu4 qiu2 xu1 hui4 ， sheng4 ruo4 xun1 hua2 you2 bu4 gai3 。
- feng1 ya3 yi2 yin1 tang3 shang4 cun2 ， pian1 pian1 qiu2 duo2 jie1 ying4 cai3 。
- xiao3 ren2 ji3 du4 xie2 qin1 zheng4 ， he2 chang2 duan4 ge2 wu2 ge1 yong3 。
- feng1 yu3 xiao1 xiao1 ji1 zi4 ming2 ， shui2 gu4 han2 sha1 xiang3 wa1 mian3 。
- dan4 kong3 jun1 shi1 wei4 gong1 er3 ， gong1 ze2 xi1 chou2 qiang2 ci1 hui3 。
- yi4 jie4 ji1 ping2 da2 jiu3 chong2 ， song4 qi3 sheng1 ming2 chi4 xiao1 li3 。
- kuang4 yu2 shi2 shi4 wu2 jiao1 she4 ， fang3 jiao1 han2 shan1 ti2 mu4 ye4 。
- qian1 ling2 de2 shi1 cun4 xin1 zhi1 ， xiao4 er3 sui2 qun2 zou3 gan1 ye4 。
- qing3 jun1 tou2 shang4 jin1 ， wei4 jun1 dou3 que4 qi2 lu4 chen2 。
- jie3 jun1 shen1 shang4 yi1 ， wei4 jun1 fu2 qu4 jing1 luo4 zi1 ， san1 zhuo2 san1 xi3 qing1 ling2 chi2 。
- yi2 ri4 shi1 ji1 xie4 ， er4 ri4 wang4 shi4 fei1 ， san1 ri4 tian1 lai4 hu1 xi1 chui1 。
- yong3 jiang1 man4 ci4 fu4 liu2 shui3 ， kai1 kou3 jin4 zuo4 huan1 xi3 ci2 。
- tian1 tai2 shi2 qiao2 chun1 yi3 zhi1 ， bie2 you3 ye3 he4 xiang1 zhui1 sui2 ， gou3 yu4 bi4 shi4 bu4 ke3 chi2 。
- qing3 jun1 gui1 ， jun1 wu4 yi2 。

## 注释

## 译文

## 赏析
