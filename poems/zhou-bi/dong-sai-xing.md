---
id: zhou-bi-dong-sai-xing
title: 冬赛行
titlePinyin: dong1 sai4 xing2
titleSlug: dong-sai-xing
author: 周弼
authorPinyin: zhou1 bi4
authorSlug: zhou-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大巫舞袍奉酒尊，小巫湔裙进盘彘。
- 野风吹树龙马归，瓦炉柏根香满地。
- 白衣老须撚向前，叉手大胆不敢言。
- 去年田家五分熟，更饶三分百事足。
- 大茧千棚丝满窠，栗犊两握角出肉。
- 土台浇酒再拜辞，纸钱灰扑遶木枝。
- 神语顺从杯教吉，鼓笛薨薨打三日。

## 拼音
- da4 wu1 wu3 pao2 feng4 jiu3 zun1 ， xiao3 wu1 jian1 qun2 jin4 pan2 zhi4 。
- ye3 feng1 chui1 shu4 long2 ma3 gui1 ， wa3 lu2 bai3 gen1 xiang1 man3 di4 。
- bai2 yi1 lao3 xu1 nian3 xiang4 qian2 ， cha1 shou3 da4 dan3 bu4 gan3 yan2 。
- qu4 nian2 tian2 jia1 wu3 fen1 shu2 ， geng4 rao2 san1 fen1 bai3 shi4 zu2 。
- da4 jian3 qian1 peng2 si1 man3 ke1 ， li4 du2 liang3 wo4 jiao3 chu1 rou4 。
- tu3 tai2 jiao1 jiu3 zai4 bai4 ci2 ， zhi3 qian2 hui1 pu1 rao4 mu4 zhi1 。
- shen2 yu3 shun4 cong2 bei1 jiao4 ji2 ， gu3 di2 hong1 hong1 da3 san1 ri4 。

## 注释

## 译文

## 赏析
