---
id: zhou-bi-ling-yan-shang-fang
title: 灵岩上方
titlePinyin: ling2 yan2 shang4 fang1
titleSlug: ling-yan-shang-fang
author: 周弼
authorPinyin: zhou1 bi4
authorSlug: zhou-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嵯峨楼观青山头，昔曾避暑离宫游。
- 吴王旌旆堕冥漠，至今古木涵清秋。
- 谁听白纻歌声接，细扑飞尘石榴叶。
- 银烛吹灰别泪残，夜半虚廊响行屧。
- 美人何处凝娇魂，五色定化蝴蝶翻。
- 几人深闺有余怨，当昼巨栎号惊猿。
- 千年惟见春风在，绿草虽存颜色改。
- 寂寞栏干绕断肠，满径寒香不堪采。
- 朝云为我光徘徊，须臾径入姑苏台。
- 遗踪灭迹竟难望，叶落空林归鸟哀。

## 拼音
- cuo2 e2 lou2 guan1 qing1 shan1 tou2 ， xi1 ceng2 bi4 shu3 li2 gong1 you2 。
- wu2 wang2 jing1 pei4 duo4 ming2 mo4 ， zhi4 jin1 gu3 mu4 han2 qing1 qiu1 。
- shui2 ting1 bai2 zhu4 ge1 sheng1 jie1 ， xi4 pu1 fei1 chen2 shi2 liu2 ye4 。
- yin2 zhu2 chui1 hui1 bie2 lei4 can2 ， ye4 ban4 xu1 lang2 xiang3 xing2 xie4 。
- mei3 ren2 he2 chu4 ning2 jiao1 hun2 ， wu3 se4 ding4 hua4 hu2 die2 fan1 。
- ji3 ren2 shen1 gui1 you3 yu2 yuan4 ， dang1 zhou4 ju4 li4 hao4 jing1 yuan2 。
- qian1 nian2 wei2 jian4 chun1 feng1 zai4 ， lü4 cao3 sui1 cun2 yan2 se4 gai3 。
- ji4 mo4 lan2 gan1 rao4 duan4 chang2 ， man3 jing4 han2 xiang1 bu4 kan1 cai3 。
- chao2 yun2 wei4 wo3 guang1 pai2 huai2 ， xu1 yu2 jing4 ru4 gu1 su1 tai2 。
- yi2 zong1 mie4 ji4 jing4 nan2 wang4 ， ye4 luo4 kong1 lin2 gui1 niao3 ai1 。

## 注释

## 译文

## 赏析
