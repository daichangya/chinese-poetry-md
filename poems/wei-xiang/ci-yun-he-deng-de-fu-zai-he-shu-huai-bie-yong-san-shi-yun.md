---
id: wei-xiang-ci-yun-he-deng-de-fu-zai-he-shu-huai-bie-yong-san-shi-yun
title: 次韵和邓德夫再和书怀别用三十韵
titlePinyin: ci4 yun4 he2 deng4 de2 fu1 zai4 he2 shu1 huai2 bie2 yong4 san1 shi2 yun4
titleSlug: ci-yun-he-deng-de-fu-zai-he-shu-huai-bie-yong-san-shi-yun
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 飞文侔羽檄，执议有金科。
- 于役同之赣，夫君仅自鄱。
- 相逢多所乐，末礼去其苛。
- 鱼咏蒸然罩，材忻茂者莪。
- 穷奸摧狡穴，辨枉愈绵疴。
- 日食肴几变，宵忧寐欲吪。
- 恤冤防夏旱，驱害逐春傩。
- 核实当由已，指踪奚自他。
- 囚衣应足虱，吏案已胜驼。
- 居似蛇存蛰，归如茧化蛾。
- 险途须屡叱，行旅勿轻呵。
- 白雪风中絮，青钱水上荷。
- 佳辰怜爽旷，秀句好雕瑳。
- 束卷儒风旧，严装武貎番。
- 分岐兹泮涣，回首则猗那。
- 蚁酒慵为酌，藜羮糁不鹾。
- 轻遗逸士帽，倒踏谪仙靴。
- 恍忽东西驿，踌躇上下波。
- 嘤鸣忻得侣，妖艳况方瘥。
- 引脰邻于鹤，离肠迥若沱。
- 版徒犹相武，笔吏解封酂。
- 易失时兼势，难淹轴与薖。
- 莘耕方释耒，磻钓亦收蓑。
- 勉力攀翔凤，何心跃遁骡。
- 养躯宜气适，乘兴且颜酡。
- 淡泊延诗伯，伊优远舞娥。
- 加功草封岱，著意吊沉罗。
- 即是金扉对，无辞墨绶拖。
- 仳违临晚萚，声问约新禾。
- 何日瞻天驭，同听白玉珂。

## 拼音
- fei1 wen2 mou2 yu3 xi2 ， zhi2 yi4 you3 jin1 ke1 。
- yu2 yi4 tong2 zhi1 gan4 ， fu1 jun1 jin3 zi4 po2 。
- xiang1 feng2 duo1 suo3 le4 ， mo4 li3 qu4 qi2 ke1 。
- yu2 yong3 zheng1 ran2 zhao4 ， cai2 xin1 mao4 zhe3 e2 。
- qiong2 jian1 cui1 jiao3 xue2 ， bian4 wang3 yu4 mian2 ke1 。
- ri4 shi2 yao2 ji3 bian4 ， xiao1 you1 mei4 yu4 e2 。
- xu4 yuan1 fang2 xia4 han4 ， qu1 hai4 zhu2 chun1 nuo2 。
- he2 shi2 dang1 you2 yi3 ， zhi3 zong1 xi1 zi4 ta1 。
- qiu2 yi1 ying4 zu2 shi1 ， li4 an4 yi3 sheng4 tuo2 。
- ju1 si4 she2 cun2 zhe2 ， gui1 ru2 jian3 hua4 e2 。
- xian3 tu2 xu1 lü3 chi4 ， xing2 lü3 wu4 qing1 he1 。
- bai2 xue3 feng1 zhong1 xu4 ， qing1 qian2 shui3 shang4 he2 。
- jia1 chen2 lian2 shuang3 kuang4 ， xiu4 ju4 hao3 diao1 cuo1 。
- shu4 juan4 ru2 feng1 jiu4 ， yan2 zhuang1 wu3 ni2 fan1 。
- fen1 qi2 zi1 pan4 huan4 ， hui2 shou3 ze2 yi1 na4 。
- yi3 jiu3 yong1 wei4 zhuo2 ， li2 geng1 shen1 bu4 cuo2 。
- qing1 yi2 yi4 shi4 mao4 ， dao3 ta4 zhe2 xian1 xue1 。
- huang3 hu1 dong1 xi1 yi4 ， chou2 chu2 shang4 xia4 bo1 。
- ying1 ming2 xin1 de2 lü3 ， yao1 yan4 kuang4 fang1 chai4 。
- yin3 dou4 lin2 yu2 he4 ， li2 chang2 jiong3 ruo4 tuo2 。
- ban3 tu2 you2 xiang1 wu3 ， bi3 li4 jie3 feng1 zan4 。
- yi4 shi1 shi2 jian1 shi4 ， nan2 yan1 zhou2 yu3 ke1 。
- shen1 geng1 fang1 shi4 lei3 ， pan2 diao4 yi4 shou1 suo1 。
- mian3 li4 pan1 xiang2 feng4 ， he2 xin1 yue4 dun4 luo2 。
- yang3 qu1 yi2 qi4 shi4 ， cheng2 xing4 qie3 yan2 tuo2 。
- dan4 bo2 yan2 shi1 bo2 ， yi1 you1 yuan3 wu3 e2 。
- jia1 gong1 cao3 feng1 dai4 ， zhu4 yi4 diao4 chen2 luo2 。
- ji2 shi4 jin1 fei1 dui4 ， wu2 ci2 mo4 shou4 tuo1 。
- pi3 wei2 lin2 wan3 tuo4 ， sheng1 wen4 yue1 xin1 he2 。
- he2 ri4 zhan1 tian1 yu4 ， tong2 ting1 bai2 yu4 ke1 。

## 注释

## 译文

## 赏析
