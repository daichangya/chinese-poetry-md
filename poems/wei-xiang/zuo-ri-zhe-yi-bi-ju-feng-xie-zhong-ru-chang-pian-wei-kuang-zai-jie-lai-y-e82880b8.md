---
id: wei-xiang-zuo-ri-zhe-yi-bi-ju-feng-xie-zhong-ru-chang-pian-wei-kuang-zai-jie-lai-y-e82880b8
title: 昨日辄以鄙句奉谢重辱长篇为贶再藉来韵和答次韵
titlePinyin: zuo2 ri4 zhe2 yi3 bi3 ju4 feng4 xie4 zhong4 ru3 chang2 pian1 wei4 kuang4 zai4 jie4 lai2 yun4 he2 da2 ci4 yun4
titleSlug: zuo-ri-zhe-yi-bi-ju-feng-xie-zhong-ru-chang-pian-wei-kuang-zai-jie-lai-y-e82880b8
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 屋梁晓影初日暾，银潢下沃昆冈焚。
- 铁骑腾突方追奔，玙璠入水体自温。
- 翩翩梦翼飞天门，异香气力能返魂。
- 真珠倾写琉璃盆，青铜古镜磨尘昏。
- 知音听凤裁龙孙，重然宝剑垂荒坟。
- 扶摇九万观化鲲，君诗体格能并存。
- 大言软语清兼浑，搜索物象穷乾坤。
- 琼牋碾出花无根，字字馥郁如芳荪。
- 至宝无价难轻论，洪波荡纵长鲸吞。
- 元化运转通昆仑，探颐不见雕镌痕。
- 胡为及我穷陋门，守护固乏育与贲。
- 美材谁荐为牺樽，羃之疏布饰以琨，致用清庙非常恩。

## 拼音
- wu1 liang2 xiao3 ying3 chu1 ri4 tun1 ， yin2 huang2 xia4 wo4 kun1 gang1 fen2 。
- tie3 qi2 teng2 tu1 fang1 zhui1 ben1 ， yu2 fan2 ru4 shui3 ti3 zi4 wen1 。
- pian1 pian1 meng4 yi4 fei1 tian1 men2 ， yi4 xiang1 qi4 li4 neng2 fan3 hun2 。
- zhen1 zhu1 qing1 xie3 liu2 li2 pen2 ， qing1 tong2 gu3 jing4 mo2 chen2 hun1 。
- zhi1 yin1 ting1 feng4 cai2 long2 sun1 ， zhong4 ran2 bao3 jian4 chui2 huang1 fen2 。
- fu2 yao2 jiu3 wan4 guan1 hua4 kun1 ， jun1 shi1 ti3 ge2 neng2 bing4 cun2 。
- da4 yan2 ruan3 yu3 qing1 jian1 hun2 ， sou1 suo3 wu4 xiang4 qiong2 qian2 kun1 。
- qiong2 jian1 nian3 chu1 hua1 wu2 gen1 ， zi4 zi4 fu4 yu4 ru2 fang1 sun1 。
- zhi4 bao3 wu2 jia4 nan2 qing1 lun4 ， hong2 bo1 dang4 zong4 chang2 jing1 tun1 。
- yuan2 hua4 yun4 zhuan3 tong1 kun1 lun2 ， tan4 yi2 bu2 jian4 diao1 juan1 hen2 。
- hu2 wei4 ji2 wo3 qiong2 lou4 men2 ， shou3 hu4 gu4 fa2 yu4 yu3 ben1 。
- mei3 cai2 shui2 jian4 wei4 xi1 zun1 ， mi4 zhi1 shu1 bu4 shi4 yi3 kun1 ， zhi4 yong4 qing1 miao4 fei1 chang2 en1 。

## 注释

## 译文

## 赏析
