---
id: wei-xiang-you-he-dao-yun
title: 又和倒韵
titlePinyin: you4 he2 dao3 yun4
titleSlug: you-he-dao-yun
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 匿疵真有德，值物不偏恩。
- 细或穿幽隙，悠然被广原。
- 皑皑均旦暮，浩浩壹乾坤。
- 凛冽添寒气，苍茫返混元。
- 鹄鸥潜失影，狐貉暗忘魂。
- 竹重风旌褭，池凝晓鉴昏。
- 飞毫玉兔脱，蟠径素龙蜿。
- 陵弱侵庭柳，埋青抑砌萱。
- 屑琼谁措手，炼粉若为盆。
- 当迥墙头积，回飚瓦口喷。
- 群飞停啅噪，万丑掩瘢痕。
- 穷巷情方惮，豪堂势自温。
- 萧条孤驿路，冷落古祠阍。
- 乱辙分明印，双鸱仿佛蹲。
- 何时飘絮定，著处白云屯。
- 酒榼倾浮螘，吟牋染戏鸳。
- 妙才窥赋象，佳兴袭游园。
- 冰鉴清相照，瑶枝俯可扪。
- 剡舟那遽载，郢唱且重翻。
- 啖啮深怜武，栖迟酷爱袁。
- 韩诗高孰抗，谢赋久仍存。
- 肃肃东方骑，优优北海樽。
- 危楼登郡堞，远目瞰江村。
- 摛藻逾梁苑，申严过棘门。
- 雄辞端獬豸，险句崪昆仑。
- 缀韵金声恊，挥毫墨电奔。
- 丰年见先兆，沴气已横吞。
- 氛霭销中夜，球琳冒短垣。
- 清光交素魄，余润浃枯根。
- 嘉瑞由嘉政，舆歌莫厌繁。

## 拼音
- ni4 ci1 zhen1 you3 de2 ， zhi2 wu4 bu4 pian1 en1 。
- xi4 huo4 chuan1 you1 xi4 ， you1 ran2 bei4 guang3 yuan2 。
- ai2 ai2 jun1 dan4 mu4 ， hao4 hao4 yi1 qian2 kun1 。
- lin3 lie4 tian1 han2 qi4 ， cang1 mang2 fan3 hun4 yuan2 。
- hu2 ou1 qian2 shi1 ying3 ， hu2 mo4 an4 wang4 hun2 。
- zhu2 zhong4 feng1 jing1 niao3 ， chi2 ning2 xiao3 jian4 hun1 。
- fei1 hao2 yu4 tu4 tuo1 ， pan2 jing4 su4 long2 wan1 。
- ling2 ruo4 qin1 ting2 liu3 ， mai2 qing1 yi4 qi4 xuan1 。
- xie4 qiong2 shui2 cuo4 shou3 ， lian4 fen3 ruo4 wei4 pen2 。
- dang1 jiong3 qiang2 tou2 ji1 ， hui2 biao1 wa3 kou3 pen1 。
- qun2 fei1 ting2 zhuo2 zao4 ， wan4 chou3 yan3 ban1 hen2 。
- qiong2 xiang4 qing2 fang1 dan4 ， hao2 tang2 shi4 zi4 wen1 。
- xiao1 tiao2 gu1 yi4 lu4 ， leng3 luo4 gu3 ci2 hun1 。
- luan4 zhe2 fen1 ming2 yin4 ， shuang1 chi1 fang3 fu2 dun1 。
- he2 shi2 piao1 xu4 ding4 ， zhu4 chu4 bai2 yun2 tun2 。
- jiu3 ke1 qing1 fu2 yi3 ， yin2 jian1 ran3 xi4 yuan1 。
- miao4 cai2 kui1 fu4 xiang4 ， jia1 xing1 xi2 you2 yuan2 。
- bing1 jian4 qing1 xiang1 zhao4 ， yao2 zhi1 fu3 ke3 men2 。
- yan3 zhou1 na4 ju4 zai3 ， ying3 chang4 qie3 zhong4 fan1 。
- dan4 nie4 shen1 lian2 wu3 ， qi1 chi2 ku4 ai4 yuan2 。
- han2 shi1 gao1 shu2 kang4 ， xie4 fu4 jiu3 reng2 cun2 。
- su4 su4 dong1 fang1 qi2 ， you1 you1 bei3 hai3 zun1 。
- wei1 lou2 deng1 jun4 die2 ， yuan3 mu4 kan4 jiang1 cun1 。
- chi1 zao3 yu2 liang2 yuan4 ， shen1 yan2 guo4 ji2 men2 。
- xiong2 ci2 duan1 xie4 zhi4 ， xian3 ju4 zu2 kun1 lun2 。
- zhui4 yun4 jin1 sheng1 xie2 ， hui1 hao2 mo4 dian4 ben1 。
- feng1 nian2 jian4 xian1 zhao4 ， li4 qi4 yi3 heng2 tun1 。
- fen1 ai3 xiao1 zhong1 ye4 ， qiu2 lin2 mao4 duan3 yuan2 。
- qing1 guang1 jiao1 su4 po4 ， yu2 run4 jia1 ku1 gen1 。
- jia1 rui4 you2 jia1 zheng4 ， yu2 ge1 mo4 yan4 fan2 。

## 注释

## 译文

## 赏析
