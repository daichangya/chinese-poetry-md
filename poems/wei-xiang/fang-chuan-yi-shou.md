---
id: wei-xiang-fang-chuan-yi-shou
title: 放船一首
titlePinyin: fang4 chuan2 yi4 shou3
titleSlug: fang-chuan-yi-shou
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峥嵘岁垂尽，泛鹢下岷江。
- 鸣橹风声壮，摇旌日影双。
- 巨滩何累累，急鼓促韸韸。
- 语疾躯生翼，论危颈缩腔。
- 栖迟凭漆几，睥睨近纱窗。
- 解缆侵朝雾，休程傍晚矼。
- 童山连岌岌，古木竞𪭢𪭢。
- 岑绝行荒县，间关按列邦。
- 俗书慵注目，薄酒倦开缸。
- 仙迹徒追羡，名篇乃素降。
- 有谁陪亹亹，竟夕听淙淙。
- 幽兴将诗遣，还嗟语意厖。

## 拼音
- zheng1 rong2 sui4 chui2 jin4 ， fan4 yi4 xia4 min2 jiang1 。
- ming2 lu3 feng1 sheng1 zhuang4 ， yao2 jing1 ri4 ying3 shuang1 。
- ju4 tan1 he2 lei4 lei4 ， ji2 gu3 cu4 peng2 peng2 。
- yu3 ji2 qu1 sheng1 yi4 ， lun4 wei1 jing3 suo1 qiang1 。
- qi1 chi2 ping2 qi1 ji3 ， pi4 ni4 jin4 sha1 chuang1 。
- jie3 lan3 qin1 chao2 wu4 ， xiu1 cheng2 bang4 wan3 gang1 。
- tong2 shan1 lian2 ji2 ji2 ， gu3 mu4 jing4 𪭢 𪭢 。
- cen2 jue2 xing2 huang1 xian4 ， jian1 guan1 an4 lie4 bang1 。
- su2 shu1 yong1 zhu4 mu4 ， bo2 jiu3 juan4 kai1 gang1 。
- xian1 ji4 tu2 zhui1 xian4 ， ming2 pian1 nai3 su4 jiang4 。
- you3 shui2 pei2 wei3 wei3 ， jing4 xi1 ting1 cong2 cong2 。
- you1 xing1 jiang1 shi1 qian3 ， hai2 jie1 yu3 yi4 mang2 。

## 注释

## 译文

## 赏析
