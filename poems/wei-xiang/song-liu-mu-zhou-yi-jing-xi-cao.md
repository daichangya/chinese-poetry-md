---
id: wei-xiang-song-liu-mu-zhou-yi-jing-xi-cao
title: 送刘睦州移京西漕
titlePinyin: song4 liu2 mu4 zhou1 yi2 jing1 xi1 cao2
titleSlug: song-liu-mu-zhou-yi-jing-xi-cao
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贤杰恬荣进，朝廷睠旧材。
- 优闲辍为郡，按举复行台。
- 忆昨巡荆北，于时会岁菑。
- 转输忧国计，假易缓民财。
- 吏议乌能避，邦条不可裁。
- 谪迁知咎戾，忠信即基胎。
- 解印离江浒，分麾溯浙洄。
- 列城遗厚爱，千里沛余才。
- 火玉坚难变，霜松翠弗摧。
- 壮行心所勇，胶禄素尝咍。
- 履道期终固，谋身绝外猜。
- 子文忘愠色，严助乐归来。
- 抚俗专求瘼，提纲独整颓。
- 察幽穷蔕芥，屏恶自渠魁。
- 犴狱春多草，宾阶雨不苔。
- 溪山围几席，风月侑樽罍。
- 毫痩清吟苦，弦高雅曲哀。
- 黄堂成卧治，青律再飞灰。
- 况味安符竹，胸襟傲面槐。
- 桐庐声绩远，蓂陛宠光催。
- 近部劳经画，兼资藉玮瑰。
- 使旌蜺夭矫，宸诏凤毰毸。
- 肃肃途将戒，元元慕若孩。
- 车攀朝柅轴，舟遁夜张桅。
- 被命恭虽益，封章恳以推。
- 让廉仪组绂，贪冒愯驽骀。
- 京辅非轻寄，天衷未易回。
- 功名当盛获，蕴蓄岂空培。
- 舆论蕲皆惬，高怀愿更恢。
- 壮猷那久抑，早晚咏良哉。

## 拼音
- xian2 jie2 tian2 rong2 jin4 ， chao2 ting2 juan4 jiu4 cai2 。
- you1 xian2 chuo4 wei4 jun4 ， an4 ju3 fu4 xing2 tai2 。
- yi4 zuo2 xun2 jing1 bei3 ， yu2 shi2 hui4 sui4 zi1 。
- zhuan3 shu1 you1 guo2 ji4 ， jia3 yi4 huan3 min2 cai2 。
- li4 yi4 wu1 neng2 bi4 ， bang1 tiao2 bu4 ke3 cai2 。
- zhe2 qian1 zhi1 jiu4 li4 ， zhong1 xin4 ji2 ji1 tai1 。
- jie3 yin4 li2 jiang1 hu3 ， fen1 hui1 su4 zhe4 hui2 。
- lie4 cheng2 yi2 hou4 ai4 ， qian1 li3 pei4 yu2 cai2 。
- huo3 yu4 jian1 nan2 bian4 ， shuang1 song1 cui4 fu2 cui1 。
- zhuang4 xing2 xin1 suo3 yong3 ， jiao1 lu4 su4 chang2 hai1 。
- lü3 dao4 qi1 zhong1 gu4 ， mou2 shen1 jue2 wai4 cai1 。
- zi3 wen2 wang4 yun4 se4 ， yan2 zhu4 le4 gui1 lai2 。
- fu3 su2 zhuan1 qiu2 mo4 ， ti2 gang1 du2 zheng3 tui2 。
- cha2 you1 qiong2 di4 jie4 ， ping2 e4 zi4 qu2 kui2 。
- an4 yu4 chun1 duo1 cao3 ， bin1 jie1 yu3 bu4 tai2 。
- xi1 shan1 wei2 ji3 xi2 ， feng1 yue4 you4 zun1 lei2 。
- hao2 shou4 qing1 yin2 ku3 ， xian2 gao1 ya3 qu3 ai1 。
- huang2 tang2 cheng2 wo4 zhi4 ， qing1 lü4 zai4 fei1 hui1 。
- kuang4 wei4 an1 fu2 zhu2 ， xiong1 jin1 ao4 mian4 huai2 。
- tong2 lu2 sheng1 ji4 yuan3 ， mi4 bi4 chong3 guang1 cui1 。
- jin4 bu4 lao2 jing1 hua4 ， jian1 zi1 jie4 wei3 gui1 。
- shi3 jing1 ni2 yao1 jiao3 ， chen2 zhao4 feng4 pei2 sai1 。
- su4 su4 tu2 jiang1 jie4 ， yuan2 yuan2 mu4 ruo4 hai2 。
- che1 pan1 chao2 ni3 zhou2 ， zhou1 dun4 ye4 zhang1 wei2 。
- bei4 ming4 gong1 sui1 yi4 ， feng1 zhang1 ken3 yi3 tui1 。
- rang4 lian2 yi2 zu3 fu2 ， tan1 mao4 song3 nu2 dai4 。
- jing1 fu3 fei1 qing1 ji4 ， tian1 zhong1 wei4 yi4 hui2 。
- gong1 ming2 dang1 sheng4 huo4 ， yun4 xu4 qi3 kong1 pei2 。
- yu2 lun4 qi2 jie1 qie4 ， gao1 huai2 yuan4 geng4 hui1 。
- zhuang4 you2 na4 jiu3 yi4 ， zao3 wan3 yong3 liang2 zai1 。

## 注释

## 译文

## 赏析
