---
id: wei-xiang-he-zhu-wei-shou-xia-ou-shu-jian-ji
title: 和朱尉首夏偶书见寄
titlePinyin: he2 zhu1 wei4 shou3 xia4 ou3 shu1 jian4 ji4
titleSlug: he-zhu-wei-shou-xia-ou-shu-jian-ji
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蹭蹬瓜期失，山城独滞留。
- 驰驱更万态，寒暑过三周。
- 底里繇前固，隄崖懒外修。
- 仅能违吐茹，岂谓足阳秋。
- 所幸偷安佚，兹心在讨求。
- 门阑方事隙，园落见春休。
- 秀色孤花载，晴光隘叶浮。
- 池鱼行有队，林鸟语多羞。
- 芦笋青簪短，丁香翠幄稠。
- 藏身咍野茧，努角笑蜗牛。
- 庭拥芭蕉扇，墙披薜荔裘。
- 清风如远俗，危坐自忘忧。
- 目极山兼水，云飞越与瓯。
- 官曹虽鞅掌，野兴易牵钩。
- 缿绝侵疆讼，阍无覆刺投。
- 优闲为佐局，邂逅得吾流。
- 酒薄犹思共，诗成罔不酬。
- 肺怀非异致，议论讵相矛。
- 受代何辞晚，谋懽且自由。
- 他时遂暌阻，徒尔念英游。

## 拼音
- ceng4 deng1 gua1 qi1 shi1 ， shan1 cheng2 du2 zhi4 liu2 。
- chi2 qu1 geng4 wan4 tai4 ， han2 shu3 guo4 san1 zhou1 。
- di3 li3 yao2 qian2 gu4 ， di1 ya2 lan3 wai4 xiu1 。
- jin3 neng2 wei2 tu3 ru2 ， qi3 wei4 zu2 yang2 qiu1 。
- suo3 xing4 tou1 an1 yi4 ， zi1 xin1 zai4 tao3 qiu2 。
- men2 lan2 fang1 shi4 xi4 ， yuan2 luo4 jian4 chun1 xiu1 。
- xiu4 se4 gu1 hua1 zai3 ， qing2 guang1 ai4 ye4 fu2 。
- chi2 yu2 xing2 you3 dui4 ， lin2 niao3 yu3 duo1 xiu1 。
- lu2 sun3 qing1 zan1 duan3 ， ding1 xiang1 cui4 wo4 chou2 。
- cang2 shen1 hai1 ye3 jian3 ， nu3 jiao3 xiao4 wo1 niu2 。
- ting2 yong1 ba1 jiao1 shan4 ， qiang2 pi1 bi4 li4 qiu2 。
- qing1 feng1 ru2 yuan3 su2 ， wei1 zuo4 zi4 wang4 you1 。
- mu4 ji2 shan1 jian1 shui3 ， yun2 fei1 yue4 yu3 ou1 。
- guan1 cao2 sui1 yang1 zhang3 ， ye3 xing1 yi4 qian1 gou1 。
- xiang4 jue2 qin1 jiang1 song4 ， hun1 wu2 fu4 ci4 tou2 。
- you1 xian2 wei4 zuo3 ju2 ， xie4 hou4 de2 wu2 liu2 。
- jiu3 bao2 you2 si1 gong4 ， shi1 cheng2 wang3 bu4 chou2 。
- fei4 huai2 fei1 yi4 zhi4 ， yi4 lun4 ju4 xiang1 mao2 。
- shou4 dai4 he2 ci2 wan3 ， mou2 huan1 qie3 zi4 you2 。
- ta1 shi2 sui4 kui2 zu3 ， tu2 er3 nian4 ying1 you2 。

## 注释

## 译文

## 赏析
