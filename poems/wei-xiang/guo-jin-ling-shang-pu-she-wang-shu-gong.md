---
id: wei-xiang-guo-jin-ling-shang-pu-she-wang-shu-gong
title: 过金陵上仆射王舒公
titlePinyin: guo4 jin1 ling2 shang4 pu2 she4 wang2 shu1 gong1
titleSlug: guo-jin-ling-shang-pu-she-wang-shu-gong
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天眷皇图盛，真儒德性高。
- 文章追孔孟，事业过伊皋。
- 难进轻三币，功收变一陶。
- 斗枢符斡运，主柄赞持操。
- 万务繇吾揆，千龄庆所遭。
- 邦财理丰本，民力较秋毫。
- 惠徧农无乏，输均役不骚。
- 保兵知警守，禄吏绝贪饕。
- 信令朝廷重，伸威塞境牢。
- 深谋压夷狄，侵地复岷洮。
- 万里耕桑富，中原气象豪。
- 河淤开亿顷，海贡集千艘。
- 著义尊经典，更科待隽髦。
- 养材从引类，设学派纷袍。
- 试士先三尺，传师或六韬。
- 进贤轻似汲，去弊勇如薅。
- 化俗迁狙诈，乘时等凤翺。
- 赤心全皦皦，鄙议过滔滔。
- 表正销群靡，言深决众謟。
- 郭崔奢自减，杨墨谬皆逃。
- 勋烈轻铭鼎，光华外奏骜。
- 台阶回远趾，仙观乞闲曹。
- 异宠藏珍带，优恩避节旄。
- 钟山归旧隐，槐府辍先劳。
- 不宰经纶效，潜忘简策褒。
- 烟云供啸咏，风月相游遨。
- 古寺唯轻屣，秋溪只小舠。
- 羮调梅敛实，旱救雨收膏。
- 寰宇恬安枕，衣冠赋执翿。
- 何时传入觐，群望慰嗷嗷。

## 拼音
- tian1 juan4 huang2 tu2 sheng4 ， zhen1 ru2 de2 xing4 gao1 。
- wen2 zhang1 zhui1 kong3 meng4 ， shi4 ye4 guo4 yi1 gao1 。
- nan2 jin4 qing1 san1 bi4 ， gong1 shou1 bian4 yi4 tao2 。
- dou4 shu1 fu2 wo4 yun4 ， zhu3 bing3 zan4 chi2 cao1 。
- wan4 wu4 yao2 wu2 kui2 ， qian1 ling2 qing4 suo3 zao1 。
- bang1 cai2 li3 feng1 ben3 ， min2 li4 jiao4 qiu1 hao2 。
- hui4 bian4 nong2 wu2 fa2 ， shu1 jun1 yi4 bu4 sao1 。
- bao3 bing1 zhi1 jing3 shou3 ， lu4 li4 jue2 tan1 tao1 。
- xin4 ling4 chao2 ting2 zhong4 ， shen1 wei1 sai1 jing4 lao2 。
- shen1 mou2 ya1 yi2 di2 ， qin1 di4 fu4 min2 tao2 。
- wan4 li3 geng1 sang1 fu4 ， zhong1 yuan2 qi4 xiang4 hao2 。
- he2 yu1 kai1 yi4 qing3 ， hai3 gong4 ji2 qian1 sou1 。
- zhu4 yi4 zun1 jing1 dian3 ， geng4 ke1 dai4 jun4 mao2 。
- yang3 cai2 cong2 yin3 lei4 ， she4 xue2 pai4 fen1 pao2 。
- shi4 shi4 xian1 san1 chi3 ， chuan2 shi1 huo4 liu4 tao1 。
- jin4 xian2 qing1 si4 ji2 ， qu4 bi4 yong3 ru2 hao1 。
- hua4 su2 qian1 ju1 zha4 ， cheng2 shi2 deng3 feng4 ao2 。
- chi4 xin1 quan2 jiao3 jiao3 ， bi3 yi4 guo4 tao1 tao1 。
- biao3 zheng4 xiao1 qun2 mi2 ， yan2 shen1 jue2 zhong4 tao1 。
- guo1 cui1 she1 zi4 jian3 ， yang2 mo4 miu4 jie1 tao2 。
- xun1 lie4 qing1 ming2 ding3 ， guang1 hua2 wai4 zou4 ao4 。
- tai2 jie1 hui2 yuan3 zhi3 ， xian1 guan1 qi3 xian2 cao2 。
- yi4 chong3 cang2 zhen1 dai4 ， you1 en1 bi4 jie2 mao2 。
- zhong1 shan1 gui1 jiu4 yin3 ， huai2 fu3 chuo4 xian1 lao2 。
- bu4 zai3 jing1 lun2 xiao4 ， qian2 wang4 jian3 ce4 bao1 。
- yan1 yun2 gong4 xiao4 yong3 ， feng1 yue4 xiang4 you2 ao2 。
- gu3 si4 wei2 qing1 xi3 ， qiu1 xi1 zhi1 xiao3 dao1 。
- geng1 tiao2 mei2 lian3 shi2 ， han4 jiu4 yu3 shou1 gao1 。
- huan2 yu3 tian2 an1 zhen3 ， yi1 guan1 fu4 zhi2 dao4 。
- he2 shi2 chuan2 ru4 jin4 ， qun2 wang4 wei4 ao2 ao2 。

## 注释

## 译文

## 赏析
