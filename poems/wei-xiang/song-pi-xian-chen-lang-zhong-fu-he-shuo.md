---
id: wei-xiang-song-pi-xian-chen-lang-zhong-fu-he-shuo
title: 送皮献臣郎中赴河朔
titlePinyin: song4 pi2 xian4 chen2 lang2 zhong1 fu4 he2 shuo4
titleSlug: song-pi-xian-chen-lang-zhong-fu-he-shuo
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 明公器业真无敌，术学精深贯今昔。
- 胸中应变勇所为，韬养许谁窥畛域。
- 立朝壮齿名已高，君相都俞采风迹。
- 擢从畿邑超等伦，寘之计府凭宣力。
- 古来才盛多见排，议论波涛起寻尺。
- 剖符江表虽左迁，愤恤何尝动颜色。
- 惟思补报诚益勤，奚翅循墙惊宠锡。
- 锄奸整敝皆得要，百事详求不容隙。
- 宜阳编户十万余，疲瘵弥年逢药石。
- 旄倪爱戴忧公去，口颂心祈继朝夕。
- 除书忽尔天上来，借寇无缘徒怅惜。
- 汝曹固恨夺慈父，上意其如念河北。
- 河北近罹灾变深，垫溺之余病艰食。
- 经营调度难其任，正是庙堂精选择。
- 此时委寄非平时，贤者岂辞当远适。
- 长川六月风云爽，苒苒双旌标画鹢。
- 送行拥岸车马稠，恋德尤多泪沾臆。
- 袁民慎勿挽公舟，蚤看公归广膏泽。

## 拼音
- ming2 gong1 qi4 ye4 zhen1 wu2 di2 ， shu4 xue2 jing1 shen1 guan4 jin1 xi1 。
- xiong1 zhong1 ying4 bian4 yong3 suo3 wei4 ， tao1 yang3 xu3 shui2 kui1 zhen3 yu4 。
- li4 chao2 zhuang4 chi3 ming2 yi3 gao1 ， jun1 xiang1 dou1 yu2 cai3 feng1 ji4 。
- zhuo2 cong2 ji1 yi4 chao1 deng3 lun2 ， zhi4 zhi1 ji4 fu3 ping2 xuan1 li4 。
- gu3 lai2 cai2 sheng4 duo1 jian4 pai2 ， yi4 lun4 bo1 tao1 qi3 xun2 chi3 。
- pou1 fu2 jiang1 biao3 sui1 zuo3 qian1 ， fen4 xu4 he2 chang2 dong4 yan2 se4 。
- wei2 si1 bu3 bao4 cheng2 yi4 qin2 ， xi1 chi4 xun2 qiang2 jing1 chong3 xi1 。
- chu2 jian1 zheng3 bi4 jie1 de2 yao4 ， bai3 shi4 xiang2 qiu2 bu4 rong2 xi4 。
- yi2 yang2 bian1 hu4 shi2 wan4 yu2 ， pi2 zhai4 mi2 nian2 feng2 yao4 shi2 。
- mao2 ni2 ai4 dai4 you1 gong1 qu4 ， kou3 song4 xin1 qi2 ji4 zhao1 xi1 。
- chu2 shu1 hu1 er3 tian1 shang4 lai2 ， jie4 kou4 wu2 yuan2 tu2 chang4 xi1 。
- ru3 cao2 gu4 hen4 duo2 ci2 fu4 ， shang4 yi4 qi2 ru2 nian4 he2 bei3 。
- he2 bei3 jin4 li2 zai1 bian4 shen1 ， dian4 ni4 zhi1 yu2 bing4 jian1 shi2 。
- jing1 ying2 diao4 du4 nan2 qi2 ren4 ， zheng4 shi4 miao4 tang2 jing1 xuan3 ze2 。
- ci3 shi2 wei3 ji4 fei1 ping2 shi2 ， xian2 zhe3 qi3 ci2 dang1 yuan3 shi4 。
- chang2 chuan1 liu4 yue4 feng1 yun2 shuang3 ， ran3 ran3 shuang1 jing1 biao1 hua4 yi4 。
- song4 xing2 yong1 an4 che1 ma3 chou2 ， lian4 de2 you2 duo1 lei4 zhan1 yi4 。
- yuan2 min2 shen4 wu4 wan3 gong1 zhou1 ， zao3 kan4 gong1 gui1 guang3 gao1 ze2 。

## 注释

## 译文

## 赏析
