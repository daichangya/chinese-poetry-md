---
id: wei-xiang-wu-yi-you-xian-yong
title: 武夷游仙咏
titlePinyin: wu3 yi2 you2 xian1 yong3
titleSlug: wu-yi-you-xian-yong
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 崔嵬倚天苍翠匀，罗列百里清无尘。
- 气象不与凡山钧，举目已讶非前闻。
- 悠悠官道行溪滨，不陟峻险仙源分。
- 穿松度竹微荆榛，古观壮丽依嶙峋。
- 道人鹤氅乌纱巾，引我举棹来长津。
- 横滩激浪花如银，舟子敏捷妙入神。
- 萦纡逆溯山之根，两壁万仞干青云。
- 如庵如室如仓囷，奇踪怪状何纷纷。
- 仰观持久头酸辛，开蓬偃卧望始真。
- 遗机断脱罏不熏，漆棺不朽藏何身。
- 鸡窠乱草宛若新，舟航六七排鱼鳞。
- 半入崖厂谁施陈，辄疑构置因昔人。
- 留此诡异矜常伦，却看危峭无攀扪。
- 下插万丈深潭沦，虽有智力何由伸。
- 此莫谩诘徒自勤，手披旧记烦咨询。
- 逖想会仙奚所存，两峰最大势最尊。
- 当时曾集三千宾，幔亭铺设紫云茵。
- 酒味醇洁肴羞珍，凤儿荷香艺绝群。
- 宾云奏彻更几春，饮散祇以夸曾孙。
- 神仙渺茫难重论，此会此语相传云。
- 俨然遗迹尚不冺，严祠唯奉武夷君。
- 潜有惠泽均斯民，我游自午至夕醺。
- 目力所能才逡巡，长言记录濡毫频。
- 师仙术异非所欣，但怅胜概无缘邻。

## 拼音
- cui1 wei2 yi3 tian1 cang1 cui4 yun2 ， luo2 lie4 bai3 li3 qing1 wu2 chen2 。
- qi4 xiang4 bu4 yu3 fan2 shan1 jun1 ， ju3 mu4 yi3 ya4 fei1 qian2 wen2 。
- you1 you1 guan1 dao4 heng0 xi1 bin1 ， bu2 zhi4 jun4 xian3 xian1 yuan2 fen1 。
- chuan1 song1 du4 zhu2 wei1 jing1 zhen1 ， gu3 guan1 zhuang4 li4 yi1 lin2 xun2 。
- dao4 ren2 he4 chang3 wu1 sha1 jin1 ， yin3 wo3 ju3 zhao4 lai2 chang2 jin1 。
- heng2 tan1 ji1 lang4 hua1 ru2 yin2 ， zhou1 zi3 min3 jie2 miao4 ru4 shen2 。
- ying2 yu1 ni4 su4 shan1 zhi1 gen1 ， liang3 bi4 wan4 ren4 gan1 qing1 yun2 。
- ru2 an1 ru2 shi4 ru2 cang1 qun1 ， qi2 zong1 guai4 zhuang4 he2 fen1 fen1 。
- yang3 guan1 chi2 jiu3 tou2 suan1 xin1 ， kai1 peng2 yan3 wo4 wang4 shi3 zhen1 。
- yi2 ji1 duan4 tuo1 lu2 bu4 xun1 ， qi1 guan1 bu4 xiu3 cang2 he2 shen1 。
- ji1 ke1 luan4 cao3 wan3 ruo4 xin1 ， zhou1 hang2 liu4 qi1 pai2 yu2 lin2 。
- ban4 ru4 ya2 chang3 shui2 shi1 chen2 ， zhe2 yi2 gou4 zhi4 yin1 xi1 ren2 。
- liu2 ci3 gui3 yi4 jin1 chang2 lun2 ， que4 kan4 wei1 qiao4 wu2 pan1 men2 。
- xia4 cha1 wan4 zhang4 shen1 tan2 lun2 ， sui1 you3 zhi4 li4 he2 you2 shen1 。
- ci3 mo4 man4 jie2 tu2 zi4 qin2 ， shou3 pi1 jiu4 ji4 fan2 zi1 xun2 。
- ti4 xiang3 hui4 xian1 xi1 suo3 cun2 ， liang3 feng1 zui4 da4 shi4 zui4 zun1 。
- dang1 shi2 ceng2 ji2 san1 qian1 bin1 ， man4 ting2 pu1 she4 zi3 yun2 yin1 。
- jiu3 wei4 chun2 jie2 yao2 xiu1 zhen1 ， feng4 er2 he2 xiang1 yi4 jue2 qun2 。
- bin1 yun2 zou4 che4 geng4 ji3 chun1 ， yin3 san4 qi2 yi3 kua1 zeng1 sun1 。
- shen2 xian1 miao3 mang2 nan2 zhong4 lun4 ， ci3 hui4 ci3 yu3 xiang1 chuan2 yun2 。
- yan3 ran2 yi2 ji4 shang4 bu4 min3 ， yan2 ci2 wei2 feng4 wu3 yi2 jun1 。
- qian2 you3 hui4 ze2 jun1 si1 min2 ， wo3 you2 zi4 wu3 zhi4 xi1 xun1 。
- mu4 li4 suo3 neng2 cai2 qun1 xun2 ， chang2 yan2 ji4 lu4 ru2 hao2 pin2 。
- shi1 xian1 shu4 yi4 fei1 suo3 xin1 ， dan4 chang4 sheng4 gai4 wu2 yuan2 lin2 。

## 注释

## 译文

## 赏析
