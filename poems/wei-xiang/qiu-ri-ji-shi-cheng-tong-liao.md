---
id: wei-xiang-qiu-ri-ji-shi-cheng-tong-liao
title: 秋日即事呈同僚
titlePinyin: qiu1 ri4 ji2 shi4 cheng2 tong2 liao2
titleSlug: qiu-ri-ji-shi-cheng-tong-liao
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 潇洒临霜夕，清居守决曹。
- 严城吹角罢，隔垅听猿号。
- 警卒持更切，呼囚报钥牢。
- 讼庭澄一水，尘事戢千毛。
- 簷閴蚊雷绝，池虚蛙吹逃。
- 逍遥静襟虑，抖擞敞袛裯。
- 树木雕零尽，星辰气燄豪。
- 月微椶影薄，风急雁声高。
- 忆昔随群学，当时髧二髦。
- 读书图皦皦，感古动忉忉。
- 意趣青云近，𪸩光白玉韬。
- 百钱宁问卜，一钓冀连鼇。
- 直谅谋相与，回邪欲尽鏖。
- 自期非干蛊，幸遇岂屯膏。
- 翻媿雕文陋，难逢异数褒。
- 葳蕤从末宦，淟涊著青袍。
- 敛翅鹰栖臂，垂头骥伏槽。
- 安能枉寻尺，犹得饱藜蒿。
- 但恃心如砥，那矜目察毫。
- 穷通任甄治，险恶远波涛。
- 养浩虽潜孟，折腰诚愧陶。
- 常咍强蛇足，敢叹抑牛刀。
- 衮衮途泥里，悠悠日月慆。
- 居然成俗态，何足谓贤劳。
- 贫贱非无赖，清平况夙遭。
- 边隅虚障候，弓矢载鞬櫜。
- 途易家音数，官闲坐食叨。
- 人皆讥野僻，我独固持操。
- 寂寞几尘甑，包并或𫗦糟。
- 趋时聊勉勉，乐道每嚣嚣。
- 肺腑兹尤慰，朋从义不謟。
- 相逢甚优渥，得兴且游遨。
- 胜赏当随地，秋郊况附壕。
- 山嵠正堪屐，溪曲尚容舠。
- 莫计空清俸，须令贳浊醪。
- 菊香分嚼蕊，蟹美共持螯。
- 谈席争挥麈，诗坛让拥旄。
- 纵横新义论，嗣绝旧风骚。
- 气锐千戈立，辞抽万茧缫。
- 功名休挂齿，志业本夔臯。

## 拼音
- xiao1 sa3 lin2 shuang1 xi1 ， qing1 ju1 shou3 jue2 cao2 。
- yan2 cheng2 chui1 jiao3 ba4 ， ge2 long3 ting1 yuan2 hao4 。
- jing3 zu2 chi2 geng4 qie4 ， hu1 qiu2 bao4 yao4 lao2 。
- song4 ting2 cheng2 yi4 shui3 ， chen2 shi4 ji2 qian1 mao2 。
- yan2 qu4 wen2 lei2 jue2 ， chi2 xu1 wa1 chui1 tao2 。
- xiao1 yao2 jing4 jin1 lü4 ， dou3 sou3 chang3 di1 dao1 。
- shu4 mu4 diao1 ling2 jin4 ， xing1 chen2 qi4 yan4 hao2 。
- yue4 wei1 zong1 ying3 bao2 ， feng1 ji2 yan4 sheng1 gao1 。
- yi4 xi1 sui2 qun2 xue2 ， dang1 shi2 dan4 er4 mao2 。
- du2 shu1 tu2 jiao3 jiao3 ， gan3 gu3 dong4 dao1 dao1 。
- yi4 qu4 qing1 yun2 jin4 ， 𪸩 guang1 bai2 yu4 tao1 。
- bai3 qian2 ning2 wen4 bu3 ， yi2 diao4 ji4 lian2 ao2 。
- zhi2 liang4 mou2 xiang1 yu3 ， hui2 xie2 yu4 jin4 ao2 。
- zi4 qi1 fei1 gan1 gu3 ， xing4 yu4 qi3 tun2 gao1 。
- fan1 kui4 diao1 wen2 lou4 ， nan2 feng2 yi4 shu4 bao1 。
- wei1 rui2 cong2 mo4 huan4 ， tian3 nian3 zhu4 qing1 pao2 。
- lian3 chi4 ying1 qi1 bi4 ， chui2 tou2 ji4 fu2 cao2 。
- an1 neng2 wang3 xun2 chi3 ， you2 de2 bao3 li2 hao1 。
- dan4 shi4 xin1 ru2 di3 ， na4 jin1 mu4 cha2 hao2 。
- qiong2 tong1 ren4 zhen1 zhi4 ， xian3 e4 yuan3 bo1 tao1 。
- yang3 hao4 sui1 qian2 meng4 ， zhe2 yao1 cheng2 kui4 tao2 。
- chang2 hai1 qiang2 she2 zu2 ， gan3 tan4 yi4 niu2 dao1 。
- gun3 gun3 tu2 ni2 li3 ， you1 you1 ri4 yue4 tao1 。
- ju1 ran2 cheng2 su2 tai4 ， he2 zu2 wei4 xian2 lao2 。
- pin2 jian4 fei1 wu2 lai4 ， qing1 ping2 kuang4 su4 zao1 。
- bian1 yu2 xu1 zhang4 hou4 ， gong1 shi3 zai3 jian1 gao1 。
- tu2 yi4 jia1 yin1 shu4 ， guan1 xian2 zuo4 shi2 dao1 。
- ren2 jie1 ji1 ye3 pi4 ， wo3 du2 gu4 chi2 cao1 。
- ji4 mo4 ji3 chen2 zeng4 ， bao1 bing4 huo4 𫗦 zao1 。
- qu1 shi2 liao2 mian3 mian3 ， le4 dao4 mei3 ao2 ao2 。
- fei4 fu3 zi1 you2 wei4 ， peng2 cong2 yi4 bu4 tao1 。
- xiang1 feng2 shen4 you1 wo4 ， de2 xing1 qie3 you2 ao2 。
- sheng4 shang3 dang1 sui2 di4 ， qiu1 jiao1 kuang4 fu4 hao2 。
- shan1 xi1 zheng4 kan1 ji1 ， xi1 qu3 shang4 rong2 dao1 。
- mo4 ji4 kong1 qing1 feng4 ， xu1 ling4 shi4 zhuo2 lao2 。
- ju2 xiang1 fen1 jiao2 rui3 ， xie4 mei3 gong4 chi2 ao2 。
- tan2 xi2 zheng1 hui1 zhu3 ， shi1 tan2 rang4 yong1 mao2 。
- zong4 heng2 xin1 yi4 lun4 ， si4 jue2 jiu4 feng1 sao1 。
- qi4 rui4 qian1 ge1 li4 ， ci2 chou1 wan4 jian3 sao1 。
- gong1 ming2 xiu1 gua4 chi3 ， zhi4 ye4 ben3 kui2 gao1 。

## 注释

## 译文

## 赏析
