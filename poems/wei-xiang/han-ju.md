---
id: wei-xiang-han-ju
title: 寒菊
titlePinyin: han2 ju2
titleSlug: han-ju
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皎皎园中霜，鲜鲜砌间菊。
- 长至破旬来，兹芳乃幽独。
- 岂其时使然，寒威未加肃。
- 又岂各有命，荣谢分迟速。
- 如何纤柔质，坚可敌松竹。
- 绿叶共威蕤，金英相陆续。
- 究之得所自，养助为之福。
- 去蠧诱童稚，剪蒿专野仆。
- 恐弱即枝扶，忧干必浇沃。
- 北风赖密樊，朝晖借余燠。
- 侵牟绝蜂蝶，蹴蹂无鸡骛。
- 得以保天材，隆冬尚芬馥。
- 一溉必后枯，嵇生论尤笃。
- 孟轲亦尝叹，濯濯牛山木。
- 奚独物有是，在人宜慎毓。
- 关节防疾疢，驱除先嗜欲。
- 所养重于心，非徒口与腹。
- 所履正乎道，非徒险与曲。
- 纷华靡交战，忮害尽消逐。
- 自然致冲和，久寿不遭促。
- 持兹养生理，可继乔松躅。
- 兴作寒菊诗，葩浮宁传俗。

## 拼音
- jiao3 jiao3 yuan2 zhong1 shuang1 ， xian1 xian1 qi4 jian1 ju2 。
- chang2 zhi4 po4 xun2 lai2 ， zi1 fang1 nai3 you1 du2 。
- qi3 qi2 shi2 shi3 ran2 ， han2 wei1 wei4 jia1 su4 。
- you4 qi3 ge4 you3 ming4 ， rong2 xie4 fen1 chi2 su4 。
- ru2 he2 xian1 rou2 zhi4 ， jian1 ke3 di2 song1 zhu2 。
- lü4 ye4 gong4 wei1 rui2 ， jin1 ying1 xiang1 lu4 xu4 。
- jiu1 zhi1 de2 suo3 zi4 ， yang3 zhu4 wei4 zhi1 fu2 。
- qu4 du4 you4 tong2 zhi4 ， jian3 hao1 zhuan1 ye3 pu2 。
- kong3 ruo4 ji2 zhi1 fu2 ， you1 gan1 bi4 jiao1 wo4 。
- bei3 feng1 lai4 mi4 fan2 ， chao2 hui1 jie4 yu2 yu4 。
- qin1 mu4 jue2 feng1 die2 ， cu4 rou2 wu2 ji1 wu4 。
- de2 yi3 bao3 tian1 cai2 ， long2 dong1 shang4 fen1 fu4 。
- yi2 gai4 bi4 hou4 ku1 ， ji1 sheng1 lun4 you2 du3 。
- meng4 ke1 yi4 chang2 tan4 ， zhuo2 zhuo2 niu2 shan1 mu4 。
- xi1 du2 wu4 you3 shi4 ， zai4 ren2 yi2 shen4 yu4 。
- guan1 jie2 fang2 ji2 chen4 ， qu1 chu2 xian1 shi4 yu4 。
- suo3 yang3 zhong4 yu2 xin1 ， fei1 tu2 kou3 yu3 fu4 。
- suo3 lü3 zheng4 hu1 dao4 ， fei1 tu2 xian3 yu3 qu3 。
- fen1 hua2 mi2 jiao1 zhan4 ， zhi4 hai4 jin4 xiao1 zhu2 。
- zi4 ran2 zhi4 chong1 he2 ， jiu3 shou4 bu4 zao1 cu4 。
- chi2 zi1 yang3 sheng1 li3 ， ke3 ji4 qiao2 song1 zhu2 。
- xing1 zuo4 han2 ju2 shi1 ， pa1 fu2 ning2 chuan2 su2 。

## 注释

## 译文

## 赏析
