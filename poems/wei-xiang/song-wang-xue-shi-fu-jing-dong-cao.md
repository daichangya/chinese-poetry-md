---
id: wei-xiang-song-wang-xue-shi-fu-jing-dong-cao
title: 送王学士赴京东漕
titlePinyin: song4 wang2 xue2 shi4 fu4 jing1 dong1 cao2
titleSlug: song-wang-xue-shi-fu-jing-dong-cao
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 重寄属名卿，除书拜宠荣。
- 山东移使节，天上动星明。
- 经画几三载，恩威尽列城。
- 询求皆疾苦，课入自丰盈。
- 酣宴咍无取，焦心悯未宏。
- 孟阳魂已愧，刘晏誉还轻。
- 报国胸襟壮，纾民术学精。
- 休风鼓群吏，高论满诸生。
- 讵奋身干进，难排翼传声。
- 褒功形圣诏，易地近王京。
- 持节将新命，遮车见众诚。
- 拳拳思远托，冉冉即修程。
- 风飏旌旗活，云收鼓吹清。
- 山川开爽气，草木有余情。
- 行健途疑促，吟豪思欲倾。
- 越吴钧慕恋，齐鲁乐奔迎。
- 万里宣材力，中朝倚办营。
- 佥谐犹有待，舆议岂能平。
- 器尚虚兼济，谋终赞仰成。
- 宸衷方外藉，安可忆登瀛。

## 拼音
- zhong4 ji4 shu3 ming2 qing1 ， chu2 shu1 bai4 chong3 rong2 。
- shan1 dong1 yi2 shi3 jie2 ， tian1 shang4 dong4 xing1 ming2 。
- jing1 hua4 ji3 san1 zai3 ， en1 wei1 jin4 lie4 cheng2 。
- xun2 qiu2 jie1 ji2 ku3 ， ke4 ru4 zi4 feng1 ying2 。
- han1 yan4 hai1 wu2 qu3 ， jiao1 xin1 min3 wei4 hong2 。
- meng4 yang2 hun2 yi3 kui4 ， liu2 yan4 yu4 hai2 qing1 。
- bao4 guo2 xiong1 jin1 zhuang4 ， shu1 min2 shu4 xue2 jing1 。
- xiu1 feng1 gu3 qun2 li4 ， gao1 lun4 man3 zhu1 sheng1 。
- ju4 fen4 shen1 gan1 jin4 ， nan2 pai2 yi4 chuan2 sheng1 。
- bao1 gong1 xing2 sheng4 zhao4 ， yi4 di4 jin4 wang2 jing1 。
- chi2 jie2 jiang1 xin1 ming4 ， zhe1 che1 jian4 zhong4 cheng2 。
- quan2 quan2 si1 yuan3 tuo1 ， ran3 ran3 ji2 xiu1 cheng2 。
- feng1 yang2 jing1 qi2 huo2 ， yun2 shou1 gu3 chui1 qing1 。
- shan1 chuan1 kai1 shuang3 qi4 ， cao3 mu4 you3 yu2 qing2 。
- xing2 jian4 tu2 yi2 cu4 ， yin2 hao2 si1 yu4 qing1 。
- yue4 wu2 jun1 mu4 lian4 ， qi2 lu3 le4 ben1 ying2 。
- wan4 li3 xuan1 cai2 li4 ， zhong1 chao2 yi3 ban4 ying2 。
- qian1 xie2 you2 you3 dai4 ， yu2 yi4 qi3 neng2 ping2 。
- qi4 shang4 xu1 jian1 ji4 ， mou2 zhong1 zan4 yang3 cheng2 。
- chen2 zhong1 fang1 wai4 jie4 ， an1 ke3 yi4 deng1 ying2 。

## 注释

## 译文

## 赏析
