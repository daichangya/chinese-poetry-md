---
id: wei-xiang-he-deng-she-ren-du-zhi-fu-bei-er-shi-yun
title: 和邓舍人读之罘碑二十韵
titlePinyin: he2 deng4 she4 ren2 du2 zhi1 fu2 bei1 er4 shi2 yun4
titleSlug: he-deng-she-ren-du-zhi-fu-bei-er-shi-yun
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 之罘之碑何所刻，昔者秦人纪秦德。
- 风锼日铄断璞昏，雨暴冰残老龟坼。
- 微芒遗字三四行，容易历年千五百。
- 文词事实可考求，赖有子长修简策。
- 始皇末年气益矜，轻视天下夸功名。
- 玉墀金户厌宫殿，不远万里为游行。
- 鼓钟帷帐不移徙，所至毫发皆如情。
- 温寒凊暑回造化，绝深度险安经营。
- 徐市卢生巧窥测，浪语神仙致君惑。
- 东巡亟欲见三山，从此海壖来辙迹。
- 神仙杳邈不可攀，六龙回首沧波碧。
- 从臣无以慰踌躇，请陈勋业刊诸石。
- 高文大句如形容，将以荣耀传无穷。
- 银钩玉箸勒未久，变故恍惚如飘风。
- 人心恚望鬼神怒，滈池神怪俄符同。
- 祸秦非胡日在国，长城未毕咸阳空。
- 空遗此石苍崖里，万古悠悠辨终始。
- 虽然篆刻半缺讹，至今不得藏虚美。
- 世人往往爱瑰奇，蜡泽松烟印之纸。
- 览观莫不哀所为，岂独玩焉而已矣。

## 拼音
- zhi1 fu2 zhi1 bei1 he2 suo3 ke4 ， xi1 zhe3 qin2 ren2 ji4 qin2 de2 。
- feng1 sou1 ri4 shuo4 duan4 pu2 hun1 ， yu3 bao4 bing1 can2 lao3 gui1 che4 。
- wei1 mang2 yi2 zi4 san1 si4 hang2 ， rong2 yi4 li4 nian2 qian1 wu3 bai3 。
- wen2 ci2 shi4 shi2 ke3 kao3 qiu2 ， lai4 you3 zi3 chang2 xiu1 jian3 ce4 。
- shi3 huang2 mo4 nian2 qi4 yi4 jin1 ， qing1 shi4 tian1 xia4 kua1 gong1 ming2 。
- yu4 chi2 jin1 hu4 yan4 gong1 dian4 ， bu4 yuan3 wan4 li3 wei4 you2 xing2 。
- gu3 zhong1 wei2 zhang4 bu4 yi2 xi3 ， suo3 zhi4 hao2 fa1 jie1 ru2 qing2 。
- wen1 han2 qing4 shu3 hui2 zao4 hua4 ， jue2 shen1 du4 xian3 an1 jing1 ying2 。
- xu2 shi4 lu2 sheng1 qiao3 kui1 ce4 ， lang4 yu3 shen2 xian1 zhi4 jun1 huo4 。
- dong1 xun2 ji2 yu4 jian4 san1 shan1 ， cong2 ci3 hai3 ruan2 lai2 zhe2 ji4 。
- shen2 xian1 yao3 miao3 bu4 ke3 pan1 ， liu4 long2 hui2 shou3 cang1 bo1 bi4 。
- cong2 chen2 wu2 yi3 wei4 chou2 chu2 ， qing3 chen2 xun1 ye4 kan1 zhu1 shi2 。
- gao1 wen2 da4 ju4 ru2 xing2 rong2 ， jiang1 yi3 rong2 yao4 chuan2 wu2 qiong2 。
- yin2 gou1 yu4 zhu4 le4 wei4 jiu3 ， bian4 gu4 huang3 hu1 ru2 piao1 feng1 。
- ren2 xin1 hui4 wang4 gui3 shen2 nu4 ， hao4 chi2 shen2 guai4 e2 fu2 tong2 。
- huo4 qin2 fei1 hu2 ri4 zai4 guo2 ， chang2 cheng2 wei4 bi4 xian2 yang2 kong1 。
- kong1 yi2 ci3 shi2 cang1 ya2 li3 ， wan4 gu3 you1 you1 bian4 zhong1 shi3 。
- sui1 ran2 zhuan4 ke4 ban4 que1 e2 ， zhi4 jin1 bu4 de2 cang2 xu1 mei3 。
- shi4 ren2 wang3 wang3 ai4 gui1 qi2 ， la4 ze2 song1 yan1 yin4 zhi1 zhi3 。
- lan3 guan1 mo4 bu4 ai1 suo3 wei4 ， qi3 du2 wan2 yan1 er2 yi3 yi3 。

## 注释

## 译文

## 赏析
