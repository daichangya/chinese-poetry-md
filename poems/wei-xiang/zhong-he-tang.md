---
id: wei-xiang-zhong-he-tang
title: 中和堂
titlePinyin: zhong1 he2 tang2
titleSlug: zhong-he-tang
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋阳远泛秋山色，越峤连云耸深碧。
- 廓然千里会一堂，势压全吴迥无敌。
- 古今贵耳不贵目，方丈蓬莱徒记籍。
- 安知严丽非壶中，登览浑疑脱尘迹。
- 芙蓉耐霜红两行，杉桧凌空翠千尺。
- 卷帘樽俎当清风，大白一飞群虑释。
- 烨烨辉光生旧榜，公以中和乐邦职。
- 又钦德操必有邻，朝夕堂阴看七石。

## 拼音
- qiu1 yang2 yuan3 fan4 qiu1 shan1 se4 ， yue4 qiao2 lian2 yun2 song3 shen1 bi4 。
- kuo4 ran2 qian1 li3 hui4 yi4 tang2 ， shi4 ya1 quan2 wu2 jiong3 wu2 di2 。
- gu3 jin1 gui4 er3 bu2 gui4 mu4 ， fang1 zhang4 peng2 lai2 tu2 ji4 ji2 。
- an1 zhi1 yan2 li4 fei1 hu2 zhong1 ， deng1 lan3 hun2 yi2 tuo1 chen2 ji4 。
- fu2 rong2 nai4 shuang1 hong2 liang3 hang2 ， shan1 gui4 ling2 kong1 cui4 qian1 chi3 。
- juan4 lian2 zun1 zu3 dang1 qing1 feng1 ， da4 bai2 yi4 fei1 qun2 lü4 shi4 。
- ye4 ye4 hui1 guang1 sheng1 jiu4 bang3 ， gong1 yi3 zhong1 he2 le4 bang1 zhi2 。
- you4 qin1 de2 cao1 bi4 you3 lin2 ， zhao1 xi1 tang2 yin1 kan4 qi1 shi2 。

## 注释

## 译文

## 赏析
