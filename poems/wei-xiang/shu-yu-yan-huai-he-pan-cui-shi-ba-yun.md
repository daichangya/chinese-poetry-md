---
id: wei-xiang-shu-yu-yan-huai-he-pan-cui-shi-ba-yun
title: 暑雨言怀和潘倅十八韵
titlePinyin: shu3 yu3 yan2 huai2 he2 pan1 cui4 shi2 ba1 yun4
titleSlug: shu-yu-yan-huai-he-pan-cui-shi-ba-yun
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暑雨应时至，年来民气和。
- 池塘假灔滪，畎亩小滹沱。
- 跧缩栖梁燕，淋浪贴水荷。
- 一番新涤垢，何处不盈科。
- 旦市犹无迹，寒门愈可罗。
- 庭柯均见濯，簷溜独成波。
- 猎子愁收弋，田翁喜荷蓑。
- 蜂衙忘刻候，蛙吹恣吟哦。
- 箧恨书生蠧，场忧麦化蛾。
- 凉风飒以度，清兴迥然多。
- 公退书帷寂，诗余道服拖。
- 虽非侔击玉，仅可比鸣鼍。
- 屡促低弦轸，频倾浊酒蠡。
- 自存惟浩气，兼养类菁莪。
- 衣葛疏仍补，羮藜淡不鹾。
- 百瓴舒足力，六字习心呵。
- 未有焚鱼兴，宁为扣角歌。
- 兹辰拜高咏，适足慰蹉跎。

## 拼音
- shu3 yu3 ying4 shi2 zhi4 ， nian2 lai2 min2 qi4 he2 。
- chi2 tang2 jia3 yan4 yu4 ， quan3 mu3 xiao3 hu1 tuo2 。
- quan2 suo1 qi1 liang2 yan4 ， lin2 lang4 tie1 shui3 he2 。
- yi4 fan1 xin1 di2 gou4 ， he2 chu4 bu4 ying2 ke1 。
- dan4 shi4 you2 wu2 ji4 ， han2 men2 yu4 ke3 luo2 。
- ting2 ke1 jun1 jian4 zhuo2 ， yan2 liu1 du2 cheng2 bo1 。
- lie4 zi3 chou2 shou1 yi4 ， tian2 weng1 xi3 he2 suo1 。
- feng1 ya2 wang4 ke4 hou4 ， wa1 chui1 zi4 yin2 e2 。
- qie4 hen4 shu1 sheng1 du4 ， chang3 you1 mai4 hua4 e2 。
- liang2 feng1 sa4 yi3 du4 ， qing1 xing1 jiong3 ran2 duo1 。
- gong1 tui4 shu1 wei2 ji4 ， shi1 yu2 dao4 fu2 tuo1 。
- sui1 fei1 mou2 ji1 yu4 ， jin3 ke3 bi3 ming2 tuo2 。
- lü3 cu4 di1 xian2 zhen3 ， pin2 qing1 zhuo2 jiu3 li2 。
- zi4 cun2 wei2 hao4 qi4 ， jian1 yang3 lei4 jing1 e2 。
- yi1 ge3 shu1 reng2 bu3 ， geng1 li2 dan4 bu4 cuo2 。
- bai3 ling2 shu1 zu2 li4 ， liu4 zi4 xi2 xin1 he1 。
- wei4 you3 fen2 yu2 xing1 ， ning2 wei4 kou4 jiao3 ge1 。
- zi1 chen2 bai4 gao1 yong3 ， shi4 zu2 wei4 cuo1 tuo2 。

## 注释

## 译文

## 赏析
