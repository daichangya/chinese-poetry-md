---
id: wei-xiang-shi-shi-dong
title: 石室洞
titlePinyin: shi2 shi4 dong4
titleSlug: shi-shi-dong
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天王峰南石室洞，怪特不与寻常同。
- 石门巉岩天所凿，门内夷旷驱车通。
- 偃然灵穴邃且广，步履出没忘西东。
- 其间异状多所类，悬乳往往成鼓钟。
- 龟头俯视露岩腹，寿与岁月应无穷。
- 团团一窍透千尺，天使日月光来容。
- 洞前佛氏殿阁峻，相直气象增其雄。
- 我为俗吏虽跼蹐，所至安肯遗幽踪。
- 金华灵岩著于婺，每越疆境为游从。
- 尝恨昔年之富川，便道不得寻龟峰。
- 尘怀不惬十余载，每见图画加忡忡。
- 去春来此路复过，篮舆暮触烟霭重。
- 纵观虽未尽吾兴，聊塞所欲平饥空。
- 到官萍邑已逾岁，坐拥民事劳颛蒙。
- 滞祛敝革固用日，佳趣不暇先牢笼。
- 称来公余得兹洞，疏爽为我开情悰。
- 金华龟峰虽未及，此地有此为难逢。
- 谩拈秃笔写白石，但记姓字于其中。
- 却登净宇祇独宿，蒲牢压旦还撞舂。
- 归鞭遽去有余约，后会结客临春风。

## 拼音
- tian1 wang2 feng1 nan2 shi2 shi4 dong4 ， guai4 te4 bu4 yu3 xun2 chang2 tong2 。
- shi2 men2 chan2 yan2 tian1 suo3 zao2 ， men2 nei4 yi2 kuang4 qu1 che1 tong1 。
- yan3 ran2 ling2 xue2 sui4 qie3 guang3 ， bu4 lü3 chu1 mo4 wang4 xi1 dong1 。
- qi2 jian1 yi4 zhuang4 duo1 suo3 lei4 ， xuan2 ru3 wang3 wang3 cheng2 gu3 zhong1 。
- gui1 tou2 fu3 shi4 lu4 yan2 fu4 ， shou4 yu3 sui4 yue4 ying4 wu2 qiong2 。
- tuan2 tuan2 yi2 qiao4 tou4 qian1 chi3 ， tian1 shi3 ri4 yue4 guang1 lai2 rong2 。
- dong4 qian2 fo2 shi4 dian4 ge2 jun4 ， xiang1 zhi2 qi4 xiang4 zeng1 qi2 xiong2 。
- wo3 wei4 su2 li4 sui1 ju2 ji2 ， suo3 zhi4 an1 ken3 yi2 you1 zong1 。
- jin1 hua2 ling2 yan2 zhu4 yu2 wu4 ， mei3 yue4 jiang1 jing4 wei4 you2 cong2 。
- chang2 hen4 xi1 nian2 zhi1 fu4 chuan1 ， bian4 dao4 bu4 de2 xun2 gui1 feng1 。
- chen2 huai2 bu2 qie4 shi2 yu2 zai3 ， mei3 jian4 tu2 hua4 jia1 chong1 chong1 。
- qu4 chun1 lai2 ci3 lu4 fu4 guo4 ， lan2 yu2 mu4 chu4 yan1 ai3 zhong4 。
- zong4 guan1 sui1 wei4 jin4 wu2 xing1 ， liao2 sai1 suo3 yu4 ping2 ji1 kong1 。
- dao4 guan1 ping2 yi4 yi3 yu2 sui4 ， zuo4 yong1 min2 shi4 lao2 zhuan1 meng2 。
- zhi4 qu1 bi4 ge2 gu4 yong4 ri4 ， jia1 qu4 bu4 xia2 xian1 lao2 long2 。
- cheng1 lai2 gong1 yu2 de2 zi1 dong4 ， shu1 shuang3 wei4 wo3 kai1 qing2 cong2 。
- jin1 hua2 gui1 feng1 sui1 wei4 ji2 ， ci3 di4 you3 ci3 wei2 nan2 feng2 。
- man4 nian1 tu1 bi3 xie3 bai2 shi2 ， dan4 ji4 xing4 zi4 yu2 qi2 zhong1 。
- que4 deng1 jing4 yu3 qi2 du2 su4 ， pu2 lao2 ya1 dan4 hai2 zhuang4 chong1 。
- gui1 bian1 ju4 qu4 you3 yu2 yue1 ， hou4 hui4 jie2 ke4 lin2 chun1 feng1 。

## 注释

## 译文

## 赏析
