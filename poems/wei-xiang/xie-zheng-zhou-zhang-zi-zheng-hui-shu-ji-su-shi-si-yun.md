---
id: wei-xiang-xie-zheng-zhou-zhang-zi-zheng-hui-shu-ji-su-shi-si-yun
title: 谢郑州张资政惠书寄酥十四韵
titlePinyin: xie4 zheng4 zhou1 zhang1 zi1 zheng4 hui4 shu1 ji4 su1 shi2 si4 yun4
titleSlug: xie-zheng-zhou-zhang-zi-zheng-hui-shu-ji-su-shi-si-yun
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峥嵘岁律垂更旧，芜室萧然度清昼。
- 追想牙旌欲首途，策羸取别尝重复。
- 踌躇去德不胜情，归迫严𬮱仅能走。
- 歘惊霜月再弦望，西向拳拳使心疚。
- 心之疚兮日益深，使者踵门书忽授。
- 灿然诲语盈累幅，字字𪸩华敌琼琇。
- 殷勤睠与奚所贻，纸尾复题酥以侑。
- 开缄珍视未敢尝，捧重临风且三嗅。
- 初疑黄玉可如泥，和以露华凝不溜。
- 又讶仙膏久炼成，自有光芒发昏瞀。
- 轻言岂学陆机对，以况莼羮一何谬。
- 依稀乳酒下青云，诗慕少陵惭浅陋。
- 汪洋惠意不可酬，匕箸姑停聊密覆。
- 留向春朝助后觞，却望台星祝公寿。

## 拼音
- zheng1 rong2 sui4 lü4 chui2 geng4 jiu4 ， wu2 shi4 xiao1 ran2 du4 qing1 zhou4 。
- zhui1 xiang3 ya2 jing1 yu4 shou3 tu2 ， ce4 lei2 qu3 bie2 chang2 chong2 fu4 。
- chou2 chu2 qu4 de2 bu2 sheng4 qing2 ， gui1 po4 yan2 yin1 jin3 neng2 zou3 。
- xu1 jing1 shuang1 yue4 zai4 xian2 wang4 ， xi1 xiang4 quan2 quan2 shi3 xin1 jiu4 。
- xin1 zhi1 jiu4 xi1 ri4 yi4 shen1 ， shi3 zhe3 zhong3 men2 shu1 hu1 shou4 。
- can4 ran2 hui4 yu3 ying2 lei4 fu2 ， zi4 zi4 𪸩 hua2 di2 qiong2 xiu4 。
- yin1 qin2 juan4 yu3 xi1 suo3 yi2 ， zhi3 wei3 fu4 ti2 su1 yi3 you4 。
- kai1 jian1 zhen1 shi4 wei4 gan3 chang2 ， peng3 zhong4 lin2 feng1 qie3 san1 xiu4 。
- chu1 yi2 huang2 yu4 ke3 ru2 ni2 ， he2 yi3 lu4 hua2 ning2 bu4 liu1 。
- you4 ya4 xian1 gao1 jiu3 lian4 cheng2 ， zi4 you3 guang1 mang2 fa1 hun1 mao4 。
- qing1 yan2 qi3 xue2 lu4 ji1 dui4 ， yi3 kuang4 chun2 geng1 yi4 he2 miu4 。
- yi1 xi1 ru3 jiu3 xia4 qing1 yun2 ， shi1 mu4 shao3 ling2 can2 qian3 lou4 。
- wang1 yang2 hui4 yi4 bu4 ke3 chou2 ， bi3 zhu4 gu1 ting2 liao2 mi4 fu4 。
- liu2 xiang4 chun1 chao2 zhu4 hou4 shang1 ， que4 wang4 tai2 xing1 zhu4 gong1 shou4 。

## 注释

## 译文

## 赏析
