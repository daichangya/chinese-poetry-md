---
id: wei-xiang-chan-long
title: 谗龙
titlePinyin: chan2 long2
titleSlug: chan-long
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 退之昔日谗风伯，今日吾友谗应龙。
- 应龙闻之两耳卓，急卷海水飞长空。
- 阴云曀曀为后先，变化赫日成昏曚。
- 田间槁穗有生意，虢子属纩卢医逢。
- 望霓万口动一喜，往往备赛求豜𫎆。
- 顷之气象复舒霁，飘洒尚不遭溟蒙。
- 龙乎奚尔不努力，遽若有禀还收踪。
- 天岂虐斯民，不欲为年丰。
- 林林未必皆咎戾，必有任责当其凶。
- 蕲君勿龙谗，谗龙非无从。
- 旱干水溢各有召，应答不谬如洪钟。
- 昭昭之鉴明且威，讵敢旷久而忘功。
- 一欲窃弄权，霶霈私群农。
- 震怒起旋踵，葅醢灾谁躬。
- 慎无凝土像夭矫，昼夜狂舞青衣童。
- 精诚修警感毕听，朝暮膏泽盈寰中。

## 拼音
- tui4 zhi1 xi1 ri4 chan2 feng1 bo2 ， jin1 ri4 wu2 you3 chan2 ying4 long2 。
- ying4 long2 wen2 zhi1 liang3 er3 zhuo2 ， ji2 juan4 hai3 shui3 fei1 chang2 kong1 。
- yin1 yun2 yi4 yi4 wei4 hou4 xian1 ， bian4 hua4 he4 ri4 cheng2 hun1 meng2 。
- tian2 jian1 gao3 sui4 you3 sheng1 yi4 ， guo2 zi3 shu3 kuang4 lu2 yi1 feng2 。
- wang4 ni2 wan4 kou3 dong4 yi4 xi3 ， wang3 wang3 bei4 sai4 qiu2 jian1 𫎆 。
- qing3 zhi1 qi4 xiang4 fu4 shu1 ji4 ， piao1 sa3 shang4 bu4 zao1 ming2 meng2 。
- long2 hu1 xi1 er3 bu4 nu3 li4 ， ju4 ruo4 you3 bing3 hai2 shou1 zong1 。
- tian1 qi3 nüe4 si1 min2 ， bu2 yu4 wei4 nian2 feng1 。
- lin2 lin2 wei4 bi4 jie1 jiu4 li4 ， bi4 you3 ren4 ze2 dang1 qi2 xiong1 。
- qi2 jun1 wu4 long2 chan2 ， chan2 long2 fei1 wu2 cong2 。
- han4 gan1 shui3 yi4 ge4 you3 zhao4 ， ying4 da2 bu2 miu4 ru2 hong2 zhong1 。
- zhao1 zhao1 zhi1 jian4 ming2 qie3 wei1 ， ju4 gan3 kuang4 jiu3 er2 wang4 gong1 。
- yi2 yu4 qie4 nong4 quan2 ， pang1 pei4 si1 qun2 nong2 。
- zhen4 nu4 qi3 xuan2 zhong3 ， zu1 hai3 zai1 shui2 gong1 。
- shen4 wu2 ning2 tu3 xiang4 yao1 jiao3 ， zhou4 ye4 kuang2 wu3 qing1 yi1 tong2 。
- jing1 cheng2 xiu1 jing3 gan3 bi4 ting1 ， chao2 mu4 gao1 ze2 ying2 huan2 zhong1 。

## 注释

## 译文

## 赏析
