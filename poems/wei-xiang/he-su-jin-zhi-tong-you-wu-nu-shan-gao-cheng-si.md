---
id: wei-xiang-he-su-jin-zhi-tong-you-wu-nu-shan-gao-cheng-si
title: 和苏进之同游乌奴山告成寺
titlePinyin: he2 su1 jin4 zhi1 tong2 you2 wu1 nu2 shan1 gao4 cheng2 si4
titleSlug: he-su-jin-zhi-tong-you-wu-nu-shan-gao-cheng-si
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长风掠疏林，残叶何凄凄。
- 浮云带远山，半压愁眉低。
- 纵游乌奴寺，乃在嘉陵西。
- 嘉陵清且湍，依约剡中溪。
- 十月未成梁，傍舟祛挈提。
- 篙工上下手，往往咍州犂。
- 系缆即肩舁，踏石避角圭。
- 诘屈上嵯峨，恍若登云梯。
- 下视飞鸟背，仰听惊猿啼。
- 参差列佳境，画幅展不齐。
- 峥嵘楼殿雄，势欲凌烟霓。
- 香穗暗金像，岚光映璇题。
- 宝函发神翰，熣灿壁与奎。
- 圣言远如天，至理岂易稽。
- 洗目幸荣观，讵止徒攀跻。
- 四座敬无哗，寂默桃李蹊。
- 遗韶动众听，司南警群迷。
- 兹辰尤乐只，并合又将暌。
- 鹏抟九万程，鹪鹩一枝栖。
- 其适固均耳，安中养天倪。

## 拼音
- chang2 feng1 lüe4 shu1 lin2 ， can2 ye4 he2 qi1 qi1 。
- fu2 yun2 dai4 yuan3 shan1 ， ban4 ya1 chou2 mei2 di1 。
- zong4 you2 wu1 nu2 si4 ， nai3 zai4 jia1 ling2 xi1 。
- jia1 ling2 qing1 qie3 tuan1 ， yi1 yue1 yan3 zhong1 xi1 。
- shi2 yue4 wei4 cheng2 liang2 ， bang4 zhou1 qu1 qie4 ti2 。
- gao1 gong1 shang4 xia4 shou3 ， wang3 wang3 hai1 zhou1 li2 。
- xi4 lan3 ji2 jian1 yu2 ， ta4 shi2 bi4 jiao3 gui1 。
- jie2 qu1 shang4 cuo2 e2 ， huang3 ruo4 deng1 yun2 ti1 。
- xia4 shi4 fei1 niao3 bei4 ， yang3 ting1 jing1 yuan2 ti2 。
- cen1 ci1 lie4 jia1 jing4 ， hua4 fu2 zhan3 bu4 qi2 。
- zheng1 rong2 lou2 dian4 xiong2 ， shi4 yu4 ling2 yan1 ni2 。
- xiang1 sui4 an4 jin1 xiang4 ， lan2 guang1 ying4 xuan2 ti2 。
- bao3 han2 fa1 shen2 han4 ， cui3 can4 bi4 yu3 kui2 。
- sheng4 yan2 yuan3 ru2 tian1 ， zhi4 li3 qi3 yi4 ji1 。
- xi3 mu4 xing4 rong2 guan1 ， ju4 zhi3 tu2 pan1 ji1 。
- si4 zuo4 jing4 wu2 hua2 ， ji4 mo4 tao2 li3 qi1 。
- yi2 shao2 dong4 zhong4 ting1 ， si1 nan2 jing3 qun2 mi2 。
- zi1 chen2 you2 le4 zhi1 ， bing4 he2 you4 jiang1 kui2 。
- peng2 tuan2 jiu3 wan4 cheng2 ， jiao1 liao2 yi4 zhi1 qi1 。
- qi2 shi4 gu4 jun1 er3 ， an1 zhong1 yang3 tian1 ni2 。

## 注释

## 译文

## 赏析
