---
id: wei-xiang-he-li-bu-su-shang-shu-zhi-gua
title: 和礼部苏尚书穉栝
titlePinyin: he2 li3 bu4 su1 shang4 shu1 zhi4 gua1
titleSlug: he-li-bu-su-shang-shu-zhi-gua
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渊明植五柳，万古清风传。
- 子猷种修竹，幽况亦飘然。
- 峥嵘韩退之，甘受庭楸牵。
- 由来高爽姿，气欲凌云烟。
- 嗜好脱凡近，孰能窥后先。
- 岳岳尚书公，声华天下贤。
- 仪曹经昼闲，春日方暄妍。
- 不思葩蘤妖，惟喜操节坚。
- 呼工斩恶木，买松种堂前。
- 培溉劳朝夕，霜雪期千年。
- 北垣有余地，虚锸徒自怜。
- 名卿送珍材，类至诚所缘。
- 穉栝仅逾尺，标致怀参天。
- 拱把念所养，扶持必周旋。
- 孤根旧土随，不使知其迁。
- 逡巡十旬浃，生意何鲜鲜。
- 栋梁他日功，顾遇此辰偏。
- 清诗为题品，光芒耀星躔。
- 栝荣诗不朽，流芳共绵延。
- 后来戒翦伐，当继甘棠篇。

## 拼音
- yuan1 ming2 zhi2 wu3 liu3 ， wan4 gu3 qing1 feng1 chuan2 。
- zi3 you2 zhong3 xiu1 zhu2 ， you1 kuang4 yi4 piao1 ran2 。
- zheng1 rong2 han2 tui4 zhi1 ， gan1 shou4 ting2 qiu1 qian1 。
- you2 lai2 gao1 shuang3 zi1 ， qi4 yu4 ling2 yun2 yan1 。
- shi4 hao4 tuo1 fan2 jin4 ， shu2 neng2 kui1 hou4 xian1 。
- yue4 yue4 shang4 shu1 gong1 ， sheng1 hua2 tian1 xia4 xian2 。
- yi2 cao2 jing1 zhou4 xian2 ， chun1 ri4 fang1 xuan1 yan2 。
- bu4 si1 pa1 hua1 yao1 ， wei2 xi3 cao1 jie2 jian1 。
- hu1 gong1 zhan3 e4 mu4 ， mai3 song1 zhong3 tang2 qian2 。
- pei2 gai4 lao2 zhao1 xi1 ， shuang1 xue3 qi1 qian1 nian2 。
- bei3 yuan2 you3 yu2 di4 ， xu1 cha1 tu2 zi4 lian2 。
- ming2 qing1 song4 zhen1 cai2 ， lei4 zhi4 cheng2 suo3 yuan2 。
- zhi4 gua1 jin3 yu2 chi3 ， biao1 zhi4 huai2 can1 tian1 。
- gong3 ba3 nian4 suo3 yang3 ， fu2 chi2 bi4 zhou1 xuan2 。
- gu1 gen1 jiu4 tu3 sui2 ， bu4 shi3 zhi1 qi2 qian1 。
- qun1 xun2 shi2 xun2 jia1 ， sheng1 yi4 he2 xian1 xian1 。
- dong4 liang2 ta1 ri4 gong1 ， gu4 yu4 ci3 chen2 pian1 。
- qing1 shi1 wei4 ti2 pin3 ， guang1 mang2 yao4 xing1 chan2 。
- gua1 rong2 shi1 bu4 xiu3 ， liu2 fang1 gong4 mian2 yan2 。
- hou4 lai2 jie4 jian3 fa2 ， dang1 ji4 gan1 tang2 pian1 。

## 注释

## 译文

## 赏析
