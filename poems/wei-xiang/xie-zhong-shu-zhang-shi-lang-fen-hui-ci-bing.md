---
id: wei-xiang-xie-zhong-shu-zhang-shi-lang-fen-hui-ci-bing
title: 谢中书张侍郎分惠赐冰
titlePinyin: xie4 zhong1 shu1 zhang1 shi4 lang2 fen1 hui4 ci4 bing1
titleSlug: xie-zhong-shu-zhang-shi-lang-fen-hui-ci-bing
author: 韦骧
authorPinyin: wei2 xiang1
authorSlug: wei-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蒸云炽结炎威稔，紫禁传宣驰内品。
- 颁冰首及辅臣家，三伏歘成秋气凛。
- 寒光莹澈带恩辉，圭角峥嵘出天禀。
- 红尘不敢傍朱门，溽暑何由近华寝。
- 无瑕独惬水精盘，荐冷潜被文石枕。
- 池凤应思引轻喙，鼎梅亦觊清余餁。
- 蜗庐穷处厌烦酷，嘉惠分沾幸尤甚。
- 儿童惊目且相懽，蝇蚋窜身宁自审。
- 荷公借润变焦枯，食蘖肺肠方渴饮。
- 强持累句冒钧衡，深愧才华非鲍沈。

## 拼音
- zheng1 yun2 chi4 jie2 yan2 wei1 ren3 ， zi3 jin4 chuan2 xuan1 chi2 nei4 pin3 。
- ban1 bing1 shou3 ji2 fu3 chen2 jia1 ， san1 fu2 xu1 cheng2 qiu1 qi4 lin3 。
- han2 guang1 ying2 che4 dai4 en1 hui1 ， gui1 jiao3 zheng1 rong2 chu1 tian1 bing3 。
- hong2 chen2 bu4 gan3 bang4 zhu1 men2 ， ru4 shu3 he2 you2 jin4 hua2 qin3 。
- wu2 xia2 du2 qie4 shui3 jing1 pan2 ， jian4 leng3 qian2 bei4 wen2 shi2 zhen3 。
- chi2 feng4 ying4 si1 yin3 qing1 hui4 ， ding3 mei2 yi4 ji4 qing1 yu2 ren4 。
- wo1 lu2 qiong2 chu4 yan4 fan2 ku4 ， jia1 hui4 fen1 zhan1 xing4 you2 shen4 。
- er2 tong2 jing1 mu4 qie3 xiang1 huan1 ， ying2 rui4 cuan4 shen1 ning2 zi4 shen3 。
- he2 gong1 jie4 run4 bian4 jiao1 ku1 ， shi2 nie4 fei4 chang2 fang1 ke3 yin3 。
- qiang2 chi2 lei4 ju4 mao4 jun1 heng2 ， shen1 kui4 cai2 hua2 fei1 bao4 shen3 。

## 注释

## 译文

## 赏析
