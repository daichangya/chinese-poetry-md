---
id: li-shi-ti-jin-ma-bi-ji-shen-ci
title: 题金马碧鸡神祠
titlePinyin: ti2 jin1 ma3 bi4 ji1 shen2 ci2
titleSlug: ti-jin-ma-bi-ji-shen-ci
author: 李石
authorPinyin: li3 shi2
authorSlug: li-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 持节使者来自天，玉皇遣问金碧仙。
- 蜀山嵯峨九折外，琼楼绛阙迷风烟。
- 𬴂𬴂蹴踏长楸道，喔喔下鸣芝草田。
- 汉家一瑞恐难致，杀人自要身长年。
- 麒麟凤凰不知爱，僊物未忍随拘牵。
- 至今滇昆水含怒，怒迸海脉浮平川。
- 资中男子文章伯，执笔金銮殿中客。
- 碧鸡飞去却飞来，此地遂为金马宅。

## 拼音
- chi2 jie2 shi3 zhe3 lai2 zi4 tian1 ， yu4 huang2 qian3 wen4 jin1 bi4 xian1 。
- shu3 shan1 cuo2 e2 jiu3 zhe2 wai4 ， qiong2 lou2 jiang4 que1 mi2 feng1 yan1 。
- fei1 fei1 cu4 ta4 chang2 qiu1 dao4 ， wo1 wo1 xia4 ming2 zhi1 cao3 tian2 。
- han4 jia1 yi2 rui4 kong3 nan2 zhi4 ， sha1 ren2 zi4 yao4 shen1 chang2 nian2 。
- qi2 lin2 feng4 huang2 bu4 zhi1 ai4 ， xian1 wu4 wei4 ren3 sui2 ju1 qian1 。
- zhi4 jin1 dian1 kun1 shui3 han2 nu4 ， nu4 beng4 hai3 mai4 fu2 ping2 chuan1 。
- zi1 zhong1 nan2 zi3 wen2 zhang1 bo2 ， zhi2 bi3 jin1 luan2 dian4 zhong1 ke4 。
- bi4 ji1 fei1 qu4 que4 fei1 lai2 ， ci3 di4 sui4 wei4 jin1 ma3 zhai2 。

## 注释

## 译文

## 赏析
