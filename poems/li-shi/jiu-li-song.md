---
id: li-shi-jiu-li-song
title: 九里松
titlePinyin: jiu3 li3 song1
titleSlug: jiu-li-song
author: 李石
authorPinyin: li3 shi2
authorSlug: li-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 荷花湖上船，松影沙外渡。
- 松行又九里，凉藓引深步。
- 石桥枕溪斜，中有入山路。
- 意行忘屈曲，拄杖扣层户。
- 入门已欣然，但恐所见阻。
- 更须上高楼，霁影蒙薄雾。
- 急风层巅起，雾破山缺处。
- 青林一点明，炯炯白鸟度。
- 独坐不须禅，山水得妙悟。

## 拼音
- he2 hua1 hu2 shang4 chuan2 ， song1 ying3 sha1 wai4 du4 。
- song1 xing2 you4 jiu3 li3 ， liang2 xian3 yin3 shen1 bu4 。
- shi2 qiao2 zhen3 xi1 xie2 ， zhong1 you3 ru4 shan1 lu4 。
- yi4 xing2 wang4 qu1 qu3 ， zhu3 zhang4 kou4 ceng2 hu4 。
- ru4 men2 yi3 xin1 ran2 ， dan4 kong3 suo3 jian4 zu3 。
- geng4 xu1 shang4 gao1 lou2 ， ji4 ying3 meng2 bo2 wu4 。
- ji2 feng1 ceng2 dian1 qi3 ， wu4 po4 shan1 que1 chu4 。
- qing1 lin2 yi4 dian3 ming2 ， jiong3 jiong3 bai2 niao3 du4 。
- du2 zuo4 bu4 xu1 chan2 ， shan1 shui3 de2 miao4 wu4 。

## 注释

## 译文

## 赏析
