---
id: li-shi-ci-yun-zhao-yan-fu-bai-liang-ti-song-zhang-dao-lu
title: 次韵赵彦肤柏梁体送张道录
titlePinyin: ci4 yun4 zhao4 yan4 fu1 bai3 liang2 ti3 song4 zhang1 dao4 lu4
titleSlug: ci-yun-zhao-yan-fu-bai-liang-ti-song-zhang-dao-lu
author: 李石
authorPinyin: li3 shi2
authorSlug: li-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 烊铜作梁剑栈编，峡江百丈青云缘。
- 峡山鸟道飞翩翩，蜀仙自得壶中天。
- 丈人口诀谁与传，青城一炷心香烟。
- 萦藤络蔓紫翠牵，清河炼师天上仙。
- 玉华楼高瞰平川，白日下界黑鬼缠。
- 帝曰汝往予详延，鼎转九丹书八篇。
- 清风来翔明月前，夏日不暍冬不绵。
- 青骡白鹤忘岁年，是家仙种张祖先。
- 椒子红熟丹浴泉，酿成白酒斗十千。
- 先生日日贪醉眠，为我寄语来日边。

## 拼音
- yang4 tong2 zuo4 liang2 jian4 zhan4 bian1 ， xia2 jiang1 bai3 zhang4 qing1 yun2 yuan2 。
- xia2 shan1 niao3 dao4 fei1 pian1 pian1 ， shu3 xian1 zi4 de2 hu2 zhong1 tian1 。
- zhang4 ren2 kou3 jue2 shui2 yu3 chuan2 ， qing1 cheng2 yi2 zhu4 xin1 xiang1 yan1 。
- ying2 teng2 luo4 man4 zi3 cui4 qian1 ， qing1 he2 lian4 shi1 tian1 shang4 xian1 。
- yu4 hua2 lou2 gao1 kan4 ping2 chuan1 ， bai2 ri4 xia4 jie4 hei1 gui3 chan2 。
- di4 yue1 ru3 wang3 yu3 xiang2 yan2 ， ding3 zhuan3 jiu3 dan1 shu1 ba1 pian1 。
- qing1 feng1 lai2 xiang2 ming2 yue4 qian2 ， xia4 ri4 bu4 ye1 dong1 bu4 mian2 。
- qing1 luo2 bai2 he4 wang4 sui4 nian2 ， shi4 jia1 xian1 zhong3 zhang1 zu3 xian1 。
- jiao1 zi3 hong2 shu2 dan1 yu4 quan2 ， niang4 cheng2 bai2 jiu3 dou4 shi2 qian1 。
- xian1 sheng1 ri4 ri4 tan1 zui4 mian2 ， wei4 wo3 ji4 yu3 lai2 ri4 bian1 。

## 注释

## 译文

## 赏析
