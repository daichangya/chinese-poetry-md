---
id: li-shi-wen-zhao-you-fang-qi-qin
title: 问赵有方乞琴
titlePinyin: wen4 zhao4 you3 fang1 qi3 qin2
titleSlug: wen-zhao-you-fang-qi-qin
author: 李石
authorPinyin: li3 shi2
authorSlug: li-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公子年时尚奇伟，大剑横腰发冲起。
- 自言学道晚有得，心静无波古潭水。
- 平戎万卷喑不吐，蟠向胸中作宫征。
- 眼明惯识峄阳材，手制教成古绿绮。
- 人生会费几两屐，巧处才容一张纸。
- 许多黑瘦肯忍饥，枵腹悲鸣聒人耳。
- 公子公子赠我来，明珠白璧遭沉埋。
- 我家老马解仰秣，渠家煮鹤充枯柴。

## 拼音
- gong1 zi3 nian2 shi2 shang4 qi2 wei3 ， da4 jian4 heng2 yao1 fa1 chong1 qi3 。
- zi4 yan2 xue2 dao4 wan3 you3 de2 ， xin1 jing4 wu2 bo1 gu3 tan2 shui3 。
- ping2 rong2 wan4 juan4 yin1 bu4 tu3 ， pan2 xiang4 xiong1 zhong1 zuo4 gong1 zheng1 。
- yan3 ming2 guan4 shi2 yi4 yang2 cai2 ， shou3 zhi4 jiao4 cheng2 gu3 lü4 qi3 。
- ren2 sheng1 hui4 fei4 ji3 liang3 ji1 ， qiao3 chu4 cai2 rong2 yi4 zhang1 zhi3 。
- xu3 duo1 hei1 shou4 ken3 ren3 ji1 ， xiao1 fu4 bei1 ming2 guo1 ren2 er3 。
- gong1 zi3 gong1 zi3 zeng4 wo3 lai2 ， ming2 zhu1 bai2 bi4 zao1 chen2 mai2 。
- wo3 jia1 lao3 ma3 jie3 yang3 mo4 ， qu2 jia1 zhu3 he4 chong1 ku1 chai2 。

## 注释

## 译文

## 赏析
