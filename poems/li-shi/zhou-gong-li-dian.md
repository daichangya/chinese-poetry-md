---
id: li-shi-zhou-gong-li-dian
title: 周公礼殿
titlePinyin: zhou1 gong1 li3 dian4
titleSlug: zhou-gong-li-dian
author: 李石
authorPinyin: li3 shi2
authorSlug: li-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀侯作頖锦水湄，先圣先师同此室。
- 巍然夫子据此座，殿以周公名自昔。
- 圣人两两如一家，均是周人先后出。
- 想见东家中夜梦，犹与公孙同衮舄。
- 斯文授受乃关天，不为汉唐加损益。
- 我时来视俎豆事，重是汉人斤斧迹。
- 汉宫制度九天上，散落人间此其一。
- 多因丰屋起戎心，独此数椽绵岁历。
- 规模𡺑嵲东鲁似，气象缥缈西岷敌。
- 竹松犹是斯干诗，风雨方知隆栋吉。
- 虽然汉献来至今，阅世已多驹过隙。
- 中间岂无鸟鼠虑，妙斵不知难辄易。
- 工师不揆乱如麻，敢向般门言匠石。
- 诗书譬彼尚阙文，后学如何补遗逸。
- 祖龙非意窃登床，蝌蚪有心来坏壁。
- 旧章仅在命如丝，谁勒吾诗胜丹漆。

## 拼音
- shu3 hou2 zuo4 pan4 jin3 shui3 mei2 ， xian1 sheng4 xian1 shi1 tong2 ci3 shi4 。
- wei1 ran2 fu1 zi3 ju4 ci3 zuo4 ， dian4 yi3 zhou1 gong1 ming2 zi4 xi1 。
- sheng4 ren2 liang3 liang3 ru2 yi1 jia1 ， jun1 shi4 zhou1 ren2 xian1 hou4 chu1 。
- xiang3 jian4 dong1 jia1 zhong1 ye4 meng4 ， you2 yu3 gong1 sun1 tong2 gun3 xi4 。
- si1 wen2 shou4 shou4 nai3 guan1 tian1 ， bu2 wei4 han4 tang2 jia1 sun3 yi4 。
- wo3 shi2 lai2 shi4 zu3 dou4 shi4 ， zhong4 shi4 han4 ren2 jin1 fu3 ji4 。
- han4 gong1 zhi4 du4 jiu3 tian1 shang4 ， san4 luo4 ren2 jian1 ci3 qi2 yi1 。
- duo1 yin1 feng1 wu1 qi3 rong2 xin1 ， du2 ci3 shu4 chuan2 mian2 sui4 li4 。
- gui1 mo2 𡺑 nie4 dong1 lu3 si4 ， qi4 xiang4 piao1 miao3 xi1 min2 di2 。
- zhu2 song1 you2 shi4 si1 gan1 shi1 ， feng1 yu3 fang1 zhi1 long2 dong4 ji2 。
- sui1 ran2 han4 xian4 lai2 zhi4 jin1 ， yue4 shi4 yi3 duo1 ju1 guo4 xi4 。
- zhong1 jian1 qi3 wu2 niao3 shu3 lü4 ， miao4 zhuo2 bu4 zhi1 nan2 zhe2 yi4 。
- gong1 shi1 bu4 kui2 luan4 ru2 ma2 ， gan3 xiang4 ban1 men2 yan2 jiang4 shi2 。
- shi1 shu1 pi4 bi3 shang4 que1 wen2 ， hou4 xue2 ru2 he2 bu3 yi2 yi4 。
- zu3 long2 fei1 yi4 qie4 deng1 chuang2 ， ke1 dou3 you3 xin1 lai2 huai4 bi4 。
- jiu4 zhang1 jin3 zai4 ming4 ru2 si1 ， shui2 le4 wu2 shi1 sheng4 dan1 qi1 。

## 注释

## 译文

## 赏析
