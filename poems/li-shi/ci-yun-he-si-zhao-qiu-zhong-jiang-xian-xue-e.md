---
id: li-shi-ci-yun-he-si-zhao-qiu-zhong-jiang-xian-xue-e
title: 次韵何思召求中江县学额
titlePinyin: ci4 yun4 he2 si1 zhao4 qiu2 zhong1 jiang1 xian4 xue2 e2
titleSlug: ci-yun-he-si-zhao-qiu-zhong-jiang-xian-xue-e
author: 李石
authorPinyin: li3 shi2
authorSlug: li-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九州多士各有贡，大小之物随土宜。
- 养材学校此其本，背本逐末宁不悲。
- 偏将土木奉释老，尽室奔走愚无知。
- 君子居乡有宓贱，小人愿学如樊迟。
- 圣门二者今战胜，文星不用天盘推。
- 一朝化出孔子庙，唾手如有神明司。
- 文翁以来节度府，羽翼此邑天西维。
- 春秋俎豆列二祀，昼夜几砚严十师。
- 荀卿许从异户入，子贡只得肩墙窥。
- 我生一官五讲席，所至冻雀栖寒枝。
- 自从上庠吏外学，行德自谓心无欺。
- 眼看旄头拂紫彗，左文右武今何时。
- 涂侯居乡足领袖，金橐相与倾其私。
- 自闻盛事喜欲舞，出力敢后吾人期。
- 黄庭细书不足道，笼鹅尚可寻羲之。
- 澹台斩龙由搏虎，书成有似二子为。
- 高山仰止不无意，鹏翼九万云天垂。

## 拼音
- jiu3 zhou1 duo1 shi4 ge4 you3 gong4 ， da4 xiao3 zhi1 wu4 sui2 tu3 yi2 。
- yang3 cai2 xue2 xiao4 ci3 qi2 ben3 ， bei4 ben3 zhu2 mo4 ning2 bu4 bei1 。
- pian1 jiang1 tu3 mu4 feng4 shi4 lao3 ， jin4 shi4 ben1 zou3 yu2 wu2 zhi1 。
- jun1 zi3 ju1 xiang1 you3 mi4 jian4 ， xiao3 ren2 yuan4 xue2 ru2 fan2 chi2 。
- sheng4 men2 er4 zhe3 jin1 zhan4 sheng4 ， wen2 xing1 bu2 yong4 tian1 pan2 tui1 。
- yi4 chao2 hua4 chu1 kong3 zi3 miao4 ， tuo4 shou3 ru2 you3 shen2 ming2 si1 。
- wen2 weng1 yi3 lai2 jie2 du4 fu3 ， yu3 yi4 ci3 yi4 tian1 xi1 wei2 。
- chun1 qiu1 zu3 dou4 lie4 er4 si4 ， zhou4 ye4 ji3 yan4 yan2 shi2 shi1 。
- xun2 qing1 xu3 cong2 yi4 hu4 ru4 ， zi3 gong4 zhi1 de2 jian1 qiang2 kui1 。
- wo3 sheng1 yi4 guan1 wu3 jiang3 xi2 ， suo3 zhi4 dong4 que4 qi1 han2 zhi1 。
- zi4 cong2 shang4 xiang2 li4 wai4 xue2 ， xing2 de2 zi4 wei4 xin1 wu2 qi1 。
- yan3 kan4 mao2 tou2 fu2 zi3 hui4 ， zuo3 wen2 you4 wu3 jin1 he2 shi2 。
- tu2 hou2 ju1 xiang1 zu2 ling3 xiu4 ， jin1 tuo2 xiang1 yu3 qing1 qi2 si1 。
- zi4 wen2 sheng4 shi4 xi3 yu4 wu3 ， chu1 li4 gan3 hou4 wu2 ren2 qi1 。
- huang2 ting2 xi4 shu1 bu4 zu2 dao4 ， long2 e2 shang4 ke3 xun2 xi1 zhi1 。
- dan4 tai2 zhan3 long2 you2 bo2 hu3 ， shu1 cheng2 you3 si4 er4 zi3 wei4 。
- gao1 shan1 yang3 zhi3 bu4 wu2 yi4 ， peng2 yi4 jiu3 wan4 yun2 tian1 chui2 。

## 注释

## 译文

## 赏析
