---
id: li-shi-zhi-cao
title: 芝草
titlePinyin: zhi1 cao3
titleSlug: zhi-cao
author: 李石
authorPinyin: li3 shi2
authorSlug: li-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 边上秋风生，众芳感萧瑟。
- 何由九地底，一气回暖脉。
- 官居类僧坊，忽有芝草坼。
- 骈跗间红紫，合盖晕黄白。
- 秋菌苦争气，渠自凡眼窄。
- 此理岂人为，信我匪天厄。
- 年余窃边廪，菜饱固不择。
- 谬政鬼所笑，敢望神意格。
- 山中合欢桃，陇上六歧麦。
- 一年获三瑞，助我动行色。
- 归来及受厘，借口缓诛责。
- 从今归商山，举手谢樵客。

## 拼音
- bian1 shang4 qiu1 feng1 sheng1 ， zhong4 fang1 gan3 xiao1 se4 。
- he2 you2 jiu3 di4 di3 ， yi2 qi4 hui2 nuan3 mai4 。
- guan1 ju1 lei4 seng1 fang1 ， hu1 you3 zhi1 cao3 che4 。
- pian2 fu1 jian1 hong2 zi3 ， he2 gai4 yun1 huang2 bai2 。
- qiu1 jun1 ku3 zheng1 qi4 ， qu2 zi4 fan2 yan3 zhai3 。
- ci3 li3 qi3 ren2 wei2 ， xin4 wo3 fei3 tian1 e4 。
- nian2 yu2 qie4 bian1 lin3 ， cai4 bao3 gu4 bu4 ze2 。
- miu4 zheng4 gui3 suo3 xiao4 ， gan3 wang4 shen2 yi4 ge2 。
- shan1 zhong1 he2 huan1 tao2 ， long3 shang4 liu4 qi2 mai4 。
- yi4 nian2 huo4 san1 rui4 ， zhu4 wo3 dong4 xing2 se4 。
- gui1 lai2 ji2 shou4 li2 ， jie4 kou3 huan3 zhu1 ze2 。
- cong2 jin1 gui1 shang1 shan1 ， ju3 shou3 xie4 qiao2 ke4 。

## 注释

## 译文

## 赏析
