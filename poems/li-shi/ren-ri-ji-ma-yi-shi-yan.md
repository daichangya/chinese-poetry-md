---
id: li-shi-ren-ri-ji-ma-yi-shi-yan
title: 人日集蟆颐视堰
titlePinyin: ren2 ri4 ji2 ma0 yi2 shi4 yan4
titleSlug: ren-ri-ji-ma-yi-shi-yan
author: 李石
authorPinyin: li3 shi2
authorSlug: li-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大江拆两股，小江分一支。
- 秋水七八月，老蟆喜持颐。
- 往往自夸大，未觉海若嗤。
- 灌溉虽小惠，湮溺已可危。
- 父老指水迹，栖苴挂林枝。
- 高田混坑谷，漠漠沙风吹。
- 城堞不数步，长堤漫委蛇。
- 我非河洛想，颇为梁益悲。
- 神禹岂不到，吾蜀几为池。
- 人日有故事，敢后壶浆期。
- 野叟餽鱼兔，鼓舞亦致词。
- 一笑谢父老，何由救民饥。
- 但得麦早熟，眼底无疮痍。
- 老守为尔醉，灯火江之湄。
- 老蟆亦放光，跳月天南垂。

## 拼音
- da4 jiang1 chai1 liang3 gu3 ， xiao3 jiang1 fen1 yi4 zhi1 。
- qiu1 shui3 qi1 ba1 yue4 ， lao3 ma0 xi3 chi2 yi2 。
- wang3 wang3 zi4 kua1 da4 ， wei4 jue2 hai3 ruo4 chi1 。
- guan4 gai4 sui1 xiao3 hui4 ， yan1 ni4 yi3 ke3 wei1 。
- fu4 lao3 zhi3 shui3 ji4 ， qi1 ju1 gua4 lin2 zhi1 。
- gao1 tian2 hun4 keng1 gu3 ， mo4 mo4 sha1 feng1 chui1 。
- cheng2 die2 bu2 shu4 bu4 ， chang2 di1 man4 wei3 she2 。
- wo3 fei1 he2 luo4 xiang3 ， po1 wei4 liang2 yi4 bei1 。
- shen2 yu3 qi3 bu2 dao4 ， wu2 shu3 ji3 wei4 chi2 。
- ren2 ri4 you3 gu4 shi4 ， gan3 hou4 hu2 jiang1 qi1 。
- ye3 sou3 kui4 yu2 tu4 ， gu3 wu3 yi4 zhi4 ci2 。
- yi2 xiao4 xie4 fu4 lao3 ， he2 you2 jiu4 min2 ji1 。
- dan4 de2 mai4 zao3 shu2 ， yan3 di3 wu2 chuang1 yi2 。
- lao3 shou3 wei4 er3 zui4 ， deng1 huo3 jiang1 zhi1 mei2 。
- lao3 ma0 yi4 fang4 guang1 ， tiao4 yue4 tian1 nan2 chui2 。

## 注释

## 译文

## 赏析
