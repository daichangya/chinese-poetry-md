---
id: li-shi-ci-zhang-yi-zhou-zhi-cao-shi-er-yun
title: 次张益州芝草十二韵
titlePinyin: ci4 zhang1 yi4 zhou1 zhi1 cao3 shi2 er4 yun4
titleSlug: ci-zhang-yi-zhou-zhi-cao-shi-er-yun
author: 李石
authorPinyin: li3 shi2
authorSlug: li-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绍兴己卯武成庙，庙殿之栋三秀芝。
- 学官奔走暨多士，日遶百匝不暂离。
- 欲奏九重望恩幸，寒饿水火如切肌。
- 先期到堂白宰相，宰相曰可甚易为。
- 乐工伶伦饰金玉，拟荐清庙裁歌诗。
- 石时官忝博士职，岂敢立论超等夷。
- 曰此五行金沴木，木不曲直尝闻之。
- 将军鹰扬兆异气，弄兵往往忧潢池。
- 矧今裕民民未裕，圣虑日轸天下饥。
- 斯言一出自拭目，再召再逐弥岁时。
- 山东山西将与相，一天雨露均无私。
- 喜闻谋帅用乡士，乖崖以来无此奇。
- 目之所覩世有异，口不敢言人更知。
- 顷年喋血岷峨下，启此厉阶端自谁。
- 种芋从今我田喜，沤麻却得吾水滋。
- 中和薰蒸感瑞物，雪山增重阴云披。
- 昔人佳政喜传授，便谓子产胜子皮。
- 江南诸子识我语，帐下未忍骄群儿。
- 商山一曲似可作，出处恐笑山翁痴。
- 不如去学赤松子，掉舌三寸为帝师。

## 拼音
- shao4 xing1 ji3 mao3 wu3 cheng2 miao4 ， miao4 dian4 zhi1 dong4 san1 xiu4 zhi1 。
- xue2 guan1 ben1 zou3 ji4 duo1 shi4 ， ri4 rao4 bai3 za1 bu2 zan4 li2 。
- yu4 zou4 jiu3 chong2 wang4 en1 xing4 ， han2 e4 shui3 huo3 ru2 qie4 ji1 。
- xian1 qi1 dao4 tang2 bai2 zai3 xiang4 ， zai3 xiang4 yue1 ke3 shen4 yi4 wei4 。
- yue4 gong1 ling2 lun2 shi4 jin1 yu4 ， ni3 jian4 qing1 miao4 cai2 ge1 shi1 。
- shi2 shi2 guan1 tian3 bo2 shi4 zhi2 ， qi3 gan3 li4 lun4 chao1 deng3 yi2 。
- yue1 ci3 wu3 hang2 jin1 li4 mu4 ， mu4 bu4 qu1 zhi2 chang2 wen2 zhi1 。
- jiang1 jun1 ying1 yang2 zhao4 yi4 qi4 ， nong4 bing1 wang3 wang3 you1 huang2 chi2 。
- shen3 jin1 yu4 min2 min2 wei4 yu4 ， sheng4 lü4 ri4 zhen3 tian1 xia4 ji1 。
- si1 yan2 yi4 chu1 zi4 shi4 mu4 ， zai4 zhao4 zai4 zhu2 mi2 sui4 shi2 。
- shan1 dong1 shan1 xi1 jiang1 yu3 xiang1 ， yi4 tian1 yu3 lu4 jun1 wu2 si1 。
- xi3 wen2 mou2 shuai4 yong4 xiang1 shi4 ， guai1 ya2 yi3 lai2 wu2 ci3 qi2 。
- mu4 zhi1 suo3 du3 shi4 you3 yi4 ， kou3 bu4 gan3 yan2 ren2 geng4 zhi1 。
- qing3 nian2 die2 xue4 min2 e2 xia4 ， qi3 ci3 li4 jie1 duan1 zi4 shui2 。
- zhong3 yu4 cong2 jin1 wo3 tian2 xi3 ， ou1 ma2 que4 de2 wu2 shui3 zi1 。
- zhong1 he2 xun1 zheng1 gan3 rui4 wu4 ， xue3 shan1 zeng1 zhong4 yin1 yun2 pi1 。
- xi1 ren2 jia1 zheng4 xi3 chuan2 shou4 ， bian4 wei4 zi3 chan3 sheng4 zi3 pi2 。
- jiang1 nan2 zhu1 zi3 shi2 wo3 yu3 ， zhang4 xia4 wei4 ren3 jiao1 qun2 er2 。
- shang1 shan1 yi4 qu3 si4 ke3 zuo4 ， chu1 chu4 kong3 xiao4 shan1 weng1 chi1 。
- bu4 ru2 qu4 xue2 chi4 song1 zi3 ， diao4 she2 san1 cun4 wei4 di4 shi1 。

## 注释

## 译文

## 赏析
