---
id: li-shi-shan-tu
title: 山图
titlePinyin: shan1 tu2
titleSlug: shan-tu
author: 李石
authorPinyin: li3 shi2
authorSlug: li-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丹砂山中期，交梨海上约。
- 崎岖九折坂，准拟一丸药。
- 至今山仙翁，已跨紫霄鹤。
- 鹤去当归来，尘世忆如昨。
- 天使自天降，招去游五岳。
- 洞府日月长，流水花片落。
- 我来似天意，一官不足缚。
- 道气迄未充，何以痊瘴恶。
- 云霞閟灵蘂，雾雨罩仙萼。
- 臭稗杂菁英，凡草混荃若。
- 未免七十毒，谁敢试口嚼。
- 上焉忧国病，下者念民瘼。
- 安得如昔人，一举翔寥落。

## 拼音
- dan1 sha1 shan1 zhong1 qi1 ， jiao1 li2 hai3 shang4 yue1 。
- qi2 qu1 jiu3 zhe2 ban3 ， zhun3 ni3 yi4 wan2 yao4 。
- zhi4 jin1 shan1 xian1 weng1 ， yi3 kua4 zi3 xiao1 he4 。
- he4 qu4 dang1 gui1 lai2 ， chen2 shi4 yi4 ru2 zuo2 。
- tian1 shi3 zi4 tian1 jiang4 ， zhao1 qu4 you2 wu3 yue4 。
- dong4 fu3 ri4 yue4 chang2 ， liu2 shui3 hua1 pian4 luo4 。
- wo3 lai2 si4 tian1 yi4 ， yi4 guan1 bu4 zu2 fu4 。
- dao4 qi4 qi4 wei4 chong1 ， he2 yi3 quan2 zhang4 e4 。
- yun2 xia2 bi4 ling2 rui3 ， wu4 yu3 zhao4 xian1 e4 。
- chou4 bai4 za2 jing1 ying1 ， fan2 cao3 hun4 quan2 ruo4 。
- wei4 mian3 qi1 shi2 du2 ， shui2 gan3 shi4 kou3 jiao2 。
- shang4 yan1 you1 guo2 bing4 ， xia4 zhe3 nian4 min2 mo4 。
- an1 de2 ru2 xi1 ren2 ， yi4 ju3 xiang2 liao2 luo4 。

## 注释

## 译文

## 赏析
