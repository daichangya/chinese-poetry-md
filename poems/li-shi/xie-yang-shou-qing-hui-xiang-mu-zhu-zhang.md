---
id: li-shi-xie-yang-shou-qing-hui-xiang-mu-zhu-zhang
title: 谢杨寿卿惠香木拄杖
titlePinyin: xie4 yang2 shou4 qing1 hui4 xiang1 mu4 zhu3 zhang4
titleSlug: xie-yang-shou-qing-hui-xiang-mu-zhu-zhang
author: 李石
authorPinyin: li3 shi2
authorSlug: li-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜郎溪中七香木，长身一握如紫玉。
- 向来蛮村已自奇，耻与龙涎鬭余馥。
- 誓将膂力奉君子，度越山岩走穷谷。
- 夫君得此不自珍，要当助我扶衰独。
- 忆昨与君骑竹马，健力随群走黄犊。
- 看看四十老形具，此物胡为苦催促。
- 世间行险岂吾徒，且卧方舟同结足。

## 拼音
- ye4 lang2 xi1 zhong1 qi1 xiang1 mu4 ， chang2 shen1 yi2 wo4 ru2 zi3 yu4 。
- xiang4 lai2 man2 cun1 yi3 zi4 qi2 ， chi3 yu3 long2 xian2 dou4 yu2 fu4 。
- shi4 jiang1 lü3 li4 feng4 jun1 zi3 ， du4 yue4 shan1 yan2 zou3 qiong2 gu3 。
- fu1 jun1 de2 ci3 bu2 zi4 zhen1 ， yao4 dang1 zhu4 wo3 fu2 shuai1 du2 。
- yi4 zuo2 yu3 jun1 qi2 zhu2 ma3 ， jian4 li4 sui2 qun2 zou3 huang2 du2 。
- kan4 kan4 si4 shi2 lao3 xing2 ju4 ， ci3 wu4 hu2 wei4 ku3 cui1 cu4 。
- shi4 jian1 xing2 xian3 qi3 wu2 tu2 ， qie3 wo4 fang1 zhou1 tong2 jie2 zu2 。

## 注释

## 译文

## 赏析
