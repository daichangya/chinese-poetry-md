---
id: li-shi-guo-zai-sheng-chao
title: 郭宰生朝
titlePinyin: guo1 zai3 sheng1 chao2
titleSlug: guo-zai-sheng-chao
author: 李石
authorPinyin: li3 shi2
authorSlug: li-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汾阳家世郎官星，百里隠隠闻雷声。
- 德人所至有别样，不向尺箠求能名。
- 上官嗔骂吏束湿，日下廪庾堆如京。
- 此时桃李出谈笑，溪邑井井山风清。
- 东林香火远公社，长官得暇来寻盟。
- 云间春茗试新瀹，月里禅心须细评。
- 今朝还有寿者相，松椿龟鹤纷喧争。
- 高人著意供一默，富贵浮云双眼明。

## 拼音
- fen2 yang2 jia1 shi4 lang2 guan1 xing1 ， bai3 li3 yin3 yin3 wen2 lei2 sheng1 。
- de2 ren2 suo3 zhi4 you3 bie2 yang4 ， bu2 xiang4 chi3 chui2 qiu2 neng2 ming2 。
- shang4 guan1 chen1 ma4 li4 shu4 shi1 ， ri4 xia4 lin3 yu3 dui1 ru2 jing1 。
- ci3 shi2 tao2 li3 chu1 tan2 xiao4 ， xi1 yi4 jing3 jing3 shan1 feng1 qing1 。
- dong1 lin2 xiang1 huo3 yuan3 gong1 she4 ， zhang3 guan1 de2 xia2 lai2 xun2 meng2 。
- yun2 jian1 chun1 ming2 shi4 xin1 yue4 ， yue4 li3 chan2 xin1 xu1 xi4 ping2 。
- jin1 chao2 hai2 you3 shou4 zhe3 xiang1 ， song1 chun1 gui1 he4 fen1 xuan1 zheng1 。
- gao1 ren2 zhu4 yi4 gong4 yi2 mo4 ， fu4 gui4 fu2 yun2 shuang1 yan3 ming2 。

## 注释

## 译文

## 赏析
