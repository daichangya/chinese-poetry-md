---
id: li-shi-shi-jing-tang
title: 石经堂
titlePinyin: shi2 jing1 tang2
titleSlug: shi-jing-tang
author: 李石
authorPinyin: li3 shi2
authorSlug: li-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我来一登石经堂，从以诸生行两庑。
- 诸生读经半白头，问以始终箝不语。
- 我闻此经昔中都，郎中所隶乃其祖。
- 迩来离乱已亡失，楷本仅能传蜀土。
- 蜀王闰位供扫除，独此仍为盛时取。
- 为将严𫔎守重扃，护以缭垣崇邃宇。
- 列之学官岂无意，不但阙文存夏五。
- 大开明镜别妍媸，时扣洪钟谐律吕。
- 后生不复事丹铅，抵死唯知守藤楮。
- 字音随口妄蜺霓，点画分毫谬鱼鲁。
- 日月当天空委照，盲俗相欺纷莫覩。
- 石经虽古奈尔何，人竞传今不传古。
- 行行矧肯捩眼觑，藓剥苔封费撑拄。
- 坚镵仅免饱蟫鱼，隘道争来宅狐鼠。
- 此间邹人傥借问，为问石经谁是主。
- 忆昨敲门肆诃斥，几度循墙夸伛偻。
- 登登阁阁隠金槌，耳聒散空垂雹雨。
- 蜡薰煤染连作卷，玉轴锦装如束杵。
- 岂无一物媚权豪，几纸才堪博圭组。
- 尔之所得固幺麽，我则何由宽击拊。
- 一槌只作一字讹，讹至万千那复数。
- 石经之害此其大，纵有鬼神谁可御。
- 忆昔尝为博士官，首善堂中容接武。
- 心知不是世间书，云汉森然城百堵。
- 恢恢帝所有余地，忍使石经留外府。
- 便当连舸下瞿塘，飞上三山如插羽。
- 缣缃舛谬钟鼎暗，天罅岂容无一补。
- 巍巍玉帝殿中央，河洛东西翼龙虎。
- 虽然斯文属兴废，帝既有心天亦许。
- 作诗未用拟韩公，考篆庶几追石鼓。

## 拼音
- wo3 lai2 yi4 deng1 shi2 jing1 tang2 ， cong2 yi3 zhu1 sheng1 xing2 liang3 wu3 。
- zhu1 sheng1 du2 jing1 ban4 bai2 tou2 ， wen4 yi3 shi3 zhong1 qian2 bu4 yu3 。
- wo3 wen2 ci3 jing1 xi1 zhong1 du1 ， lang2 zhong1 suo3 li4 nai3 qi2 zu3 。
- er3 lai2 li2 luan4 yi3 wang2 shi1 ， kai3 ben3 jin3 neng2 chuan2 shu3 tu3 。
- shu3 wang2 run4 wei4 gong4 sao3 chu2 ， du2 ci3 reng2 wei4 sheng4 shi2 qu3 。
- wei4 jiang1 yan2 jue2 shou3 zhong4 jiong1 ， hu4 yi3 liao2 yuan2 chong2 sui4 yu3 。
- lie4 zhi1 xue2 guan1 qi3 wu2 yi4 ， bu2 dan4 que1 wen2 cun2 xia4 wu3 。
- da4 kai1 ming2 jing4 bie2 yan2 chi1 ， shi2 kou4 hong2 zhong1 xie2 lü4 lü3 。
- hou4 sheng1 bu2 fu4 shi4 dan1 qian1 ， di3 si3 wei2 zhi1 shou3 teng2 chu3 。
- zi4 yin1 sui2 kou3 wang4 ni2 ni2 ， dian3 hua4 fen1 hao2 miu4 yu2 lu3 。
- ri4 yue4 dang1 tian1 kong1 wei3 zhao4 ， mang2 su2 xiang1 qi1 fen1 mo4 du3 。
- shi2 jing1 sui1 gu3 nai4 er3 he2 ， ren2 jing4 chuan2 jin1 bu4 chuan2 gu3 。
- xing2 xing2 shen3 ken3 lie4 yan3 qu4 ， xian3 bao1 tai2 feng1 fei4 cheng1 zhu3 。
- jian1 chan2 jin3 mian3 bao3 yin2 yu2 ， ai4 dao4 zheng1 lai2 zhai2 hu2 shu3 。
- ci3 jian1 zou1 ren2 tang3 jie4 wen4 ， wei4 wen4 shi2 jing1 shui2 shi4 zhu3 。
- yi4 zuo2 qiao1 men2 si4 he1 chi4 ， ji3 du4 xun2 qiang2 kua1 yu3 lü3 。
- deng1 deng1 ge2 ge2 yin3 jin1 chui2 ， er3 guo1 san4 kong1 chui2 bao2 yu3 。
- la4 xun1 mei2 ran3 lian2 zuo4 juan4 ， yu4 zhou2 jin3 zhuang1 ru2 shu4 chu3 。
- qi3 wu2 yi2 wu4 mei4 quan2 hao2 ， ji3 zhi3 cai2 kan1 bo2 gui1 zu3 。
- er3 zhi1 suo3 de2 gu4 yao1 mo2 ， wo3 ze2 he2 you2 kuan1 ji1 fu3 。
- yi4 chui2 zhi1 zuo4 yi2 zi4 e2 ， e2 zhi4 wan4 qian1 na4 fu4 shu4 。
- shi2 jing1 zhi1 hai4 ci3 qi2 da4 ， zong4 you3 gui3 shen2 shui2 ke3 yu4 。
- yi4 xi1 chang2 wei4 bo2 shi4 guan1 ， shou3 shan4 tang2 zhong1 rong2 jie1 wu3 。
- xin1 zhi1 bu2 shi4 shi4 jian1 shu1 ， yun2 han4 sen1 ran2 cheng2 bai3 du3 。
- hui1 hui1 di4 suo3 you3 yu2 di4 ， ren3 shi3 shi2 jing1 liu2 wai4 fu3 。
- bian4 dang1 lian2 ge3 xia4 qu2 tang2 ， fei1 shang4 san1 shan1 ru2 cha1 yu3 。
- jian1 xiang1 chuan3 miu4 zhong1 ding3 an4 ， tian1 xia4 qi3 rong2 wu2 yi4 bu3 。
- wei1 wei1 yu4 di4 dian4 zhong1 yang1 ， he2 luo4 dong1 xi1 yi4 long2 hu3 。
- sui1 ran2 si1 wen2 shu3 xing1 fei4 ， di4 ji4 you3 xin1 tian1 yi4 xu3 。
- zuo4 shi1 wei4 yong4 ni3 han2 gong1 ， kao3 zhuan4 shu4 ji1 zhui1 shi2 gu3 。

## 注释

## 译文

## 赏析
