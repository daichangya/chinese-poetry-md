---
id: li-shi-xiao-tao
title: 小桃
titlePinyin: xiao3 tao2
titleSlug: xiao-tao
author: 李石
authorPinyin: li3 shi2
authorSlug: li-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 方春花气苏，谁忍犯霜晓。
- 漫山千树桃，缩颈听春鸟。
- 独此开数株，此桃也不小。
- 晨霞碎林霏，绛雪压枝袅。
- 梅魂正零落，月影夜悄悄。
- 陈新接物态，俯仰映池沼。
- 蓬莱有大桃，岁月较多少。
- 自从偷儿得，弱水隔浩渺。
- 且与倾绿尊，乍见喜围绕。
- 尚有芥子微，须弥寄毫杪。

## 拼音
- fang1 chun1 hua1 qi4 su1 ， shui2 ren3 fan4 shuang1 xiao3 。
- man4 shan1 qian1 shu4 tao2 ， suo1 jing3 ting1 chun1 niao3 。
- du2 ci3 kai1 shu4 zhu1 ， ci3 tao2 ye3 bu4 xiao3 。
- chen2 xia2 sui4 lin2 fei1 ， jiang4 xue3 ya1 zhi1 niao3 。
- mei2 hun2 zheng4 ling2 luo4 ， yue4 ying3 ye4 qiao1 qiao1 。
- chen2 xin1 jie1 wu4 tai4 ， fu3 yang3 ying4 chi2 zhao3 。
- peng2 lai2 you3 da4 tao2 ， sui4 yue4 jiao4 duo1 shao3 。
- zi4 cong2 tou1 er2 de2 ， ruo4 shui3 ge2 hao4 miao3 。
- qie3 yu3 qing1 lü4 zun1 ， zha4 jian4 xi3 wei2 rao4 。
- shang4 you3 jie4 zi3 wei1 ， xu1 mi2 ji4 hao2 miao3 。

## 注释

## 译文

## 赏析
