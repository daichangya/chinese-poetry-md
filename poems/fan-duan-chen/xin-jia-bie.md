---
id: fan-duan-chen-xin-jia-bie
title: 新嫁别
titlePinyin: xin1 jia4 bie2
titleSlug: xin-jia-bie
author: 范端臣
authorPinyin: fan4 duan1 chen2
authorSlug: fan-duan-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 隣家新妇谁家女，昨日嫁来今日去。
- 徘徊欲去呼问之，何乃遽遭姑舅怒。
- 妇欲致词先泪雨，妾在村东年十五。
- 长成只待嫁良人，不识人间离别苦。
- 妾从五岁遭乱离，频年况逢年凶饥。
- 母躬蚕桑父鉏犁，耕无余粮织无衣。
- 十年辛苦寸粒积，倒箧倾囊资女适。
- 岂知薄命嫁良人，招得偷儿夜穿壁。
- 晓看奁橐无余遗，罗绮不见空泪垂。
- 公姑忌妾遣妾去，欢意翻成长别离。
- 公姑遣妾妾难住，出门惘失来时路。
- 不恨良媒恨妾身，生离不为夫征戍。
- 我闻此语长嗟咨，谁知贼遣人分离。
- 抚人捕贼官乃职，纵贼不捕官何为。
- 妇言妾去君莫语，偷儿如鼠官如虎。

## 拼音
- lin2 jia1 xin1 fu4 shui2 jia1 nü3 ， zuo2 ri4 jia4 lai2 jin1 ri4 qu4 。
- pai2 huai2 yu4 qu4 hu1 wen4 zhi1 ， he2 nai3 ju4 zao1 gu1 jiu4 nu4 。
- fu4 yu4 zhi4 ci2 xian1 lei4 yu3 ， qie4 zai4 cun1 dong1 nian2 shi2 wu3 。
- chang2 cheng2 zhi1 dai4 jia4 liang2 ren2 ， bu4 shi2 ren2 jian1 li2 bie2 ku3 。
- qie4 cong2 wu3 sui4 zao1 luan4 li2 ， pin2 nian2 kuang4 feng2 nian2 xiong1 ji1 。
- mu3 gong1 can2 sang1 fu4 chu2 li2 ， geng1 wu2 yu2 liang2 zhi1 wu2 yi1 。
- shi2 nian2 xin1 ku3 cun4 li4 ji1 ， dao3 qie4 qing1 nang2 zi1 nü3 shi4 。
- qi3 zhi1 bo2 ming4 jia4 liang2 ren2 ， zhao1 de2 tou1 er2 ye4 chuan1 bi4 。
- xiao3 kan4 lian2 tuo2 wu2 yu2 yi2 ， luo2 qi3 bu2 jian4 kong1 lei4 chui2 。
- gong1 gu1 ji4 qie4 qian3 qie4 qu4 ， huan1 yi4 fan1 cheng2 zhang3 bie2 li2 。
- gong1 gu1 qian3 qie4 qie4 nan2 zhu4 ， chu1 men2 wang3 shi1 lai2 shi2 lu4 。
- bu2 hen4 liang2 mei2 hen4 qie4 shen1 ， sheng1 li2 bu2 wei4 fu1 zheng1 shu4 。
- wo3 wen2 ci3 yu3 chang2 jie1 zi1 ， shui2 zhi1 zei2 qian3 ren2 fen1 li2 。
- fu3 ren2 bu3 zei2 guan1 nai3 zhi2 ， zong4 zei2 bu4 bu3 guan1 he2 wei4 。
- fu4 yan2 qie4 qu4 jun1 mo4 yu3 ， tou1 er2 ru2 shu3 guan1 ru2 hu3 。

## 注释

## 译文

## 赏析
