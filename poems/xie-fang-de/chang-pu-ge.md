---
id: xie-fang-de-chang-pu-ge
title: 菖蒲歌
titlePinyin: chang1 pu2 ge1
titleSlug: chang-pu-ge
author: 谢枋得
authorPinyin: xie4 fang1 de2
authorSlug: xie-fang-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有石奇峭天琢成，有草夭夭冬夏青。
- 人言菖蒲非一种，上品九节通仙灵。
- 异根不带尘埃气，孤操爱结泉石盟。
- 明窗净几有宿契，花林草砌无交情。
- 夜深不嫌清露重，晨光疑有白云生。
- 嫩如秦时童女登蓬瀛，手携绿玉杖徐行。
- 瘦如天台山上圣贤僧，休粮绝粒孤鹤形。
- 劲如五百义士从田横，英气凛凛磨青冥。
- 清如三千弟子立孔庭，回琴点瑟天机鸣。
- 堂前不入红粉意，席上常听诗书声。
- 怪石筿簜皆充贡，此物舜庙当共登。
- 神农知己入本草，灵均蔽贤遗骚经。
- 幽人躭玩发仙兴，方士服饵延修龄。
- 彩鸾紫凤琪花苑，赤虬玉麟芙蓉城。
- 上界真人好清净，见此灵苗当大惊。
- 我欲携之朝太清，瑶草不敢专芳馨。
- 玉皇一笑留香案，锡与有道者长生。
- 人间千花万草尽荣艳，未必敢与此草争高名。

## 拼音
- you3 shi2 qi2 qiao4 tian1 zhuo2 cheng2 ， you3 cao3 yao1 yao1 dong1 xia4 qing1 。
- ren2 yan2 chang1 pu2 fei1 yi4 zhong3 ， shang4 pin3 jiu3 jie2 tong1 xian1 ling2 。
- yi4 gen1 bu2 dai4 chen2 ai1 qi4 ， gu1 cao1 ai4 jie2 quan2 shi2 meng2 。
- ming2 chuang1 jing4 ji3 you3 su4 qi4 ， hua1 lin2 cao3 qi4 wu2 jiao1 qing2 。
- ye4 shen1 bu4 xian2 qing1 lu4 zhong4 ， chen2 guang1 yi2 you3 bai2 yun2 sheng1 。
- nen4 ru2 qin2 shi2 tong2 nü3 deng1 peng2 ying2 ， shou3 xie2 lü4 yu4 zhang4 xu2 xing2 。
- shou4 ru2 tian1 tai2 shan1 shang4 sheng4 xian2 seng1 ， xiu1 liang2 jue2 li4 gu1 he4 xing2 。
- jin4 ru2 wu3 bai3 yi4 shi4 cong2 tian2 heng2 ， ying1 qi4 lin3 lin3 mo2 qing1 ming2 。
- qing1 ru2 san1 qian1 di4 zi3 li4 kong3 ting2 ， hui2 qin2 dian3 se4 tian1 ji1 ming2 。
- tang2 qian2 bu2 ru4 hong2 fen3 yi4 ， xi2 shang4 chang2 ting1 shi1 shu1 sheng1 。
- guai4 shi2 xiao3 dang4 jie1 chong1 gong4 ， ci3 wu4 shun4 miao4 dang1 gong4 deng1 。
- shen2 nong2 zhi1 ji3 ru4 ben3 cao3 ， ling2 jun1 bi4 xian2 yi2 sao1 jing1 。
- you1 ren2 dan1 wan2 fa1 xian1 xing1 ， fang1 shi4 fu2 er3 yan2 xiu1 ling2 。
- cai3 luan2 zi3 feng4 qi2 hua1 yuan4 ， chi4 qiu2 yu4 lin2 fu2 rong2 cheng2 。
- shang4 jie4 zhen1 ren2 hao3 qing1 jing4 ， jian4 ci3 ling2 miao2 dang1 da4 jing1 。
- wo3 yu4 xie2 zhi1 chao2 tai4 qing1 ， yao2 cao3 bu4 gan3 zhuan1 fang1 xin1 。
- yu4 huang2 yi2 xiao4 liu2 xiang1 an4 ， xi1 yu3 you3 dao4 zhe3 chang2 sheng1 。
- ren2 jian1 qian1 hua1 wan4 cao3 jin4 rong2 yan4 ， wei4 bi4 gan3 yu3 ci3 cao3 zheng1 gao1 ming2 。

## 注释

## 译文

## 赏析
