---
id: xie-fang-de-qi-xi
title: 乞醯
titlePinyin: qi3 xi1
titleSlug: qi-xi
author: 谢枋得
authorPinyin: xie4 fang1 de2
authorSlug: xie-fang-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生忍酸寒，鼻吸醋三斗。
- 先民耻乞字，乞醯良可丑。
- 卖鸡买鱼烹，鸡鱼谁舍取。
- 将为水晶鲙，聊悦苦吟口。
- 主人曰无醯，调和只宜酒。
- 一夜严霜寒，池冰坚可扣。
- 谁知酒不冰，流澌鱼可走。
- 旁观粲然笑，易牙知此否。
- 始知五味和，咸酸必相有。
- 提壶我有求，君瓮肯发瓿。
- 宿诺惠未来，望梅渴已久。
- 似闻君酿醯，巧心出杨柳。
- 杨柳属他人，肠断香山叟。
- 举瓢酌醯时，又忆玉纤手。
- 一顾一心酸，泪珠满翠袖。
- 此亦人至情，何不告朋友。
- 古人有乞浆，得酒意愈厚。
- 又恐酒俱来，太岁正在酉。

## 拼音
- ping2 sheng1 ren3 suan1 han2 ， bi2 xi1 cu4 san1 dou3 。
- xian1 min2 chi3 qi3 zi4 ， qi3 xi1 liang2 ke3 chou3 。
- mai4 ji1 mai3 yu2 peng1 ， ji1 yu2 shui2 she4 qu3 。
- jiang1 wei4 shui3 jing1 kuai4 ， liao2 yue4 ku3 yin2 kou3 。
- zhu3 ren2 yue1 wu2 xi1 ， tiao2 he2 zhi1 yi2 jiu3 。
- yi2 ye4 yan2 shuang1 han2 ， chi2 bing1 jian1 ke3 kou4 。
- shui2 zhi1 jiu3 bu4 bing1 ， liu2 si1 yu2 ke3 zou3 。
- pang2 guan1 can4 ran2 xiao4 ， yi4 ya2 zhi1 ci3 fou3 。
- shi3 zhi1 wu3 wei4 he2 ， xian2 suan1 bi4 xiang1 you3 。
- ti2 hu2 wo3 you3 qiu2 ， jun1 weng4 ken3 fa1 bu4 。
- su4 nuo4 hui4 wei4 lai2 ， wang4 mei2 ke3 yi3 jiu3 。
- si4 wen2 jun1 niang4 xi1 ， qiao3 xin1 chu1 yang2 liu3 。
- yang2 liu3 shu3 ta1 ren2 ， chang2 duan4 xiang1 shan1 sou3 。
- ju3 piao2 zhuo2 xi1 shi2 ， you4 yi4 yu4 qian4 shou3 。
- yi2 gu4 yi4 xin1 suan1 ， lei4 zhu1 man3 cui4 xiu4 。
- ci3 yi4 ren2 zhi4 qing2 ， he2 bu2 gao4 peng2 you3 。
- gu3 ren2 you3 qi3 jiang1 ， de2 jiu3 yi4 yu4 hou4 。
- you4 kong3 jiu3 ju4 lai2 ， tai4 sui4 zheng4 zai4 you3 。

## 注释

## 译文

## 赏析
