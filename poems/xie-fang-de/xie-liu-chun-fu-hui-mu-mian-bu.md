---
id: xie-fang-de-xie-liu-chun-fu-hui-mu-mian-bu
title: 谢刘纯父惠木绵布
titlePinyin: xie4 liu2 chun2 fu4 hui4 mu4 mian2 bu4
titleSlug: xie-liu-chun-fu-hui-mu-mian-bu
author: 谢枋得
authorPinyin: xie4 fang1 de2
authorSlug: xie-fang-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嘉树种木绵，天何厚八闽。
- 厥土不宜桑，蚕事殊艰辛。
- 木绵收千株，八口不忧贫。
- 江东易此种，亦可致富殷。
- 奈何来瘴疠，或者畏苍旻。
- 吾知饶信间，蚕月如岐邠。
- 儿童皆衣帛，岂但奉老亲。
- 妇女贱罗绮，卖丝买金银。
- 角齿不兼与，天道斯平均。
- 所以木绵利，不畀江东人。
- 避秦衣木叶，矧肯羞悬鹑。
- 天下有元德，孔融愿卜邻。
- 绨袍望不及，共裘志自仁。
- 赠我以两端，物意皆可珍。
- 洁白如雪积，丽密过绵纯。
- 羔缝不足贵，狐腋难拟伦。
- 𫄨纩皆作贡，此物不荐陈。
- 岂非神禹意，隠匿遗小民。
- 诗多草木名，笺疏欲谆谆。
- 国家无楚越，欲识固无因。
- 剪裁为大裘，穷冬胜三春。
- 拜嘉重感激，触物尤酸辛。
- 吁嗟彼寒谷，邹律今不神。
- 三宫坐穹庐，雨雪或十旬。
- 安得遗此惠，飞到君王身。
- 塞上寒堕指，挟纩谁为温。
- 人各赐两端，费银二万斤。
- 大军四十万，谈笑却胡尘。
- 感君道义交，何异骨肉亲。
- 可与知者道，众人笑且嗔。
- 玉案未能报，琼琚情则真。
- 春秋二百年，币交几君臣。
- 季札有赠好，千古尚如新。

## 拼音
- jia1 shu4 zhong3 mu4 mian2 ， tian1 he2 hou4 ba1 min3 。
- jue2 tu3 bu4 yi2 sang1 ， can2 shi4 shu1 jian1 xin1 。
- mu4 mian2 shou1 qian1 zhu1 ， ba1 kou3 bu4 you1 pin2 。
- jiang1 dong1 yi4 ci3 zhong3 ， yi4 ke3 zhi4 fu4 yin1 。
- nai4 he2 lai2 zhang4 li4 ， huo4 zhe3 wei4 cang1 min2 。
- wu2 zhi1 rao2 xin4 jian1 ， can2 yue4 ru2 qi2 bin1 。
- er2 tong2 jie1 yi1 bo2 ， qi3 dan4 feng4 lao3 qin1 。
- fu4 nü3 jian4 luo2 qi3 ， mai4 si1 mai3 jin1 yin2 。
- jiao3 chi3 bu4 jian1 yu3 ， tian1 dao4 si1 ping2 jun1 。
- suo3 yi3 mu4 mian2 li4 ， bu2 bi4 jiang1 dong1 ren2 。
- bi4 qin2 yi1 mu4 ye4 ， shen3 ken3 xiu1 xuan2 chun2 。
- tian1 xia4 you3 yuan2 de2 ， kong3 rong2 yuan4 bu3 lin2 。
- ti2 pao2 wang4 bu4 ji2 ， gong4 qiu2 zhi4 zi4 ren2 。
- zeng4 wo3 yi3 liang3 duan1 ， wu4 yi4 jie1 ke3 zhen1 。
- jie2 bai2 ru2 xue3 ji1 ， li4 mi4 guo4 mian2 chun2 。
- gao1 feng4 bu4 zu2 gui4 ， hu2 ye4 nan2 ni3 lun2 。
- chi1 kuang4 jie1 zuo4 gong4 ， ci3 wu4 bu2 jian4 chen2 。
- qi3 fei1 shen2 yu3 yi4 ， yin3 ni4 yi2 xiao3 min2 。
- shi1 duo1 cao3 mu4 ming2 ， jian1 shu1 yu4 zhun1 zhun1 。
- guo2 jia1 wu2 chu3 yue4 ， yu4 shi2 gu4 wu2 yin1 。
- jian3 cai2 wei4 da4 qiu2 ， qiong2 dong1 sheng4 san1 chun1 。
- bai4 jia1 zhong4 gan3 ji1 ， chu4 wu4 you2 suan1 xin1 。
- xu1 jie1 bi3 han2 gu3 ， zou1 lü4 jin1 bu4 shen2 。
- san1 gong1 zuo4 qiong2 lu2 ， yu3 xue3 huo4 shi2 xun2 。
- an1 de2 yi2 ci3 hui4 ， fei1 dao4 jun1 wang2 shen1 。
- sai4 shang4 han2 duo4 zhi3 ， xie2 kuang4 shui2 wei4 wen1 。
- ren2 ge4 ci4 liang3 duan1 ， fei4 yin2 er4 wan4 jin1 。
- da4 jun1 si4 shi2 wan4 ， tan2 xiao4 que4 hu2 chen2 。
- gan3 jun1 dao4 yi4 jiao1 ， he2 yi4 gu3 rou4 qin1 。
- ke3 yu3 zhi1 zhe3 dao4 ， zhong4 ren2 xiao4 qie3 chen1 。
- yu4 an4 wei4 neng2 bao4 ， qiong2 ju1 qing2 ze2 zhen1 。
- chun1 qiu1 er4 bai3 nian2 ， bi4 jiao1 ji3 jun1 chen2 。
- ji4 zha2 you3 zeng4 hao3 ， qian1 gu3 shang4 ru2 xin1 。

## 注释

## 译文

## 赏析
