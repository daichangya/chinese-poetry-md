---
id: liu-jia-song-you-xia-di-you-yan-men
title: 送友下第游雁门
titlePinyin: song4 you3 xia4 di4 you2 yan4 men2
titleSlug: song-you-xia-di-you-yan-men
author: 刘驾
authorPinyin: liu2 jia4
authorSlug: liu-jia
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 相别灞水湄，夹水柳依依。我愿醉如死，不见君去时。
- 所诣星斗北，直行到犹迟。况复挈空囊，求人悲路岐。
- 北门记室贤，爱我学古诗。待君如待我，此事固不疑。
- 雁门春色外，四月雁未归。主人拂金台，延客夜开扉。
- 舒君郁郁怀，饮彼白玉卮。若不化女子，功名岂无期。

## 拼音
- xiang1 bie2 ba4 shui3 mei2 ， jia2 shui3 liu3 yi1 yi1 。 wo3 yuan4 zui4 ru2 si3 ， bu2 jian4 jun1 qu4 shi2 。
- suo3 yi4 xing1 dou4 bei3 ， zhi2 xing2 dao4 you2 chi2 。 kuang4 fu4 qie4 kong1 nang2 ， qiu2 ren2 bei1 lu4 qi2 。
- bei3 men2 ji4 shi4 xian2 ， ai4 wo3 xue2 gu3 shi1 。 dai4 jun1 ru2 dai4 wo3 ， ci3 shi4 gu4 bu4 yi2 。
- yan4 men2 chun1 se4 wai4 ， si4 yue4 yan4 wei4 gui1 。 zhu3 ren2 fu2 jin1 tai2 ， yan2 ke4 ye4 kai1 fei1 。
- shu1 jun1 yu4 yu4 huai2 ， yin3 bi3 bai2 yu4 zhi1 。 ruo4 bu2 hua4 nü3 zi3 ， gong1 ming2 qi3 wu2 qi1 。

## 注释

## 译文

## 赏析
