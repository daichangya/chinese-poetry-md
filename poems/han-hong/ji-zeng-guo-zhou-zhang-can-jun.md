---
id: han-hong-ji-zeng-guo-zhou-zhang-can-jun
title: 寄赠虢州张参军
titlePinyin: ji4 zeng4 guo2 zhou1 zhang1 can1 jun1
titleSlug: ji-zeng-guo-zhou-zhang-can-jun
author: 韩翃
authorPinyin: han2 hong2
authorSlug: han-hong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 三十事诸侯，贤豪冠北州。
- 桃花迎骏马，苏合染轻裘。
- 观妓将军第，题诗关尹楼。
- 青林朝送客，绿屿晚回舟。
- 好栗分通子，名香赠莫愁。
- 洗杯新酒熟，把烛故人留。
- 百雉归云过，千峰宿雨收。
- 蒹葭露下晚，菡萏水中秋。
- 忆昨陪行乐，常时接献酬。
- 佳期虽雾散，惠问亦川流。
- 开卷酲堪解，含毫思苦抽。
- 无因达情意，西望日悠悠。

## 拼音
- san1 shi2 shi4 zhu1 hou2 ， xian2 hao2 guan1 bei3 zhou1 。
- tao2 hua1 ying2 jun4 ma3 ， su1 he2 ran3 qing1 qiu2 。
- guan1 ji4 jiang1 jun1 di4 ， ti2 shi1 guan1 yin3 lou2 。
- qing1 lin2 chao2 song4 ke4 ， lü4 yu3 wan3 hui2 zhou1 。
- hao3 li4 fen1 tong1 zi3 ， ming2 xiang1 zeng4 mo4 chou2 。
- xi3 bei1 xin1 jiu3 shu2 ， ba3 zhu2 gu4 ren2 liu2 。
- bai3 zhi4 gui1 yun2 guo4 ， qian1 feng1 su4 yu3 shou1 。
- jian1 jia1 lu4 xia4 wan3 ， han4 dan4 shui3 zhong1 qiu1 。
- yi4 zuo2 pei2 xing2 le4 ， chang2 shi2 jie1 xian4 chou2 。
- jia1 qi1 sui1 wu4 san4 ， hui4 wen4 yi4 chuan1 liu2 。
- kai1 juan4 cheng2 kan1 jie3 ， han2 hao2 si1 ku3 chou1 。
- wu2 yin1 da2 qing2 yi4 ， xi1 wang4 ri4 you1 you1 。

## 注释

## 译文

## 赏析
