---
id: han-hong-bie-fan-shui-xian-wei
title: 别泛水县尉
titlePinyin: bie2 fan4 shui3 xian4 wei4
titleSlug: bie-fan-shui-xian-wei
author: 韩翃
authorPinyin: han2 hong2
authorSlug: han-hong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 未央宫殿金开钥，诏引贤良卷珠箔。
- 花间赐食近丹墀，烟里挥毫对青阁。
- 万年枝影转斜光，三道先成君激昂。
- 谷水直言身不顾，郄诜高第转名香。
- 绿槐阴阴出关道，上有蝉声下秋草。
- 奴子平头骏马肥，少年白皙登王畿。
- 五侯客舍偏留宿，一县人家争看归。
- 南向千峰北临水，佳期赏地应穷此。
- 赋诗或送郑行人，举酒常陪魏公子。
- 自怜寂寞会君稀，犹著前时博士衣。
- 我欲低眉问知己，若将无用废东归。

## 拼音
- wei4 yang1 gong1 dian4 jin1 kai1 yao4 ， zhao4 yin3 xian2 liang2 juan4 zhu1 bo2 。
- hua1 jian1 ci4 shi2 jin4 dan1 chi2 ， yan1 li3 hui1 hao2 dui4 qing1 ge2 。
- wan4 nian2 zhi1 ying3 zhuan3 xie2 guang1 ， san1 dao4 xian1 cheng2 jun1 ji1 ang2 。
- gu3 shui3 zhi2 yan2 shen1 bu2 gu4 ， xi4 shen1 gao1 di4 zhuan3 ming2 xiang1 。
- lü4 huai2 yin1 yin1 chu1 guan1 dao4 ， shang4 you3 chan2 sheng1 xia4 qiu1 cao3 。
- nu2 zi3 ping2 tou2 jun4 ma3 fei2 ， shao4 nian2 bai2 xi1 deng1 wang2 ji1 。
- wu3 hou2 ke4 she4 pian1 liu2 su4 ， yi2 xian4 ren2 jia1 zheng1 kan4 gui1 。
- nan2 xiang4 qian1 feng1 bei3 lin2 shui3 ， jia1 qi1 shang3 di4 ying4 qiong2 ci3 。
- fu4 shi1 huo4 song4 zheng4 xing2 ren2 ， ju3 jiu3 chang2 pei2 wei4 gong1 zi3 。
- zi4 lian2 ji4 mo4 hui4 jun1 xi1 ， you2 zhu4 qian2 shi2 bo2 shi4 yi1 。
- wo3 yu4 di1 mei2 wen4 zhi1 ji3 ， ruo4 jiang1 wu2 yong4 fei4 dong1 gui1 。

## 注释

## 译文

## 赏析
