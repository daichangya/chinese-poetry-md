---
id: han-hong-jia-xiong-zi-shan-nan-ba-gui-xian-shi-xu-shi
title: 家兄自山南罢归献诗叙事
titlePinyin: jia1 xiong1 zi4 shan1 nan2 ba4 gui1 xian4 shi1 xu4 shi4
titleSlug: jia-xiong-zi-shan-nan-ba-gui-xian-shi-xu-shi
author: 韩翃
authorPinyin: han2 hong2
authorSlug: han-hong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 时辈已争先，吾兄未著鞭。空嗟镊须日，犹是屈腰年。
- 不以殊方远，仍论水地偏。襄橙随客路，汉竹引归船。
- 云木巴东峡，林泉岘北川。池余骑马处，宅似卧龙边。
- 夜簟千峰月，朝窗万井烟。朱荷江女院，青稻楚人田。
- 县舍多潇洒，城楼入醉眠。黄苞柑正熟，红缕鲙仍鲜。
- 坐厌牵丝倦，因从解绶旋。初辞五斗米，唯奉一囊钱。
- 室好生虚白，书耽守太玄。枥中嘶款段，阶下引潺湲。
- 落照渊明柳，春风叔夜弦。绛纱儒客帐，丹诀羽人篇。
- 雅论承安石，新诗与惠连。兴清湖见底，襟豁雾开天。
- 魏阙心犹系，周才道岂捐。一丘无自逸，三府会招贤。

## 拼音
- shi2 bei4 yi3 zheng1 xian1 ， wu2 xiong1 wei4 zhu4 bian1 。 kong1 jie1 nie4 xu1 ri4 ， you2 shi4 qu1 yao1 nian2 。
- bu4 yi3 shu1 fang1 yuan3 ， reng2 lun4 shui3 di4 pian1 。 xiang1 cheng2 sui2 ke4 lu4 ， han4 zhu2 yin3 gui1 chuan2 。
- yun2 mu4 ba1 dong1 xia2 ， lin2 quan2 xian4 bei3 chuan1 。 chi2 yu2 qi2 ma3 chu4 ， zhai2 si4 wo4 long2 bian1 。
- ye4 dian4 qian1 feng1 yue4 ， chao2 chuang1 wan4 jing3 yan1 。 zhu1 he2 jiang1 nü3 yuan4 ， qing1 dao4 chu3 ren2 tian2 。
- xian4 she4 duo1 xiao1 sa3 ， cheng2 lou2 ru4 zui4 mian2 。 huang2 bao1 gan1 zheng4 shu2 ， hong2 lü3 kuai4 reng2 xian1 。
- zuo4 yan4 qian1 si1 juan4 ， yin1 cong2 jie3 shou4 xuan2 。 chu1 ci2 wu3 dou3 mi3 ， wei2 feng4 yi4 nang2 qian2 。
- shi4 hao3 sheng1 xu1 bai2 ， shu1 dan1 shou3 tai4 xuan2 。 li4 zhong1 si1 kuan3 duan4 ， jie1 xia4 yin3 chan2 yuan2 。
- luo4 zhao4 yuan1 ming2 liu3 ， chun1 feng1 shu1 ye4 xian2 。 jiang4 sha1 ru2 ke4 zhang4 ， dan1 jue2 yu3 ren2 pian1 。
- ya3 lun4 cheng2 an1 shi2 ， xin1 shi1 yu3 hui4 lian2 。 xing1 qing1 hu2 jian4 di3 ， jin1 huo1 wu4 kai1 tian1 。
- wei4 que1 xin1 you2 xi4 ， zhou1 cai2 dao4 qi3 juan1 。 yi4 qiu1 wu2 zi4 yi4 ， san1 fu3 hui4 zhao1 xian2 。

## 注释

## 译文

## 赏析
