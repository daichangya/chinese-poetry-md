---
id: wei-feng-gu-feng-chou-wei-ji-jiu-ou-you-long-men-bei-xi-hu-huai-li-shan-bie-ye-yin-y-5b3ead91
title: 奉酬韦祭酒偶游龙门北溪忽怀骊山别业因以言志示弟淑奉呈诸大僚之作
titlePinyin: feng4 chou2 wei2 ji4 jiu3 ou3 you2 long2 men2 bei3 xi1 hu1 huai2 li2 shan1 bie2 ye4 yin1 yi3 yan2 zhi4 shi4 di4 shu1 feng4 cheng2 zhu1 da4 liao2 zhi1 zuo4
titleSlug: feng-chou-wei-ji-jiu-ou-you-long-men-bei-xi-hu-huai-li-shan-bie-ye-yin-y-5b3ead91
author: 魏奉古
authorPinyin: wei4 feng4 gu3
authorSlug: wei-feng-gu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 有美朝为贵，幽寻地自偏。践临伊水汭，想望灞池边。
- 是遇皆新赏，兹游若旧年。藤萝隐路接，杨柳御沟联。
- 道惬神情王，机忘俗理捐。遂初诚已重，兼济实为贤。
- 迹是东山恋，心惟北阙悬。顾惭经拾紫，多谢赋思玄。
- 未躧中林步，空承丽藻传。阳春和已寡，扣寂竟徒然。

## 拼音
- you3 mei3 chao2 wei4 gui4 ， you1 xun2 di4 zi4 pian1 。 jian4 lin2 yi1 shui3 rui4 ， xiang3 wang4 ba4 chi2 bian1 。
- shi4 yu4 jie1 xin1 shang3 ， zi1 you2 ruo4 jiu4 nian2 。 teng2 luo2 yin3 lu4 jie1 ， yang2 liu3 yu4 gou1 lian2 。
- dao4 qie4 shen2 qing2 wang2 ， ji1 wang4 su2 li3 juan1 。 sui4 chu1 cheng2 yi3 zhong4 ， jian1 ji4 shi2 wei4 xian2 。
- ji4 shi4 dong1 shan1 lian4 ， xin1 wei2 bei3 que1 xuan2 。 gu4 can2 jing1 shi2 zi3 ， duo1 xie4 fu4 si1 xuan2 。
- wei4 xi3 zhong1 lin2 bu4 ， kong1 cheng2 li4 zao3 chuan2 。 yang2 chun1 he2 yi3 gua3 ， kou4 ji4 jing4 tu2 ran2 。

## 注释

## 译文

## 赏析
