---
id: zhu-xi-qiu-ri-gao-bing-zhai-ju-feng-huai-huang-zi-hou-liu-ping-fu-ji-shan-jian--aae4cb68
title: 秋日告病斋居奉怀黄子厚刘平父及山间诸兄友
titlePinyin: qiu1 ri4 gao4 bing4 zhai1 ju1 feng4 huai2 huang2 zi3 hou4 liu2 ping2 fu4 ji2 shan1 jian1 zhu1 xiong1 you3
titleSlug: qiu-ri-gao-bing-zhai-ju-feng-huai-huang-zi-hou-liu-ping-fu-ji-shan-jian--aae4cb68
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 出山今几时，忽忽岁再秋。
- 江湖岂不永，我兴终悠悠。
- 况复逢旱魃，农亩无余收。
- 赤子亦何辜，黄屋劳深忧。
- 而我忝朝寄，政荒积𠎝尤。
- 怀疴卧空阁，恻怆增绸缪。
- 东南望故山，上有玄烟浮。
- 平生采芝侣，寂寞今焉俦。
- 朝游云峰巅，夕宿寒岩幽。
- 为我泛瑶瑟，泠然发清讴。
- 裂牋寄晨风，问我君何求。
- 洪涛捩君柁，狭硖摧君辀。
- 君还苦不早，无乃非良谋。
- 再拜谢故人，低徊更包羞。
- 桂华幸未歇，去矣从君游。

## 拼音
- chu1 shan1 jin1 ji3 shi2 ， hu1 hu1 sui4 zai4 qiu1 。
- jiang1 hu2 qi3 bu4 yong3 ， wo3 xing1 zhong1 you1 you1 。
- kuang4 fu4 feng2 han4 ba2 ， nong2 mu3 wu2 yu2 shou1 。
- chi4 zi3 yi4 he2 gu1 ， huang2 wu1 lao2 shen1 you1 。
- er2 wo3 tian3 chao2 ji4 ， zheng4 huang1 ji1 𠎝 you2 。
- huai2 ke1 wo4 kong1 ge2 ， ce4 chuang4 zeng1 chou2 mou2 。
- dong1 nan2 wang4 gu4 shan1 ， shang4 you3 xuan2 yan1 fu2 。
- ping2 sheng1 cai3 zhi1 lü3 ， ji4 mo4 jin1 yan1 chou2 。
- chao2 you2 yun2 feng1 dian1 ， xi1 su4 han2 yan2 you1 。
- wei4 wo3 fan4 yao2 se4 ， ling2 ran2 fa1 qing1 ou1 。
- lie4 jian1 ji4 chen2 feng1 ， wen4 wo3 jun1 he2 qiu2 。
- hong2 tao1 lie4 jun1 tuo2 ， xia2 xia2 cui1 jun1 zhou1 。
- jun1 hai2 ku3 bu4 zao3 ， wu2 nai3 fei1 liang2 mou2 。
- zai4 bai4 xie4 gu4 ren2 ， di1 huai2 geng4 bao1 xiu1 。
- gui4 hua2 xing4 wei4 xie1 ， qu4 yi3 cong2 jun1 you2 。

## 注释

## 译文

## 赏析
