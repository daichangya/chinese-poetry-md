---
id: zhu-xi-tong-qiu-zi-fu-you-lu-feng-yi-ling-shang-duo-bai-yun-fen-yun-fu-shi-de-bai-zi
title: 同丘子服游芦峰以岭上多白云分韵赋诗得白字
titlePinyin: tong2 qiu1 zi3 fu2 you2 lu2 feng1 yi3 ling3 shang4 duo1 bai2 yun2 fen1 yun4 fu4 shi1 de2 bai2 zi4
titleSlug: tong-qiu-zi-fu-you-lu-feng-yi-ling-shang-duo-bai-yun-fen-yun-fu-shi-de-bai-zi
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 登岩出嚣尘，入谷媚泉石。
- 悠然惬幽趣，不觉几朝夕。
- 高寻倦冢顶，旧赏叹陈迹。
- 仰慙仙人杖，俯愧谢公屐。
- 昨日吾弟来，勇往意无歝。
- 今晨蓐食罢，千仞一咫尺。
- 心期未究竟，眼界已开辟。
- 浮野众麓青，萦云两川白。
- 须臾互吞吐，变化已今昔。
- 旷若尘虑空，悲哉人境窄。
- 平生有孤念，万里思矫翮。
- 感此复冲然，胡为尚形役。

## 拼音
- deng1 yan2 chu1 ao2 chen2 ， ru4 gu3 mei4 quan2 shi2 。
- you1 ran2 qie4 you1 qu4 ， bu4 jue2 ji3 zhao1 xi1 。
- gao1 xun2 juan4 zhong3 ding3 ， jiu4 shang3 tan4 chen2 ji4 。
- yang3 can2 xian1 ren2 zhang4 ， fu3 kui4 xie4 gong1 ji1 。
- zuo2 ri4 wu2 di4 lai2 ， yong3 wang3 yi4 wu2 yi4 。
- jin1 chen2 ru4 shi2 ba4 ， qian1 ren4 yi4 zhi3 chi3 。
- xin1 qi1 wei4 jiu1 jing4 ， yan3 jie4 yi3 kai1 pi4 。
- fu2 ye3 zhong4 lu4 qing1 ， ying2 yun2 liang3 chuan1 bai2 。
- xu1 yu2 hu4 tun1 tu3 ， bian4 hua4 yi3 jin1 xi1 。
- kuang4 ruo4 chen2 lü4 kong1 ， bei1 zai1 ren2 jing4 zhai3 。
- ping2 sheng1 you3 gu1 nian4 ， wan4 li3 si1 jiao3 he2 。
- gan3 ci3 fu4 chong1 ran2 ， hu2 wei4 shang4 xing2 yi4 。

## 注释

## 译文

## 赏析
