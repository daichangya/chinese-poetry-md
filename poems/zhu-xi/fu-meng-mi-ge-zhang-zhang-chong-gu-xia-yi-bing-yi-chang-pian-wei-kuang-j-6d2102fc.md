---
id: zhu-xi-fu-meng-mi-ge-zhang-zhang-chong-gu-xia-yi-bing-yi-chang-pian-wei-kuang-j-6d2102fc
title: 伏蒙秘阁张丈宠顾下邑并以长篇为贶降叹之余牵勉继韵仰求斤削僭率皇恐
titlePinyin: fu2 meng2 mi4 ge2 zhang1 zhang4 chong3 gu4 xia4 yi4 bing4 yi3 chang2 pian1 wei4 kuang4 jiang4 tan4 zhi1 yu2 qian1 mian3 ji4 yun4 yang3 qiu2 jin1 xiao1 jian4 lü4 huang2 kong3
titleSlug: fu-meng-mi-ge-zhang-zhang-chong-gu-xia-yi-bing-yi-chang-pian-wei-kuang-j-6d2102fc
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 向来灭迹东山东，闭门不问乌雌雄。
- 门前有路向尘土，两足未举心先慵。
- 当时亦有车马客，此意欲说嗟谁同。
- 穷居聊复追仲蔚，笃论何必须刘龚。
- 平生故人子张子，相思安得长相从。
- 每劳书疏问生死，坐想星宿罗心胸。
- 几年持节汉水上，木牛流马旌旗红。
- 君王辍馈思颇牧，外庸且讫来朝宗。
- 因能过我紫霄下，后乘载得珠帘栊。
- 苍颜白发应笑我，曷不饱卧陶窗风。
- 开樽鹅池水清激，下马醮石烟空蒙。
- 须臾路转山更好，摩天巨刃排双峰。
- 少看银河忽倒挂，直欲跳下清泠中。
- 南临汇泽共指点，缥缈贝阙浮珠宫。
- 公言平日爱登览，到此一洗群山空。
- 坐间为我出奇句，不用远寄南飞鸿。
- 上言云泉足奇赏，下叹契阔欢相逢。
- 纷吾失脚堕世网，乃有此会宁天穷。
- 流光过眼惊昨梦，旧约回首羞尘容。
- 明朝却上烟艇去，灭没万顷追凫翁。

## 拼音
- xiang4 lai2 mie4 ji4 dong1 shan1 dong1 ， bi4 men2 bu2 wen4 wu1 ci2 xiong2 。
- men2 qian2 you3 lu4 xiang4 chen2 tu3 ， liang3 zu2 wei4 ju3 xin1 xian1 yong1 。
- dang1 shi2 yi4 you3 che1 ma3 ke4 ， ci3 yi4 yu4 shuo1 jie1 shui2 tong2 。
- qiong2 ju1 liao2 fu4 zhui1 zhong4 wei4 ， du3 lun4 he2 bi4 xu1 liu2 gong1 。
- ping2 sheng1 gu4 ren2 zi3 zhang1 zi3 ， xiang1 si1 an1 de2 zhang3 xiang4 cong2 。
- mei3 lao2 shu1 shu1 wen4 sheng1 si3 ， zuo4 xiang3 xing1 xiu4 luo2 xin1 xiong1 。
- ji3 nian2 chi2 jie2 han4 shui3 shang4 ， mu4 niu2 liu2 ma3 jing1 qi2 hong2 。
- jun1 wang2 chuo4 kui4 si1 po1 mu4 ， wai4 yong1 qie3 qi4 lai2 chao2 zong1 。
- yin1 neng2 guo4 wo3 zi3 xiao1 xia4 ， hou4 cheng2 zai3 de2 zhu1 lian2 long2 。
- cang1 yan2 bai2 fa4 ying4 xiao4 wo3 ， he2 bu4 bao3 wo4 tao2 chuang1 feng1 。
- kai1 zun1 e2 chi2 shui3 qing1 ji1 ， xia4 ma3 jiao4 shi2 yan1 kong1 meng2 。
- xu1 yu2 lu4 zhuan3 shan1 geng4 hao3 ， mo2 tian1 ju4 ren4 pai2 shuang1 feng1 。
- shao3 kan4 yin2 he2 hu1 dao3 gua4 ， zhi2 yu4 tiao4 xia4 qing1 ling2 zhong1 。
- nan2 lin2 hui4 ze2 gong4 zhi3 dian3 ， piao1 miao3 bei4 que1 fu2 zhu1 gong1 。
- gong1 yan2 ping2 ri4 ai4 deng1 lan3 ， dao4 ci3 yi4 xi3 qun2 shan1 kong1 。
- zuo4 jian1 wei4 wo3 chu1 qi2 ju4 ， bu2 yong4 yuan3 ji4 nan2 fei1 hong2 。
- shang4 yan2 yun2 quan2 zu2 qi2 shang3 ， xia4 tan4 qi4 kuo4 huan1 xiang1 feng2 。
- fen1 wu2 shi1 jiao3 duo4 shi4 wang3 ， nai3 you3 ci3 hui4 ning2 tian1 qiong2 。
- liu2 guang1 guo4 yan3 jing1 zuo2 meng4 ， jiu4 yue1 hui2 shou3 xiu1 chen2 rong2 。
- ming2 chao2 que4 shang4 yan1 ting3 qu4 ， mie4 mei2 wan4 qing3 zhui1 fu2 weng1 。

## 注释

## 译文

## 赏析
