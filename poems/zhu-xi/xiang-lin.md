---
id: zhu-xi-xiang-lin
title: 芗林
titlePinyin: xiang1 lin2
titleSlug: xiang-lin
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东臯溅寒水，西崦饶清阴。
- 南埭奎壁丽，北垞静且深。
- 入门流绿波，竹树何箾椮。
- 积石象云壑，高堂杳沉沉。
- 左通云水区，右径梅杏林。
- 沼沚共回薄，观台鬰差参。
- 纷吾千里游，发轫南山岑。
- 过门得佳赏，慰此夙昔心。
- 缅怀企疏翁，岁晚投冠籫。
- 婆娑此涧谷，俯仰成古今。
- 嗣德世有人，闻道我所钦。
- 相见无杂语，晤言写胸襟。
- 怀旧复惆怅，命酒聊同斟。
- 饮罢我当去，握手清江浔。

## 拼音
- dong1 gao1 jian4 han2 shui3 ， xi1 yan1 rao2 qing1 yin1 。
- nan2 dai4 kui2 bi4 li4 ， bei3 cha2 jing4 qie3 shen1 。
- ru4 men2 liu2 lü4 bo1 ， zhu2 shu4 he2 xiao1 sen1 。
- ji1 shi2 xiang4 yun2 he4 ， gao1 tang2 yao3 chen2 chen2 。
- zuo3 tong1 yun2 shui3 qu1 ， you4 jing4 mei2 xing4 lin2 。
- zhao3 zhi3 gong4 hui2 bao2 ， guan1 tai2 yu4 cha4 can1 。
- fen1 wu2 qian1 li3 you2 ， fa1 ren4 nan2 shan1 cen2 。
- guo4 men2 de2 jia1 shang3 ， wei4 ci3 su4 xi1 xin1 。
- mian3 huai2 qi3 shu1 weng1 ， sui4 wan3 tou2 guan1 zuan3 。
- po2 suo1 ci3 jian4 gu3 ， fu3 yang3 cheng2 gu3 jin1 。
- si4 de2 shi4 you3 ren2 ， wen2 dao4 wo3 suo3 qin1 。
- xiang1 jian4 wu2 za2 yu3 ， wu4 yan2 xie3 xiong1 jin1 。
- huai2 jiu4 fu4 chou2 chang4 ， ming4 jiu3 liao2 tong2 zhen1 。
- yin3 ba4 wo3 dang1 qu4 ， wo4 shou3 qing1 jiang1 xun2 。

## 注释

## 译文

## 赏析
