---
id: zhu-xi-you-mi-an
title: 游密庵
titlePinyin: you2 mi4 an1
titleSlug: you-mi-an
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 弱龄慕丘壑，兹山屡游盘。
- 朝𬯀青冥外，暮陟浮云端。
- 晴岚染襟裾，水石清肺肝。
- 俯仰未云已，岁月如飞翰。
- 中年尘雾牵，引脰空长叹。
- 旷岁一登历，心期殊未阑。
- 矧此亲友集，笑谈有余欢。
- 结架迫弯埼，徙倚临奔湍。
- 共惜前古秘，今为后来观。
- 落景丽云木，回风馥秋兰。
- 林昏景益佳，怅然抚归鞍。
- 谅哉故山好，莫遣兹盟寒。

## 拼音
- ruo4 ling2 mu4 qiu1 he4 ， zi1 shan1 lü3 you2 pan2 。
- chao2 ji1 qing1 ming2 wai4 ， mu4 zhi4 fu2 yun2 duan1 。
- qing2 lan2 ran3 jin1 ju1 ， shui3 shi2 qing1 fei4 gan1 。
- fu3 yang3 wei4 yun2 yi3 ， sui4 yue4 ru2 fei1 han4 。
- zhong1 nian2 chen2 wu4 qian1 ， yin3 dou4 kong1 chang2 tan4 。
- kuang4 sui4 yi4 deng1 li4 ， xin1 qi1 shu1 wei4 lan2 。
- shen3 ci3 qin1 you3 ji2 ， xiao4 tan2 you3 yu2 huan1 。
- jie2 jia4 po4 wan1 qi2 ， xi3 yi3 lin2 ben1 tuan1 。
- gong4 xi1 qian2 gu3 mi4 ， jin1 wei4 hou4 lai2 guan1 。
- luo4 jing3 li4 yun2 mu4 ， hui2 feng1 fu4 qiu1 lan2 。
- lin2 hun1 jing3 yi4 jia1 ， chang4 ran2 fu3 gui1 an1 。
- liang4 zai1 gu4 shan1 hao3 ， mo4 qian3 zi1 meng2 han2 。

## 注释

## 译文

## 赏析
