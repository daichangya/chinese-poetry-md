---
id: zhu-xi-du-tong-jian-ji-shi-ben-mo-yong-wu-yi-chang-he-yuan-yun-ji-ji-zhong
title: 读通鉴纪事本末用武夷唱和元韵寄机仲
titlePinyin: du2 tong1 jian4 ji4 shi4 ben3 mo4 yong4 wu3 yi2 chang4 he4 yuan2 yun4 ji4 ji1 zhong4
titleSlug: du-tong-jian-ji-shi-ben-mo-yong-wu-yi-chang-he-yuan-yun-ji-ji-zhong
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生谏疏莫与传，忠愤激烈号旻天。
- 却怜广文官舍冷，只与文字相周旋。
- 上书乞得聊自屏，清坐日对铜炉烟。
- 功名驰骛往莫悔，铅椠职业今当专。
- 要将报答陛下圣，矫首北阙还潸然。
- 属词比事有深意，凭愚护短惊群仙。
- □言未秉太史笔，自幸已执留台鞭。
- 果然敕遣六丁取，香罗漆匣浮桐川。
- 阴凝有戒竦皇鉴，阳剥欲尽生玄泉。
- 明年定对白虎殿，更诵大学中庸篇。

## 拼音
- xian1 sheng1 jian4 shu1 mo4 yu3 chuan2 ， zhong1 fen4 ji1 lie4 hao4 min2 tian1 。
- que4 lian2 guang3 wen2 guan1 she4 leng3 ， zhi1 yu3 wen2 zi4 xiang1 zhou1 xuan2 。
- shang4 shu1 qi3 de2 liao2 zi4 ping2 ， qing1 zuo4 ri4 dui4 tong2 lu2 yan1 。
- gong1 ming2 chi2 wu4 wang3 mo4 hui3 ， qian1 qian4 zhi2 ye4 jin1 dang1 zhuan1 。
- yao4 jiang1 bao4 da2 bi4 xia4 sheng4 ， jiao3 shou3 bei3 que1 hai2 shan1 ran2 。
- shu3 ci2 bi3 shi4 you3 shen1 yi4 ， ping2 yu2 hu4 duan3 jing1 qun2 xian1 。
- □ yan2 wei4 bing3 tai4 shi3 bi3 ， zi4 xing4 yi3 zhi2 liu2 tai2 bian1 。
- guo3 ran2 chi4 qian3 liu4 ding1 qu3 ， xiang1 luo2 qi1 xia2 fu2 tong2 chuan1 。
- yin1 ning2 you3 jie4 song3 huang2 jian4 ， yang2 bao1 yu4 jin4 sheng1 xuan2 quan2 。
- ming2 nian2 ding4 dui4 bai2 hu3 dian4 ， geng4 song4 da4 xue2 zhong1 yong1 pian1 。

## 注释

## 译文

## 赏析
