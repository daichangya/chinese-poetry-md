---
id: zhu-xi-fen-yun-de-mian-yi-er-zi-fu-zui-shi-jian-ji-ge-yi-pian-cheng-tong-you-zh-3e5fb15e
title: 分韵得眠意二字赋醉石简寂各一篇呈同游诸兄  其一
titlePinyin: fen1 yun4 de2 mian2 yi4 er4 zi4 fu4 zui4 shi2 jian3 ji4 ge4 yi4 pian1 cheng2 tong2 you2 zhu1 xiong1     qi2 yi1
titleSlug: fen-yun-de-mian-yi-er-zi-fu-zui-shi-jian-ji-ge-yi-pian-cheng-tong-you-zh-3e5fb15e
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 驱车何所适，往至秋云边。
- 企彼涧中石，举觞酹飞泉。
- 怀哉千载人，矫首辞世喧。
- 凄凉义熙后，日醉向此眠。
- 仰视但青冥，俯听惊潺湲。
- 起坐三太息，涕泗如奔川。
- 神驰北阙阴，思属东海壖。
- 丹衷竟莫展，素节空复全。
- 低徊万古情，恻怆颜公篇。
- 为君结茅屋，岁暮当来还。

## 拼音
- qu1 che1 he2 suo3 shi4 ， wang3 zhi4 qiu1 yun2 bian1 。
- qi3 bi3 jian4 zhong1 shi2 ， ju3 shang1 lei4 fei1 quan2 。
- huai2 zai1 qian1 zai3 ren2 ， jiao3 shou3 ci2 shi4 xuan1 。
- qi1 liang2 yi4 xi1 hou4 ， ri4 zui4 xiang4 ci3 mian2 。
- yang3 shi4 dan4 qing1 ming2 ， fu3 ting1 jing1 chan2 yuan2 。
- qi3 zuo4 san1 tai4 xi1 ， ti4 si4 ru2 ben1 chuan1 。
- shen2 chi2 bei3 que1 yin1 ， si1 shu3 dong1 hai3 ruan2 。
- dan1 zhong1 jing4 mo4 zhan3 ， su4 jie2 kong1 fu4 quan2 。
- di1 huai2 wan4 gu3 qing2 ， ce4 chuang4 yan2 gong1 pian1 。
- wei4 jun1 jie2 mao2 wu1 ， sui4 mu4 dang1 lai2 hai2 。

## 注释

## 译文

## 赏析
