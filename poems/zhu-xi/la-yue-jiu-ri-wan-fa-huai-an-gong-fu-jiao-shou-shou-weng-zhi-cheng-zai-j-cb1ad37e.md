---
id: zhu-xi-la-yue-jiu-ri-wan-fa-huai-an-gong-fu-jiao-shou-shou-weng-zhi-cheng-zai-j-cb1ad37e
title: 腊月九日晚发怀安公父教授寿翁知丞载酒为别而元礼景嵩子木择之廷老考叔舜民诸贤相与同舟乘便风顷刻数十里江空月明饮酒乐甚因以星垂平野阔月涌大江流分韵熹得星字醉中别去乃得数语略纪一时之胜云
titlePinyin: la4 yue4 jiu3 ri4 wan3 fa1 huai2 an1 gong1 fu4 jiao4 shou4 shou4 weng1 zhi1 cheng2 zai3 jiu3 wei4 bie2 er2 yuan2 li3 jing3 song1 zi3 mu4 ze2 zhi1 ting2 lao3 kao3 shu1 shun4 min2 zhu1 xian2 xiang1 yu3 tong2 zhou1 cheng2 bian4 feng1 qing3 ke4 shu4 shi2 li3 jiang1 kong1 yue4 ming2 yin3 jiu3 le4 shen4 yin1 yi3 xing1 chui2 ping2 ye3 kuo4 yue4 yong3 da4 jiang1 liu2 fen1 yun4 xi1 de2 xing1 zi4 zui4 zhong1 bie2 qu4 nai3 de2 shu4 yu3 lüe4 ji4 yi4 shi2 zhi1 sheng4 yun2
titleSlug: la-yue-jiu-ri-wan-fa-huai-an-gong-fu-jiao-shou-shou-weng-zhi-cheng-zai-j-cb1ad37e
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 挂帆望烟渚，整棹别津亭。
- 风水已云便，我行安得停。
- 离樽枉群贤，浊醪愧先倾。
- 谈笑不知远，但觉江流清。
- 猎猎甘蔗洲，茫茫白沙汀。
- 斯须复回首，祇有遥山青。
- 野色一以暝，川光皛孤明。
- 中流漾华月，极浦涵踈星。
- 酒酣客散归，茫然独宵征。
- 起视天宇阔，此身一浮萍。
- 难追五湖游，未愿三闾醒。
- 且咏招隠作，孤舟转竛竮。

## 拼音
- gua4 fan1 wang4 yan1 zhu3 ， zheng3 zhao4 bie2 jin1 ting2 。
- feng1 shui3 yi3 yun2 bian4 ， wo3 xing2 an1 de2 ting2 。
- li2 zun1 wang3 qun2 xian2 ， zhuo2 lao2 kui4 xian1 qing1 。
- tan2 xiao4 bu4 zhi1 yuan3 ， dan4 jue2 jiang1 liu2 qing1 。
- lie4 lie4 gan1 zhe4 zhou1 ， mang2 mang2 bai2 sha1 ting1 。
- si1 xu1 fu4 hui2 shou3 ， qi2 you3 yao2 shan1 qing1 。
- ye3 se4 yi4 yi3 ming2 ， chuan1 guang1 xiao3 gu1 ming2 。
- zhong1 liu2 yang4 hua2 yue4 ， ji2 pu3 han2 shu1 xing1 。
- jiu3 han1 ke4 san4 gui1 ， mang2 ran2 du2 xiao1 zheng1 。
- qi3 shi4 tian1 yu3 kuo4 ， ci3 shen1 yi4 fu2 ping2 。
- nan2 zhui1 wu3 hu2 you2 ， wei4 yuan4 san1 lü2 xing3 。
- qie3 yong3 zhao1 yin3 zuo4 ， gu1 zhou1 zhuan3 ling2 ping2 。

## 注释

## 译文

## 赏析
