---
id: zhu-xi-bai-zhang-wei-gong-mu-xia
title: 拜张魏公墓下
titlePinyin: bai4 zhang1 wei4 gong1 mu4 xia4
titleSlug: bai-zhang-wei-gong-mu-xia
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 衡山何巍巍，湘流亦汤汤。
- 我公独何往，劒履在此堂。
- 念昔中兴初，孽竖倒冠裳。
- 公时首建义，自此扶三纲。
- 精忠贯宸极，孤愤摩穹苍。
- 元戎二十万，一旦先启行。
- 西征奠梁益，南辕抚江湘。
- 士心既豫附，国威亦张皇。
- 缟素哭新宫，哀声连万方。
- 黠虏闻褫魄，经营久徬徨。
- 玉帛骤往来，士马且伏藏。
- 公谋适不用，拱手迁南荒。
- 白首复来归，发短丹心长。
- 拳拳冀感格，汲汲勤修攘。
- 天命竟难谌，人事亦靡常。
- 悠然谢台鼎，骑龙白云乡。
- 坐令此空山，名与日月彰。
- 千秋定军垒，岋嶪遥相望。
- 贱子来岁阴，烈风振高冈。
- 下马九顿首，抚膺泪淋浪。
- 山颓今几年，志士日惨伤。
- 中原尚腥膻，人类几豺狼。
- 公还浩无期，嗣德炜有光。
- 恭惟宋社稷，永永垂无疆。

## 拼音
- heng2 shan1 he2 wei1 wei1 ， xiang1 liu2 yi4 tang1 tang1 。
- wo3 gong1 du2 he2 wang3 ， jian4 lü3 zai4 ci3 tang2 。
- nian4 xi1 zhong1 xing1 chu1 ， nie4 shu4 dao3 guan1 shang0 。
- gong1 shi2 shou3 jian4 yi4 ， zi4 ci3 fu2 san1 gang1 。
- jing1 zhong1 guan4 chen2 ji2 ， gu1 fen4 mo2 qiong2 cang1 。
- yuan2 rong2 er4 shi2 wan4 ， yi2 dan4 xian1 qi3 xing2 。
- xi1 zheng1 dian4 liang2 yi4 ， nan2 yuan2 fu3 jiang1 xiang1 。
- shi4 xin1 ji4 yu4 fu4 ， guo2 wei1 yi4 zhang1 huang2 。
- gao3 su4 ku1 xin1 gong1 ， ai1 sheng1 lian2 wan4 fang1 。
- xia2 lu3 wen2 chi3 po4 ， jing1 ying2 jiu3 pang2 huang2 。
- yu4 bo2 zhou4 wang3 lai2 ， shi4 ma3 qie3 fu2 cang2 。
- gong1 mou2 shi4 bu2 yong4 ， gong3 shou3 qian1 nan2 huang1 。
- bai2 shou3 fu4 lai2 gui1 ， fa1 duan3 dan1 xin1 chang2 。
- quan2 quan2 ji4 gan3 ge2 ， ji2 ji2 qin2 xiu1 rang3 。
- tian1 ming4 jing4 nan2 chen2 ， ren2 shi4 yi4 mi2 chang2 。
- you1 ran2 xie4 tai2 ding3 ， qi2 long2 bai2 yun2 xiang1 。
- zuo4 ling4 ci3 kong1 shan1 ， ming2 yu3 ri4 yue4 zhang1 。
- qian1 qiu1 ding4 jun1 lei3 ， e4 ye4 yao2 xiang1 wang4 。
- jian4 zi3 lai2 sui4 yin1 ， lie4 feng1 zhen4 gao1 gang1 。
- xia4 ma3 jiu3 dun4 shou3 ， fu3 ying1 lei4 lin2 lang4 。
- shan1 tui2 jin1 ji3 nian2 ， zhi4 shi4 ri4 can3 shang1 。
- zhong1 yuan2 shang4 xing1 shan1 ， ren2 lei4 ji3 chai2 lang2 。
- gong1 hai2 hao4 wu2 qi1 ， si4 de2 wei3 you3 guang1 。
- gong1 wei2 song4 she4 ji4 ， yong3 yong3 chui2 wu2 jiang1 。

## 注释

## 译文

## 赏析
