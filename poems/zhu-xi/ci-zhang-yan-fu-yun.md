---
id: zhu-xi-ci-zhang-yan-fu-yun
title: 次张彦辅韵
titlePinyin: ci4 zhang1 yan4 fu3 yun4
titleSlug: ci-zhang-yan-fu-yun
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风霜岁云徂，尘事瞇双目。
- 故人书鼎来，照眼一连玉。
- 把玩不知疲，日晏坐空腹。
- 卷藏什袭秘，寒光夜穿椟。
- 嗟予肮脏姿，十驾不能速。
- 丘壑聊自娱，箪瓢亦云足。
- 君侯湖海士，逸气谢追逐。
- 胡为不予鄙，乃肯顾林谷。
- 高轩缓前期，清梦遶双竹。
- 起将杜陵句，写寄玉川屋。
- 我穷诗未工，最觉貂难续。
- 感君慇懃意，吟苦屡更烛。
- 群公饶藻思，裂牋动盈束。
- 历险正摧辀，争先俄击毂。
- 低回欲引避，怅望曷归宿。
- 出吻竟无奇，彊颜终自恧。
- 北风催岁年，两鬓失新绿。
- 樊生念学稼，曹子悲食粟。
- 死灰宁复然，寡过良所欲。
- 耿耿自知明，何劳詹尹卜。

## 拼音
- feng1 shuang1 sui4 yun2 cu2 ， chen2 shi4 mi1 shuang1 mu4 。
- gu4 ren2 shu1 ding3 lai2 ， zhao4 yan3 yi4 lian2 yu4 。
- ba3 wan2 bu4 zhi1 pi2 ， ri4 yan4 zuo4 kong1 fu4 。
- juan4 cang2 shen2 xi2 mi4 ， han2 guang1 ye4 chuan1 du2 。
- jie1 yu3 ang1 zang1 zi1 ， shi2 jia4 bu4 neng2 su4 。
- qiu1 he4 liao2 zi4 yu2 ， dan1 piao2 yi4 yun2 zu2 。
- jun1 hou2 hu2 hai3 shi4 ， yi4 qi4 xie4 zhui1 zhu2 。
- hu2 wei4 bu4 yu3 bi3 ， nai3 ken3 gu4 lin2 gu3 。
- gao1 xuan1 huan3 qian2 qi1 ， qing1 meng4 rao4 shuang1 zhu2 。
- qi3 jiang1 du4 ling2 ju4 ， xie3 ji4 yu4 chuan1 wu1 。
- wo3 qiong2 shi1 wei4 gong1 ， zui4 jue2 diao1 nan2 xu4 。
- gan3 jun1 yin1 qin2 yi4 ， yin2 ku3 lü3 geng4 zhu2 。
- qun2 gong1 rao2 zao3 si1 ， lie4 jian1 dong4 ying2 shu4 。
- li4 xian3 zheng4 cui1 zhou1 ， zheng1 xian1 e2 ji1 gu1 。
- di1 hui2 yu4 yin3 bi4 ， chang4 wang4 he2 gui1 su4 。
- chu1 wen3 jing4 wu2 qi2 ， qiang2 yan2 zhong1 zi4 nü4 。
- bei3 feng1 cui1 sui4 nian2 ， liang3 bin4 shi1 xin1 lü4 。
- fan2 sheng1 nian4 xue2 jia4 ， cao2 zi3 bei1 shi2 su4 。
- si3 hui1 ning2 fu4 ran2 ， gua3 guo4 liang2 suo3 yu4 。
- geng3 geng3 zi4 zhi1 ming2 ， he2 lao2 zhan1 yin3 bu3 。

## 注释

## 译文

## 赏析
