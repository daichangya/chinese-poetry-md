---
id: zhu-xi-chun-xi-wu-xu-qi-yue-nian-jiu-ri-zao-fa-tan-xi-xi-deng-yun-gu-qu-dao-qin-9624b54c
title: 淳熙戊戌七月廿九日早发潭溪西登云谷取道芹溪友人丘子野留宿因题芹溪小隠以贻之作此以纪其事
titlePinyin: chun2 xi1 wu4 xu1 qi1 yue4 nian4 jiu3 ri4 zao3 fa1 tan2 xi1 xi1 deng1 yun2 gu3 qu3 dao4 qin2 xi1 you3 ren2 qiu1 zi3 ye3 liu2 su4 yin1 ti2 qin2 xi1 xiao3 yin3 yi3 yi2 zhi1 zuo4 ci3 yi3 ji4 qi2 shi4
titleSlug: chun-xi-wu-xu-qi-yue-nian-jiu-ri-zao-fa-tan-xi-xi-deng-yun-gu-qu-dao-qin-9624b54c
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我来屏山下，奔走倦僮仆。
- 亭亭日已中，冠中湿如沐。
- 访我芹溪翁，解装留憩宿。
- 茗碗瀹甘寒，温泉试新浴。
- 抖擞神气清，散步搘筇竹。
- 芦峰在瞻望，隠隠见云谷。
- 顿觉尘虑空，豁然洗心目。
- 君居岘山西，高隠志不俗。
- 窗几列琴书，庭皋富花木。
- 往来数相过，主宾情意熟。
- 开樽酌香醪，謦欬话衷曲。
- 从容出妙句，满幅粲珠玉。
- 邀约登赫曦，襟期伴幽独。
- 兹游得良朋，道义推前夙。
- 扁字为留题，深愧毛锥秃。

## 拼音
- wo3 lai2 ping2 shan1 xia4 ， ben1 zou3 juan4 tong2 pu2 。
- ting2 ting2 ri4 yi3 zhong1 ， guan1 zhong1 shi1 ru2 mu4 。
- fang3 wo3 qin2 xi1 weng1 ， jie3 zhuang1 liu2 qi4 su4 。
- ming2 wan3 yue4 gan1 han2 ， wen1 quan2 shi4 xin1 yu4 。
- dou3 sou3 shen2 qi4 qing1 ， san4 bu4 zhi1 qiong2 zhu2 。
- lu2 feng1 zai4 zhan1 wang4 ， yin3 yin3 jian4 yun2 gu3 。
- dun4 jue2 chen2 lü4 kong1 ， huo1 ran2 xi3 xin1 mu4 。
- jun1 ju1 xian4 shan1 xi1 ， gao1 yin3 zhi4 bu4 su2 。
- chuang1 ji3 lie4 qin2 shu1 ， ting2 gao1 fu4 hua1 mu4 。
- wang3 lai2 shu4 xiang1 guo4 ， zhu3 bin1 qing2 yi4 shu2 。
- kai1 zun1 zhuo2 xiang1 lao2 ， qing3 kai4 hua4 zhong1 qu3 。
- cong2 rong2 chu1 miao4 ju4 ， man3 fu2 can4 zhu1 yu4 。
- yao1 yue1 deng1 he4 xi1 ， jin1 qi1 ban4 you1 du2 。
- zi1 you2 de2 liang2 peng2 ， dao4 yi4 tui1 qian2 su4 。
- bian3 zi4 wei4 liu2 ti2 ， shen1 kui4 mao2 zhui1 tu1 。

## 注释

## 译文

## 赏析
