---
id: zhu-xi-song-yan-ji-zhi-guan-liu-yang
title: 送彦集之官浏阳
titlePinyin: song4 yan4 ji2 zhi1 guan1 liu2 yang2
titleSlug: song-yan-ji-zhi-guan-liu-yang
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 急景雕暮节，高风振空林。
- 病夫掩关卧，长谣拥孤衾。
- 闻君千里行，四牡方骎骎。
- 重此别离感，青天欲愁阴。
- 君行岂不劳，民瘼亦已深。
- 催科处处急，椎凿年年侵。
- 君行宽彼甿，足以慰我心。
- 荐书会满箧，社酒还同斟。
- 所念家同产，与君如瑟琴。
- 兹焉不并驾，宰木寒萧椮。
- 尚喜吾诸甥，男恭女知钦。
- 明朝复相忆，怅望楚山岑。

## 拼音
- ji2 jing3 diao1 mu4 jie2 ， gao1 feng1 zhen4 kong1 lin2 。
- bing4 fu1 yan3 guan1 wo4 ， chang2 yao2 yong1 gu1 qin1 。
- wen2 jun1 qian1 li3 xing2 ， si4 mu3 fang1 qin1 qin1 。
- zhong4 ci3 bie2 li2 gan3 ， qing1 tian1 yu4 chou2 yin1 。
- jun1 xing2 qi3 bu4 lao2 ， min2 mo4 yi4 yi3 shen1 。
- cui1 ke1 chu4 chu4 ji2 ， zhui1 zao2 nian2 nian2 qin1 。
- jun1 xing2 kuan1 bi3 meng2 ， zu2 yi3 wei4 wo3 xin1 。
- jian4 shu1 hui4 man3 qie4 ， she4 jiu3 hai2 tong2 zhen1 。
- suo3 nian4 jia1 tong2 chan3 ， yu3 jun1 ru2 se4 qin2 。
- zi1 yan1 bu2 bing4 jia4 ， zai3 mu4 han2 xiao1 sen1 。
- shang4 xi3 wu2 zhu1 sheng1 ， nan2 gong1 nü3 zhi1 qin1 。
- ming2 chao2 fu4 xiang1 yi4 ， chang4 wang4 chu3 shan1 cen2 。

## 注释

## 译文

## 赏析
