---
id: zhu-xi-ti-shen-gong-ya-bu-ju-tu
title: 题沈公雅卜居图
titlePinyin: ti2 shen3 gong1 ya3 bu3 ju1 tu2
titleSlug: ti-shen-gong-ya-bu-ju-tu
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 往者仲长子，高情世无俦。
- 一朝谢尘躅，卜筑娱清幽。
- 茅屋八九间，下有良田畴。
- 后簷果垂实，前庭树相樛。
- 胜日宾友来，琴觞共舒忧。
- 言论核幽妙，理乱穷端由。
- 至今一卷书，凛然昭千秋。
- 沈侯经济业，夙尚本林丘。
- 谈笑出幻境，寤言蹑斯游。
- 仰睇白石岗，俯濯青瑶流。
- 旷然宇宙外，邈矣将焉求。

## 拼音
- wang3 zhe3 zhong4 zhang3 zi3 ， gao1 qing2 shi4 wu2 chou2 。
- yi4 chao2 xie4 chen2 zhu2 ， bu3 zhu4 yu2 qing1 you1 。
- mao2 wu1 ba1 jiu3 jian1 ， xia4 you3 liang2 tian2 chou2 。
- hou4 yan2 guo3 chui2 shi2 ， qian2 ting2 shu4 xiang1 jiu1 。
- sheng4 ri4 bin1 you3 lai2 ， qin2 shang1 gong4 shu1 you1 。
- yan2 lun4 he2 you1 miao4 ， li3 luan4 qiong2 duan1 you2 。
- zhi4 jin1 yi2 juan4 shu1 ， lin3 ran2 zhao1 qian1 qiu1 。
- shen3 hou2 jing1 ji4 ye4 ， su4 shang4 ben3 lin2 qiu1 。
- tan2 xiao4 chu1 huan4 jing4 ， wu4 yan2 nie4 si1 you2 。
- yang3 di4 bai2 shi2 gang3 ， fu3 zhuo2 qing1 yao2 liu2 。
- kuang4 ran2 yu3 zhou4 wai4 ， miao3 yi3 jiang1 yan1 qiu2 。

## 注释

## 译文

## 赏析
