---
id: zhu-xi-jiu-yue-liu-ri-zao-fa-tan-xi-ye-deng-yun-gu-yi-dan-fu-ci
title: 九月六日早发潭溪夜登云谷翌旦赋此
titlePinyin: jiu3 yue4 liu4 ri4 zao3 fa1 tan2 xi1 ye4 deng1 yun2 gu3 yi4 dan4 fu4 ci3
titleSlug: jiu-yue-liu-ri-zao-fa-tan-xi-ye-deng-yun-gu-yi-dan-fu-ci
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 怀山不能寐，中宵命行轩。
- 亭午息畏景，薄暮登危峦。
- 峻极逾百磴，萦纡欲千盘。
- 行行遂曛黑，月落天风寒。
- 羽人候中涂，良朋集林端。
- 问我何所迫，而尝兹险艰。
- 疲劳既云极，饥渴不能言。
- 投装卧中丘，幸此一室宽。
- 怒号竟永夕，客枕无时安。
- 旦起辟幽户，竹树青檀栾。
- 惊喜非昔覩，披寻得新观。
- 淹留十日期，俯仰有余欢。
- 寄语后来子，勿辞行路难。

## 拼音
- huai2 shan1 bu4 neng2 mei4 ， zhong1 xiao1 ming4 xing2 xuan1 。
- ting2 wu3 xi1 wei4 jing3 ， bo2 mu4 deng1 wei1 luan2 。
- jun4 ji2 yu2 bai3 deng4 ， ying2 yu1 yu4 qian1 pan2 。
- xing2 xing2 sui4 xun1 hei1 ， yue4 luo4 tian1 feng1 han2 。
- yu3 ren2 hou4 zhong1 tu2 ， liang2 peng2 ji2 lin2 duan1 。
- wen4 wo3 he2 suo3 po4 ， er2 chang2 zi1 xian3 jian1 。
- pi2 lao2 ji4 yun2 ji2 ， ji1 ke3 bu4 neng2 yan2 。
- tou2 zhuang1 wo4 zhong1 qiu1 ， xing4 ci3 yi2 shi4 kuan1 。
- nu4 hao2 jing4 yong3 xi1 ， ke4 zhen3 wu2 shi2 an1 。
- dan4 qi3 pi4 you1 hu4 ， zhu2 shu4 qing1 tan2 luan2 。
- jing1 xi3 fei1 xi1 du3 ， pi1 xun2 de2 xin1 guan1 。
- yan1 liu2 shi2 ri4 qi1 ， fu3 yang3 you3 yu2 huan1 。
- ji4 yu3 hou4 lai2 zi3 ， wu4 ci2 xing2 lu4 nan2 。

## 注释

## 译文

## 赏析
