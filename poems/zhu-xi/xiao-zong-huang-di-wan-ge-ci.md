---
id: zhu-xi-xiao-zong-huang-di-wan-ge-ci
title: 孝宗皇帝挽歌词
titlePinyin: xiao4 zong1 huang2 di4 wan3 ge1 ci2
titleSlug: xiao-zong-huang-di-wan-ge-ci
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 精一传心妙，文明抚运昌。
- 乾坤归独御，日月要重光。
- 不值亡胡岁，何由复汉疆。
- 遽移丹极仗，便上白云乡。
- 九有哀同切，孤臣泪特滂。
- 讵因逢舜日，曾得厕周行。
- 但忆彤墀引，频趋黼坐旁。
- 衮华叨假宠，缟素识通丧。
- 似有盐梅契，还嗟贝锦伤。
- 戴盆惊委照，增秩待行香。
- 手疏摅丹悃，衡程发皂囊。
- 神心应斗转，巽令亟风扬。
- 未答隆儒厚，俄闻脱蹝忙。
- 此生知永已，没世恨空长。
- 内难开新主，遄归立右厢。
- 因山方惨澹，去国又怆惶。
- 疾病今如许，形骸可自量。
- 报恩宁复日，忍死续残章。

## 拼音
- jing1 yi4 chuan2 xin1 miao4 ， wen2 ming2 fu3 yun4 chang1 。
- qian2 kun1 gui1 du2 yu4 ， ri4 yue4 yao4 chong2 guang1 。
- bu4 zhi2 wang2 hu2 sui4 ， he2 you2 fu4 han4 jiang1 。
- ju4 yi2 dan1 ji2 zhang4 ， bian4 shang4 bai2 yun2 xiang1 。
- jiu3 you3 ai1 tong2 qie4 ， gu1 chen2 lei4 te4 pang1 。
- ju4 yin1 feng2 shun4 ri4 ， ceng2 de2 ce4 zhou1 xing2 。
- dan4 yi4 tong2 chi2 yin3 ， pin2 qu1 fu3 zuo4 pang2 。
- gun3 hua2 dao1 jia3 chong3 ， gao3 su4 shi2 tong1 sang4 。
- si4 you3 yan2 mei2 qi4 ， hai2 jie1 bei4 jin3 shang1 。
- dai4 pen2 jing1 wei3 zhao4 ， zeng1 zhi4 dai4 xing2 xiang1 。
- shou3 shu1 shu1 dan1 kun3 ， heng2 cheng2 fa1 zao4 nang2 。
- shen2 xin1 ying4 dou4 zhuan3 ， xun4 ling4 ji2 feng1 yang2 。
- wei4 da2 long2 ru2 hou4 ， e2 wen2 tuo1 xi3 mang2 。
- ci3 sheng1 zhi1 yong3 yi3 ， mei2 shi4 hen4 kong1 chang2 。
- nei4 nan2 kai1 xin1 zhu3 ， chuan2 gui1 li4 you4 xiang1 。
- yin1 shan1 fang1 can3 dan4 ， qu4 guo2 you4 chuang4 huang2 。
- ji2 bing4 jin1 ru2 xu3 ， xing2 hai2 ke3 zi4 liang4 。
- bao4 en1 ning2 fu4 ri4 ， ren3 si3 xu4 can2 zhang1 。

## 注释

## 译文

## 赏析
