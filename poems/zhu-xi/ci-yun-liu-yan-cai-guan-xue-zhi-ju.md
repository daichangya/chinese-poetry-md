---
id: zhu-xi-ci-yun-liu-yan-cai-guan-xue-zhi-ju
title: 次韵刘彦采观雪之句
titlePinyin: ci4 yun4 liu2 yan4 cai3 guan1 xue3 zhi1 ju4
titleSlug: ci-yun-liu-yan-cai-guan-xue-zhi-ju
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朔风吹空林，眇眇无因依。
- 但有西北云，冉冉东南飞。
- 须臾层阴合，惨淡周八维。
- 冻雨不流渊，飞花舞妍姿。
- 翳空乍灭没，散影还参差。
- 万点随飘零，百嘉潜润滋。
- 徘徊瞻咏久，默识造化机。
- 上寒下必温，欲积无根基。
- 渐看谷树变，稍觉丛篁低。
- 皓然遂同色，宇宙乃尔奇。
- 繁华改新观，凛冽忘前悲。
- 摛章愧佳友，伫立迎寒吹。
- 感此节物好，叹息今何时。
- 当念长江北，铁马纷交驰。

## 拼音
- shuo4 feng1 chui1 kong1 lin2 ， miao3 miao3 wu2 yin1 yi1 。
- dan4 you3 xi1 bei3 yun2 ， ran3 ran3 dong1 nan2 fei1 。
- xu1 yu2 ceng2 yin1 he2 ， can3 dan4 zhou1 ba1 wei2 。
- dong4 yu3 bu4 liu2 yuan1 ， fei1 hua1 wu3 yan2 zi1 。
- yi4 kong1 zha4 mie4 mei2 ， san4 ying3 hai2 cen1 ci1 。
- wan4 dian3 sui2 piao1 ling2 ， bai3 jia1 qian2 run4 zi1 。
- pai2 huai2 zhan1 yong3 jiu3 ， mo4 shi2 zao4 hua4 ji1 。
- shang4 han2 xia4 bi4 wen1 ， yu4 ji1 wu2 gen1 ji1 。
- jian4 kan4 gu3 shu4 bian4 ， shao1 jue2 cong2 huang2 di1 。
- hao4 ran2 sui4 tong2 se4 ， yu3 zhou4 nai3 er3 qi2 。
- fan2 hua2 gai3 xin1 guan1 ， lin3 lie4 wang4 qian2 bei1 。
- chi1 zhang1 kui4 jia1 you3 ， zhu4 li4 ying2 han2 chui1 。
- gan3 ci3 jie2 wu4 hao3 ， tan4 xi1 jin1 he2 shi2 。
- dang1 nian4 chang2 jiang1 bei3 ， tie3 ma3 fen1 jiao1 chi2 。

## 注释

## 译文

## 赏析
