---
id: zhu-xi-jing-jian-tang-fen-yun-de-yue-zi
title: 敬简堂分韵得月字
titlePinyin: jing4 jian3 tang2 fen1 yun4 de2 yue4 zi4
titleSlug: jing-jian-tang-fen-yun-de-yue-zi
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 煌煌定方中，农隙孟冬月。
- 君侯敞斋扉，华榜新未揭。
- 我来适兹时，亦有大夫茇。
- 清觞不留行，晤语得超越。
- 更看雷雨势，翻动龙蛇窟。
- 襟怀顿能输，肝胆亦已竭。
- 老仙来何方，湖海气硉矹。
- 君侯歛袂起，颠越承屦袜。
- 坐人惊创见，引去殊卒卒。
- 伊余不忍逝，顿首愿有谒。
- 人生均秉彜，天造岂停歇。
- 云何利害判，所较无一发。
- 兹焉辨不早，大本将恐蹷。
- 吾言实自箴，君听未宜忽。

## 拼音
- huang2 huang2 ding4 fang1 zhong1 ， nong2 xi4 meng4 dong1 yue4 。
- jun1 hou2 chang3 zhai1 fei1 ， hua2 bang3 xin1 wei4 jie1 。
- wo3 lai2 shi4 zi1 shi2 ， yi4 you3 dai4 fu0 ba2 。
- qing1 shang1 bu4 liu2 xing2 ， wu4 yu3 de2 chao1 yue4 。
- geng4 kan4 lei2 yu3 shi4 ， fan1 dong4 long2 she2 ku1 。
- jin1 huai2 dun4 neng2 shu1 ， gan1 dan3 yi4 yi3 jie2 。
- lao3 xian1 lai2 he2 fang1 ， hu2 hai3 qi4 lu4 wu4 。
- jun1 hou2 lian3 mei4 qi3 ， dian1 yue4 cheng2 ju4 wa4 。
- zuo4 ren2 jing1 chuang4 jian4 ， yin3 qu4 shu1 zu2 zu2 。
- yi1 yu2 bu4 ren3 shi4 ， dun4 shou3 yuan4 you3 ye4 。
- ren2 sheng1 jun1 bing3 yi2 ， tian1 zao4 qi3 ting2 xie1 。
- yun2 he2 li4 hai4 pan4 ， suo3 jiao4 wu2 yi4 fa1 。
- zi1 yan1 bian4 bu4 zao3 ， da4 ben3 jiang1 kong3 jue2 。
- wu2 yan2 shi2 zi4 zhen1 ， jun1 ting1 wei4 yi2 hu1 。

## 注释

## 译文

## 赏析
