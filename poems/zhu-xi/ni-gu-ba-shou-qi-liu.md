---
id: zhu-xi-ni-gu-ba-shou-qi-liu
title: 拟古八首  其六
titlePinyin: ni3 gu3 ba1 shou3     qi2 liu4
titleSlug: ni-gu-ba-shou-qi-liu
author: 朱熹
authorPinyin: zhu1 xi1
authorSlug: zhu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高楼一何高，俯瞰穷山河。
- 秋风一夕至，憔悴已复多。
- 寒暑递推迁，岁月如颓波。
- 离骚感迟暮，惜誓闵蹉跎。
- 放意极欢虞，咄此可奈何。
- 邯郸多名姬，素艳凌朝华。
- 妖歌掩齐右，缓舞倾阳阿。
- 徘徊起梁尘，綷縩纷衣罗。
- 丽服秉奇芬，顾我长咨嗟。
- 愿生乔木阴，寅缘若丝萝。

## 拼音
- gao1 lou2 yi4 he2 gao1 ， fu3 kan4 qiong2 shan1 he2 。
- qiu1 feng1 yi4 xi1 zhi4 ， qiao2 cui4 yi3 fu4 duo1 。
- han2 shu3 di4 tui1 qian1 ， sui4 yue4 ru2 tui2 bo1 。
- li2 sao1 gan3 chi2 mu4 ， xi1 shi4 min3 cuo1 tuo2 。
- fang4 yi4 ji2 huan1 yu2 ， duo1 ci3 ke3 nai4 he2 。
- han2 dan1 duo1 ming2 ji1 ， su4 yan4 ling2 chao2 hua2 。
- yao1 ge1 yan3 qi2 you4 ， huan3 wu3 qing1 yang2 a1 。
- pai2 huai2 qi3 liang2 chen2 ， cui4 cai4 fen1 yi1 luo2 。
- li4 fu2 bing3 qi2 fen1 ， gu4 wo3 chang2 zi1 jie1 。
- yuan4 sheng1 qiao2 mu4 yin1 ， yin2 yuan2 ruo4 si1 luo2 。

## 注释

## 译文

## 赏析
