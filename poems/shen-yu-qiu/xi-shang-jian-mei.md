---
id: shen-yu-qiu-xi-shang-jian-mei
title: 溪上见梅
titlePinyin: xi1 shang4 jian4 mei2
titleSlug: xi-shang-jian-mei
author: 沈与求
authorPinyin: shen3 yu3 qiu2
authorSlug: shen-yu-qiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晴溪涨渌如阴苔，晴山插影相低回。
- 画船叠鼓顺流下，波光浩荡征帆开。
- 滩萦岸缭柂牙转，水石相激如奔雷。
- 须臾已复过绝壁，归路渐近严陵台。
- 山重溪复境弥迥，暗香忽自空中来。
- 日斜正见丛棘外，炯炯疏片飘寒梅。
- 槎牙一种独愁绝，含情不语明岩隈。
- 凌波疑是水仙出，缟衣素质行徘徊。
- 下窥清浅一笑粲，坐使凡卉俱尘埃。
- 山谷之儒已臞甚，龟肠鹤骨世所咍。
- 相逢顿觉百忧释，不嫁春风谁与媒。
- 舟行易远空回首，角声吹梦心悠哉。

## 拼音
- qing2 xi1 zhang3 lu4 ru2 yin1 tai2 ， qing2 shan1 cha1 ying3 xiang1 di1 hui2 。
- hua4 chuan2 die2 gu3 shun4 liu2 xia4 ， bo1 guang1 hao4 dang4 zheng1 fan1 kai1 。
- tan1 ying2 an4 liao2 yi2 ya2 zhuan3 ， shui3 shi2 xiang1 ji1 ru2 ben1 lei2 。
- xu1 yu2 yi3 fu4 guo4 jue2 bi4 ， gui1 lu4 jian4 jin4 yan2 ling2 tai2 。
- shan1 zhong4 xi1 fu4 jing4 mi2 jiong3 ， an4 xiang1 hu1 zi4 kong1 zhong1 lai2 。
- ri4 xie2 zheng4 jian4 cong2 ji2 wai4 ， jiong3 jiong3 shu1 pian4 piao1 han2 mei2 。
- cha2 ya2 yi4 zhong3 du2 chou2 jue2 ， han2 qing2 bu4 yu3 ming2 yan2 wei1 。
- ling2 bo1 yi2 shi4 shui3 xian1 chu1 ， gao3 yi1 su4 zhi4 xing2 pai2 huai2 。
- xia4 kui1 qing1 qian3 yi2 xiao4 can4 ， zuo4 shi3 fan2 hui4 ju4 chen2 ai1 。
- shan1 gu3 zhi1 ru2 yi3 qu2 shen4 ， gui1 chang2 he4 gu3 shi4 suo3 hai1 。
- xiang1 feng2 dun4 jue2 bai3 you1 shi4 ， bu2 jia4 chun1 feng1 shui2 yu3 mei2 。
- zhou1 xing2 yi4 yuan3 kong1 hui2 shou3 ， jiao3 sheng1 chui1 meng4 xin1 you1 zai1 。

## 注释

## 译文

## 赏析
