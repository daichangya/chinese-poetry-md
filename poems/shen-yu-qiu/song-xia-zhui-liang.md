---
id: shen-yu-qiu-song-xia-zhui-liang
title: 松下追凉
titlePinyin: song1 xia4 zhui1 liang2
titleSlug: song-xia-zhui-liang
author: 沈与求
authorPinyin: shen3 yu3 qiu2
authorSlug: shen-yu-qiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 佳哉十八公，凛凛廊庙具。
- 大匠偶未收，苍髯鬰如许。
- 根盘曲磵幽，势宅层崖阻。
- 清风自扫门，当伏不受暑。
- 顾我萧散姿，本是山中侣。
- 出逢畏日长，只影无地去。
- 偷闲萧寺游，清阴直修庑。
- 神交先浩茫，径造不我拒。
- 斗酒起自行，开怀为延伫。
- 寒绿浸杯盘，劲气逼牙辅。
- 语已心地凉，外热宁足御。
- 公家绿骨蛇，千岁穴深土。
- 何当供晨餐，散我腰脚偻。
- 它年听飕飗，危冠挂神虎。
- 此意亦大奇，勿与夏虫语。

## 拼音
- jia1 zai1 shi2 ba1 gong1 ， lin3 lin3 lang2 miao4 ju4 。
- da4 jiang4 ou3 wei4 shou1 ， cang1 ran2 yu4 ru2 xu3 。
- gen1 pan2 qu3 jian4 you1 ， shi4 zhai2 ceng2 ya2 zu3 。
- qing1 feng1 zi4 sao3 men2 ， dang1 fu2 bu2 shou4 shu3 。
- gu4 wo3 xiao1 san4 zi1 ， ben3 shi4 shan1 zhong1 lü3 。
- chu1 feng2 wei4 ri4 chang2 ， zhi1 ying3 wu2 di4 qu4 。
- tou1 xian2 xiao1 si4 you2 ， qing1 yin1 zhi2 xiu1 wu3 。
- shen2 jiao1 xian1 hao4 mang2 ， jing4 zao4 bu4 wo3 ju4 。
- dou4 jiu3 qi3 zi4 xing2 ， kai1 huai2 wei4 yan2 zhu4 。
- han2 lü4 jin4 bei1 pan2 ， jin4 qi4 bi1 ya2 fu3 。
- yu3 yi3 xin1 di4 liang2 ， wai4 re4 ning2 zu2 yu4 。
- gong1 jia0 lü4 gu3 she2 ， qian1 sui4 xue2 shen1 tu3 。
- he2 dang1 gong4 chen2 can1 ， san4 wo3 yao1 jiao3 lü3 。
- ta1 nian2 ting1 sou1 liu2 ， wei1 guan1 gua4 shen2 hu3 。
- ci3 yi4 yi4 da4 qi2 ， wu4 yu3 xia4 chong2 yu3 。

## 注释

## 译文

## 赏析
