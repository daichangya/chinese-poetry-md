---
id: shen-yu-qiu-wu-shen-chu-han-ou-zuo
title: 戊申初寒偶作
titlePinyin: wu4 shen1 chu1 han2 ou3 zuo4
titleSlug: wu-shen-chu-han-ou-zuo
author: 沈与求
authorPinyin: shen3 yu3 qiu2
authorSlug: shen-yu-qiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年十月冬犹温，单衣晓出钱塘门。
- 携孥仅脱饿虎口，更吟楚些招惊魂。
- 儿女争从乱离苦，咿哑遶膝多语言。
- 舟行畏涂侵夜泊，孤灯明灭何处村。
- 萧萧细雨疏苇响，风力渐摇枯柳根。
- 失声号寒泣龙具，促櫂傍险争前奔。
- 还家依然四壁立，故衾败絮那忍论。
- 无衣岂暇具裘褐，海图坼裂波涛翻。
- 天公戏人亦太虐，雪花径尺连上元。
- 今年十月事羁宦，两脚如旧身大存。
- 纸窗寂历风竹啸，古木中夜号空园。
- 旅人不眠毛骨冷，抚事念往多烦寃。
- 吾侪小人不论数，豺狼满目哀王孙。
- 似闻易水寒堕指，北望大漠烟云昏。
- 安得壮士驭八骏，沙虫猿鹤俱腾骞。
- 归欤莫如中土乐，天子孝友朝廷尊。
- 坐令铁衣扫虮虱，四海挟纩怀君恩。

## 拼音
- qu4 nian2 shi2 yue4 dong1 you2 wen1 ， dan1 yi1 xiao3 chu1 qian2 tang2 men2 。
- xie2 nu2 jin3 tuo1 e4 hu3 kou3 ， geng4 yin2 chu3 xie1 zhao1 jing1 hun2 。
- er2 nü3 zheng1 cong2 luan4 li2 ku3 ， yi1 ya3 rao4 xi1 duo1 yu3 yan2 。
- zhou1 xing2 wei4 tu2 qin1 ye4 bo2 ， gu1 deng1 ming2 mie4 he2 chu4 cun1 。
- xiao1 xiao1 xi4 yu3 shu1 wei3 xiang3 ， feng1 li4 jian4 yao2 ku1 liu3 gen1 。
- shi1 sheng1 hao4 han2 qi4 long2 ju4 ， cu4 zhao4 bang4 xian3 zheng1 qian2 ben1 。
- hai2 jia1 yi1 ran2 si4 bi4 li4 ， gu4 qin1 bai4 xu4 na4 ren3 lun4 。
- wu2 yi1 qi3 xia2 ju4 qiu2 he4 ， hai3 tu2 che4 lie4 bo1 tao1 fan1 。
- tian1 gong1 xi4 ren2 yi4 tai4 nüe4 ， xue3 hua1 jing4 chi3 lian2 shang4 yuan2 。
- jin1 nian2 shi2 yue4 shi4 ji1 huan4 ， liang3 jiao3 ru2 jiu4 shen1 da4 cun2 。
- zhi3 chuang1 ji4 li4 feng1 zhu2 xiao4 ， gu3 mu4 zhong1 ye4 hao4 kong1 yuan2 。
- lü3 ren2 bu4 mian2 mao2 gu3 leng3 ， fu3 shi4 nian4 wang3 duo1 fan2 yuan1 。
- wu2 chai2 xiao3 ren2 bu2 lun4 shu4 ， chai2 lang2 man3 mu4 ai1 wang2 sun1 。
- si4 wen2 yi4 shui3 han2 duo4 zhi3 ， bei3 wang4 da4 mo4 yan1 yun2 hun1 。
- an1 de2 zhuang4 shi4 yu4 ba1 jun4 ， sha1 chong2 yuan2 he4 ju4 teng2 qian1 。
- gui1 yu2 mo4 ru2 zhong1 tu3 le4 ， tian1 zi3 xiao4 you3 chao2 ting2 zun1 。
- zuo4 ling4 tie3 yi1 sao3 ji3 shi1 ， si4 hai3 xie2 kuang4 huai2 jun1 en1 。

## 注释

## 译文

## 赏析
