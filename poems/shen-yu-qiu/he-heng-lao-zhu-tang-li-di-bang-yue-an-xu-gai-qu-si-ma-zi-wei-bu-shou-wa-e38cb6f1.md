---
id: shen-yu-qiu-he-heng-lao-zhu-tang-li-di-bang-yue-an-xu-gai-qu-si-ma-zi-wei-bu-shou-wa-e38cb6f1
title: 何亨老筑堂里第榜曰安虚盖取司马子微不受外不逐外之说属某赋诗以见意云
titlePinyin: he2 heng1 lao3 zhu4 tang2 li3 di4 bang3 yue1 an1 xu1 gai4 qu3 si1 ma3 zi3 wei1 bu2 shou4 wai4 bu4 zhu2 wai4 zhi1 shuo1 shu3 mou3 fu4 shi1 yi3 jian4 yi4 yun2
titleSlug: he-heng-lao-zhu-tang-li-di-bang-yue-an-xu-gai-qu-si-ma-zi-wei-bu-shou-wa-e38cb6f1
author: 沈与求
authorPinyin: shen3 yu3 qiu2
authorSlug: shen-yu-qiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幻境如群狙，喜怒眩名实。
- 怜渠千刼迷，堕此一念失。
- 世路波涛翻，时事风雨疾。
- 胡为随物迁，坐此方寸窒。
- 使君超世姿，轩裳起儒术。
- 神交赤城仙，妙解穷隐密。
- 向来心泰然，初不计升黜。
- 危堂榜新颜，要以名自律。
- 窗扉敞深明，空华乱初日。
- 变灭惊须臾，蔽亏隔纤悉。
- 了知内观融，天光发虚室。
- 山林猿鹤俦，廊庙鹓鸾匹。
- 静躁涂或殊，出处心本一。
- 清都五城开，真仙罗辅弼。
- 行矣朝紫皇，启沃造前膝。
- 功名戏剧成，志愿谈笑毕。
- 它年容买邻，傥不傲蓬荜。

## 拼音
- huan4 jing4 ru2 qun2 ju1 ， xi3 nu4 xuan4 ming2 shi2 。
- lian2 qu2 qian1 jie2 mi2 ， duo4 ci3 yi2 nian4 shi1 。
- shi4 lu4 bo1 tao1 fan1 ， shi2 shi4 feng1 yu3 ji2 。
- hu2 wei4 sui2 wu4 qian1 ， zuo4 ci3 fang1 cun4 zhi4 。
- shi3 jun1 chao1 shi4 zi1 ， xuan1 shang0 qi3 ru2 shu4 。
- shen2 jiao1 chi4 cheng2 xian1 ， miao4 jie3 qiong2 yin3 mi4 。
- xiang4 lai2 xin1 tai4 ran2 ， chu1 bu2 ji4 sheng1 chu4 。
- wei1 tang2 bang3 xin1 yan2 ， yao4 yi3 ming2 zi4 lü4 。
- chuang1 fei1 chang3 shen1 ming2 ， kong1 hua2 luan4 chu1 ri4 。
- bian4 mie4 jing1 xu1 yu2 ， bi4 kui1 ge2 xian1 xi1 。
- liao3 zhi1 nei4 guan1 rong2 ， tian1 guang1 fa1 xu1 shi4 。
- shan1 lin2 yuan2 he4 chou2 ， lang2 miao4 yuan1 luan2 pi3 。
- jing4 zao4 tu2 huo4 shu1 ， chu1 chu4 xin1 ben3 yi1 。
- qing1 dou1 wu3 cheng2 kai1 ， zhen1 xian1 luo2 fu3 bi4 。
- xing2 yi3 chao2 zi3 huang2 ， qi3 wo4 zao4 qian2 xi1 。
- gong1 ming2 xi4 ju4 cheng2 ， zhi4 yuan4 tan2 xiao4 bi4 。
- ta1 nian2 rong2 mai3 lin2 ， tang3 bu2 ao4 peng2 bi4 。

## 注释

## 译文

## 赏析
