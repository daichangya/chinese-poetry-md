---
id: shen-yu-qiu-ji-xi-zhai-kou
title: 绩溪寨口
titlePinyin: ji4 xi1 zhai4 kou3
titleSlug: ji-xi-zhai-kou
author: 沈与求
authorPinyin: shen3 yu3 qiu2
authorSlug: shen-yu-qiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青嶂插天堑，白水翻地轴。
- 回环壮哉县，不许飞鸟触。
- 往年羽书驰，盗发清溪曲。
- 先声杂妖幻，余党萃符祝。
- 控攘最旁近，被害良惨毒。
- 聚落烬烟空，生齿涂炭酷。
- 岂无山川险，会有法令束。
- 百年不用武，骈领甘此辱。
- 至今风雨夜，犹闻鬼群哭。
- 遗俗感旧愤，御盗勇气足。
- 大儿佩刀剑，小儿利锋镞。
- 老翁筋力衰，奋挺怒张目。
- 营寨人自戍，不待官期促。
- 矧今杀气横，洒涕国步蹙。
- 豺狼据道路，虎兕出林谷。
- 傥持复雠心，公战图报国。

## 拼音
- qing1 zhang4 cha1 tian1 qian4 ， bai2 shui3 fan1 di4 zhou2 。
- hui2 huan2 zhuang4 zai1 xian4 ， bu4 xu3 fei1 niao3 chu4 。
- wang3 nian2 yu3 shu1 chi2 ， dao4 fa1 qing1 xi1 qu3 。
- xian1 sheng1 za2 yao1 huan4 ， yu2 dang3 cui4 fu2 zhu4 。
- kong4 rang3 zui4 pang2 jin4 ， bei4 hai4 liang2 can3 du2 。
- ju4 luo4 jin4 yan1 kong1 ， sheng1 chi3 tu2 tan4 ku4 。
- qi3 wu2 shan1 chuan1 xian3 ， hui4 you3 fa3 ling4 shu4 。
- bai3 nian2 bu2 yong4 wu3 ， pian2 ling3 gan1 ci3 ru3 。
- zhi4 jin1 feng1 yu3 ye4 ， you2 wen2 gui3 qun2 ku1 。
- yi2 su2 gan3 jiu4 fen4 ， yu4 dao4 yong3 qi4 zu2 。
- da4 er2 pei4 dao1 jian4 ， xiao3 er2 li4 feng1 zu2 。
- lao3 weng1 jin1 li4 shuai1 ， fen4 ting3 nu4 zhang1 mu4 。
- ying2 zhai4 ren2 zi4 shu4 ， bu2 dai4 guan1 qi1 cu4 。
- shen3 jin1 sha1 qi4 heng2 ， sa3 ti4 guo2 bu4 cu4 。
- chai2 lang2 ju4 dao4 lu4 ， hu3 si4 chu1 lin2 gu3 。
- tang3 chi2 fu4 chou2 xin1 ， gong1 zhan4 tu2 bao4 guo2 。

## 注释

## 译文

## 赏析
