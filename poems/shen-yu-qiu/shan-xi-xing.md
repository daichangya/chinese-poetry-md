---
id: shen-yu-qiu-shan-xi-xing
title: 山西行
titlePinyin: shan1 xi1 xing2
titleSlug: shan-xi-xing
author: 沈与求
authorPinyin: shen3 yu3 qiu2
authorSlug: shen-yu-qiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山西徤儿好身手，气如车轮胆如斗。
- 十五射猎少年场，戏格黄罴同拉朽。
- 二十窜名尺籍中，铁马追风快驰走。
- 臂弓腰箭了一生，只喜论攻不论守。
- 兵符夜半出辕门，将军令肃谁敢后。
- 自夸豪健天下无，誓为官家扫群丑。
- 蛮夷共事古来危，监军巧落他人机。
- 黑山未靖黄河沸，邉尘倐忽连紫微。
- 长驱中州斥候绝，已闻饮马金明池。
- 种家猛将忠贯日，发上冲冠颐指挥。
- 主辱偷生事不武，壮士裂眦争相随。
- 东跨潼关达上国，城头夜插将军旗。
- 诸军下马拜吾父，请成退舍才有期。
- 肉食谋国帝子质，勒兵不动护送之。
- 壮士束手猛将死，敌来侮人犹小儿。
- 明明二圣尧舜主，天翻地坼徒尔为。
- 天翻地坼徒尔为，北望血泪滂两颐。
- 真人中兴似光武，赤眉青犊折箠笞。
- 一呼奋击肯效死，风鹤尚信惊王师。
- 呜呼何为背征讨，红帕兜鍪半为盗。
- 东家昨夜虏小姑，西妇朝逢握刀笑。
- 锦衣玉食事奢侈，翠眉红颊资彊暴。
- 黄屋今怀旰食忧，忍与豺狼活蓬藋。
- 时危宜尔悍且骄，侧耳试听哀痛诏。
- 五陵佳气自葱葱，为雪大讐安九庙。

## 拼音
- shan1 xi1 jian4 er2 hao3 shen1 shou3 ， qi4 ru2 che1 lun2 dan3 ru2 dou4 。
- shi2 wu3 she4 lie4 shao4 nian2 chang3 ， xi4 ge2 huang2 pi2 tong2 la1 xiu3 。
- er4 shi2 cuan4 ming2 chi3 ji2 zhong1 ， tie3 ma3 zhui1 feng1 kuai4 chi2 zou3 。
- bi4 gong1 yao1 jian4 le0 yi4 sheng1 ， zhi1 xi3 lun4 gong1 bu2 lun4 shou3 。
- bing1 fu2 ye4 ban4 chu1 yuan2 men2 ， jiang1 jun1 ling4 su4 shui2 gan3 hou4 。
- zi4 kua1 hao2 jian4 tian1 xia4 wu2 ， shi4 wei4 guan1 jia1 sao3 qun2 chou3 。
- man2 yi2 gong4 shi4 gu3 lai2 wei1 ， jian1 jun1 qiao3 luo4 ta1 ren2 ji1 。
- hei1 shan1 wei4 jing4 huang2 he2 fei4 ， bian1 chen2 shu1 hu1 lian2 zi3 wei1 。
- chang2 qu1 zhong1 zhou1 chi4 hou4 jue2 ， yi3 wen2 yin3 ma3 jin1 ming2 chi2 。
- zhong3 jia1 meng3 jiang4 zhong1 guan4 ri4 ， fa1 shang4 chong1 guan1 yi2 zhi3 hui1 。
- zhu3 ru3 tou1 sheng1 shi4 bu4 wu3 ， zhuang4 shi4 lie4 zi4 zheng1 xiang1 sui2 。
- dong1 kua4 tong2 guan1 da2 shang4 guo2 ， cheng2 tou2 ye4 cha1 jiang1 jun1 qi2 。
- zhu1 jun1 xia4 ma3 bai4 wu2 fu4 ， qing3 cheng2 tui4 she4 cai2 you3 qi1 。
- rou4 shi2 mou2 guo2 di4 zi3 zhi4 ， le4 bing1 bu2 dong4 hu4 song4 zhi1 。
- zhuang4 shi4 shu4 shou3 meng3 jiang4 si3 ， di2 lai2 wu3 ren2 you2 xiao3 er2 。
- ming2 ming2 er4 sheng4 yao2 shun4 zhu3 ， tian1 fan1 di4 che4 tu2 er3 wei4 。
- tian1 fan1 di4 che4 tu2 er3 wei4 ， bei3 wang4 xue4 lei4 pang1 liang3 yi2 。
- zhen1 ren2 zhong1 xing1 si4 guang1 wu3 ， chi4 mei2 qing1 du2 zhe2 chui2 chi1 。
- yi4 hu1 fen4 ji1 ken3 xiao4 si3 ， feng1 he4 shang4 xin4 jing1 wang2 shi1 。
- wu1 hu1 he2 wei4 bei4 zheng1 tao3 ， hong2 pa4 dou1 mou2 ban4 wei4 dao4 。
- dong1 jia1 zuo2 ye4 lu3 xiao3 gu1 ， xi1 fu4 chao2 feng2 wo4 dao1 xiao4 。
- jin3 yi1 yu4 shi2 shi4 she1 chi3 ， cui4 mei2 hong2 jia2 zi1 qiang2 bao4 。
- huang2 wu1 jin1 huai2 gan4 shi2 you1 ， ren3 yu3 chai2 lang2 huo2 peng2 diao4 。
- shi2 wei1 yi2 er3 han4 qie3 jiao1 ， ce4 er3 shi4 ting1 ai1 tong4 zhao4 。
- wu3 ling2 jia1 qi4 zi4 cong1 cong1 ， wei4 xue3 da4 chou2 an1 jiu3 miao4 。

## 注释

## 译文

## 赏析
