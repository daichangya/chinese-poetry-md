---
id: shen-yu-qiu-liu-xing-jian-jian-jie-shi-gao-yi-chang-ju-gui-zhi
title: 刘行简见借诗稿以长句归之
titlePinyin: liu2 xing2 jian3 jian4 jie4 shi1 gao3 yi3 chang2 ju4 gui1 zhi1
titleSlug: liu-xing-jian-jian-jie-shi-gao-yi-chang-ju-gui-zhi
author: 沈与求
authorPinyin: shen3 yu3 qiu2
authorSlug: shen-yu-qiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文章偏忌声名早，富贵政须门第好。
- 了知二物不相关，风月膏粱兼者少。
- 刘郎天韵真不凡，飞腾宜在蓬莱岛。
- 年来穷愁已到骨，只有珠玑落残稿。
- 纷纷余子何能追，定向诗坛分六纛。
- 造物小儿亦薄相，浪付繁华给挥扫。
- 却令径坐诗人穷，只与清冷消热恼。
- 向来狗监非同邑，渇尽文园尚佣保。
- 九原千古忽可作，如君自是不枯槁。
- 茅斋夜诵谁得闻，咄咄空能诉穹昊。
- 请君更作升天行，勿使贫胡彊知宝。

## 拼音
- wen2 zhang1 pian1 ji4 sheng1 ming2 zao3 ， fu4 gui4 zheng4 xu1 men2 di4 hao3 。
- liao3 zhi1 er4 wu4 bu4 xiang1 guan1 ， feng1 yue4 gao1 liang2 jian1 zhe3 shao3 。
- liu2 lang2 tian1 yun4 zhen1 bu4 fan2 ， fei1 teng2 yi2 zai4 peng2 lai2 dao3 。
- nian2 lai2 qiong2 chou2 yi3 dao4 gu3 ， zhi3 you3 zhu1 ji1 luo4 can2 gao3 。
- fen1 fen1 yu2 zi3 he2 neng2 zhui1 ， ding4 xiang4 shi1 tan2 fen1 liu4 dao4 。
- zao4 wu4 xiao3 er2 yi4 bao2 xiang1 ， lang4 fu4 fan2 hua2 gei3 hui1 sao3 。
- que4 ling4 jing4 zuo4 shi1 ren2 qiong2 ， zhi1 yu3 qing1 leng3 xiao1 re4 nao3 。
- xiang4 lai2 gou3 jian1 fei1 tong2 yi4 ， ke3 jin4 wen2 yuan2 shang4 yong1 bao3 。
- jiu3 yuan2 qian1 gu3 hu1 ke3 zuo4 ， ru2 jun1 zi4 shi4 bu4 ku1 gao3 。
- mao2 zhai1 ye4 song4 shui2 de2 wen2 ， duo1 duo1 kong1 neng2 su4 qiong2 hao4 。
- qing3 jun1 geng4 zuo4 sheng1 tian1 xing2 ， wu4 shi3 pin2 hu2 qiang2 zhi1 bao3 。

## 注释

## 译文

## 赏析
