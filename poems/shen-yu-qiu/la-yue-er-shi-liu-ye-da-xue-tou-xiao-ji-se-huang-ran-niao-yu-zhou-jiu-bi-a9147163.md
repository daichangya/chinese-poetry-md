---
id: shen-yu-qiu-la-yue-er-shi-liu-ye-da-xue-tou-xiao-ji-se-huang-ran-niao-yu-zhou-jiu-bi-a9147163
title: 腊月二十六夜大雪投晓霁色恍然鸟语啁啾便有春意感而赋之
titlePinyin: la4 yue4 er4 shi2 liu4 ye4 da4 xue3 tou2 xiao3 ji4 se4 huang3 ran2 niao3 yu3 zhou1 jiu1 bian4 you3 chun1 yi4 gan3 er2 fu4 zhi1
titleSlug: la-yue-er-shi-liu-ye-da-xue-tou-xiao-ji-se-huang-ran-niao-yu-zhou-jiu-bi-a9147163
author: 沈与求
authorPinyin: shen3 yu3 qiu2
authorSlug: shen-yu-qiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄昏雪打窗，夜雨破幽梦。
- 晨光逗簷花，霁色晃池冻。
- 老木惊向荣，好鸟发微哢。
- 草根露纤芒，虫声试群哄。
- 空畦土匀酥，侧涧泉流湩。
- 腊尽杀气衰，春归生理共。
- 人情自多端，天意皆曲中。
- 悬知造物公，未厌萌区众。
- 艰难重时节，俯仰疲迎送。
- 心闲数造化，骨寒遭鬼弄。
- 那惊梅柳新，但饱藜藿供。
- 行须过田家，泥饮空社瓮。

## 拼音
- huang2 hun1 xue3 da3 chuang1 ， ye4 yu3 po4 you1 meng4 。
- chen2 guang1 dou4 yan2 hua1 ， ji4 se4 huang4 chi2 dong4 。
- lao3 mu4 jing1 xiang4 rong2 ， hao3 niao3 fa1 wei1 long4 。
- cao3 gen1 lu4 xian1 mang2 ， chong2 sheng1 shi4 qun2 hong3 。
- kong1 qi2 tu3 yun2 su1 ， ce4 jian4 quan2 liu2 dong4 。
- la4 jin4 sha1 qi4 shuai1 ， chun1 gui1 sheng1 li3 gong4 。
- ren2 qing2 zi4 duo1 duan1 ， tian1 yi4 jie1 qu3 zhong1 。
- xuan2 zhi1 zao4 wu4 gong1 ， wei4 yan4 meng2 qu1 zhong4 。
- jian1 nan2 zhong4 shi2 jie2 ， fu3 yang3 pi2 ying2 song4 。
- xin1 xian2 shu4 zao4 hua4 ， gu3 han2 zao1 gui3 nong4 。
- na4 jing1 mei2 liu3 xin1 ， dan4 bao3 li2 huo4 gong4 。
- xing2 xu1 guo4 tian2 jia1 ， ni2 yin3 kong1 she4 weng4 。

## 注释

## 译文

## 赏析
