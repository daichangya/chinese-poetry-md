---
id: shen-yu-qiu-you-ling-long-shan-yin-fang-zhu-shi-cao-tang
title: 游玲珑山因访朱氏草堂
titlePinyin: you2 ling2 long2 shan1 yin1 fang3 zhu1 shi4 cao3 tang2
titleSlug: you-ling-long-shan-yin-fang-zhu-shi-cao-tang
author: 沈与求
authorPinyin: shen3 yu3 qiu2
authorSlug: shen-yu-qiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生丘壑心，余事不挂目。
- 藜杖南山来，要使富幽瞩。
- 异哉小玲珑，蟠峙苍弁腹。
- 修藤结悬崖，飞溜响空曲。
- 伏石卧虎状，腾拏杂奔鹿。
- 砑然互吞吐，侧路劣容足。
- 拂拭古藓纹，字刻翳新绿。
- 标榜玲珑名，奇怪殆天属。
- 扪萝上绝顶，坦坦类平陆。
- 俯首瞰来踪，穹然在幽谷。
- 传闻昔逋客，诛茅此营屋。
- 清魂不可招，千载想遗躅。
- 我思造物巧，妙供幽人禄。
- 挥斤役山祗，斵此一拳玉。
- 云窗与雾阁，一一相亘属。
- 岂无部曲众，猿鹤即更仆。
- 岂无节旄贵，松桧自张纛。
- 此事久弃置，蛛丝网岩麓。
- 翩翩佳公子，心古韵不俗。
- 驾言脱华簮，兹焉卜幽筑。
- 终日面巑岏，世故岂容触。
- 指点空洞姿，喜气政堪掬。
- 挟策校昔游，健步念须续。
- 亦有招隐诗，薄暮不可读。

## 拼音
- ping2 sheng1 qiu1 he4 xin1 ， yu2 shi4 bu2 gua4 mu4 。
- li2 zhang4 nan2 shan1 lai2 ， yao4 shi3 fu4 you1 zhu3 。
- yi4 zai1 xiao3 ling2 long2 ， pan2 zhi4 cang1 bian4 fu4 。
- xiu1 teng2 jie2 xuan2 ya2 ， fei1 liu1 xiang3 kong1 qu3 。
- fu2 shi2 wo4 hu3 zhuang4 ， teng2 na2 za2 ben1 lu4 。
- ya4 ran2 hu4 tun1 tu3 ， ce4 lu4 lie4 rong2 zu2 。
- fu2 shi4 gu3 xian3 wen2 ， zi4 ke4 yi4 xin1 lü4 。
- biao1 bang3 ling2 long2 ming2 ， qi2 guai4 dai4 tian1 shu3 。
- men2 luo2 shang4 jue2 ding3 ， tan3 tan3 lei4 ping2 lu4 。
- fu3 shou3 kan4 lai2 zong1 ， qiong2 ran2 zai4 you1 gu3 。
- chuan2 wen2 xi1 bu1 ke4 ， zhu1 mao2 ci3 ying2 wu1 。
- qing1 hun2 bu4 ke3 zhao1 ， qian1 zai3 xiang3 yi2 zhu2 。
- wo3 si1 zao4 wu4 qiao3 ， miao4 gong4 you1 ren2 lu4 。
- hui1 jin1 yi4 shan1 zhi1 ， zhuo2 ci3 yi4 quan2 yu4 。
- yun2 chuang1 yu3 wu4 ge2 ， yi1 yi1 xiang1 gen4 shu3 。
- qi3 wu2 bu4 qu3 zhong4 ， yuan2 he4 ji2 geng4 pu2 。
- qi3 wu2 jie2 mao2 gui4 ， song1 gui4 zi4 zhang1 dao4 。
- ci3 shi4 jiu3 qi4 zhi4 ， zhu1 si1 wang3 yan2 lu4 。
- pian1 pian1 jia1 gong1 zi3 ， xin1 gu3 yun4 bu4 su2 。
- jia4 yan2 tuo1 hua2 zan1 ， zi1 yan1 bu3 you1 zhu4 。
- zhong1 ri4 mian4 cuan2 wan2 ， shi4 gu4 qi3 rong2 chu4 。
- zhi3 dian3 kong1 dong4 zi1 ， xi3 qi4 zheng4 kan1 ju1 。
- xie2 ce4 xiao4 xi1 you2 ， jian4 bu4 nian4 xu1 xu4 。
- yi4 you3 zhao1 yin3 shi1 ， bo2 mu4 bu4 ke3 du2 。

## 注释

## 译文

## 赏析
