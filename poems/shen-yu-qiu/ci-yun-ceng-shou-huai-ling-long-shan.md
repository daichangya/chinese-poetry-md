---
id: shen-yu-qiu-ci-yun-ceng-shou-huai-ling-long-shan
title: 次韵曾守怀玲珑山
titlePinyin: ci4 yun4 ceng2 shou3 huai2 ling2 long2 shan1
titleSlug: ci-yun-ceng-shou-huai-ling-long-shan
author: 沈与求
authorPinyin: shen3 yu3 qiu2
authorSlug: shen-yu-qiu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泉石有膏肓，料理费和缓。
- 风埃客子游，梦想略相半。
- 端如餍羊酪，投匕念乡馔。
- 怀哉小玲珑，旧赏记酣宴。
- 玉女下云窗，轻我年未冠。
- 诛茅老三间，此意已悬断。
- 少须草堂资，两足那可绊。
- 谢公爱东山，自结寻幽伴。
- 诗筒忽相先，纸价岂容贱。
- 流传从使君，感此归思乱。
- 撷兰蹑危根，潄石俯长磵。
- 野性等麋鹿，百嗜宁食荐。
- 揽衣中夜兴，测漏疾流盼。
- 扃步愧驽筋，卑飞伤短翰。
- 正使屐齿折，未救斧柯烂。
- 时节脱复徂，迟莫空浩叹。
- 何当脂下泽，去路鬰交贯。

## 拼音
- quan2 shi2 you3 gao1 huang1 ， liao4 li3 fei4 he2 huan3 。
- feng1 ai1 ke4 zi3 you2 ， meng4 xiang3 lüe4 xiang1 ban4 。
- duan1 ru2 yan4 yang2 lao4 ， tou2 bi3 nian4 xiang1 zhuan4 。
- huai2 zai1 xiao3 ling2 long2 ， jiu4 shang3 ji4 han1 yan4 。
- yu4 nü3 xia4 yun2 chuang1 ， qing1 wo3 nian2 wei4 guan1 。
- zhu1 mao2 lao3 san1 jian1 ， ci3 yi4 yi3 xuan2 duan4 。
- shao3 xu1 cao3 tang2 zi1 ， liang3 zu2 na4 ke3 ban4 。
- xie4 gong1 ai4 dong1 shan1 ， zi4 jie2 xun2 you1 ban4 。
- shi1 tong3 hu1 xiang1 xian1 ， zhi3 jia4 qi3 rong2 jian4 。
- liu2 chuan2 cong2 shi3 jun1 ， gan3 ci3 gui1 si1 luan4 。
- xie2 lan2 nie4 wei1 gen1 ， shu4 shi2 fu3 chang2 jian4 。
- ye3 xing4 deng3 mi2 lu4 ， bai3 shi4 ning2 shi2 jian4 。
- lan3 yi1 zhong1 ye4 xing1 ， ce4 lou4 ji2 liu2 pan4 。
- jiong1 bu4 kui4 nu2 jin1 ， bei1 fei1 shang1 duan3 han4 。
- zheng4 shi3 ji1 chi3 zhe2 ， wei4 jiu4 fu3 ke1 lan4 。
- shi2 jie2 tuo1 fu4 cu2 ， chi2 mo4 kong1 hao4 tan4 。
- he2 dang1 zhi1 xia4 ze2 ， qu4 lu4 yu4 jiao1 guan4 。

## 注释

## 译文

## 赏析
