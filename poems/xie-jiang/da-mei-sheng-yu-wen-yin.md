---
id: xie-jiang-da-mei-sheng-yu-wen-yin
title: 答梅圣俞问隐
titlePinyin: da2 mei2 sheng4 yu2 wen4 yin3
titleSlug: da-mei-sheng-yu-wen-yin
author: 谢绛
authorPinyin: xie4 jiang4
authorSlug: xie-jiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣俞一幅书，间我小隐居。
- 小隐讵有异，筑室数亩余。
- 岩壑不峻崒，田园非美腴。
- 所欲近丘墓，岁时来扫除。
- 先人梦读史，尊道本圣徒。
- 绝笔于此诗，子孙无忽诸。
- 刻石置中堂，且使过者趋。
- 题牓为服训，义取铭盘盂。
- 后岭双松亭，径术何逶迂。
- 下临富春渚，万象生有无。
- 东偏作草舍，可以施琴壶。
- 门前碧塘水，万本栽荷蕖。
- 风来触香气，长著人衣裾。
- 澄水泱泱流，黍稻可勿枯。
- 柔桑及美果，种广莫记株。
- 涧草不识名，野禽多异呼。
- 坐此易岁晏，自与人世疏。
- 在昔东陵侯，瓜垅犹亲锄。
- 杨恽谢九列，种豆南山隅。
- 余尝有此志，来者安敢诬。
- 诛茅实张本，解组当后图。
- 是时考槃赋，从我者骓欤。
- 近来傅越石，趣尚若不殊。
- 傥闻丘樊往，不顾升斗储。
- 如君美才具，日月升云衢。
- 安敢预招挽，粗自陈其愚。

## 拼音
- sheng4 yu2 yi4 fu2 shu1 ， jian1 wo3 xiao3 yin3 ju1 。
- xiao3 yin3 ju4 you3 yi4 ， zhu4 shi4 shu4 mu3 yu2 。
- yan2 he4 bu2 jun4 zu2 ， tian2 yuan2 fei1 mei3 yu2 。
- suo3 yu4 jin4 qiu1 mu4 ， sui4 shi2 lai2 sao3 chu2 。
- xian1 ren2 meng4 du2 shi3 ， zun1 dao4 ben3 sheng4 tu2 。
- jue2 bi3 yu2 ci3 shi1 ， zi3 sun1 wu2 hu1 zhu1 。
- ke4 shi2 zhi4 zhong1 tang2 ， qie3 shi3 guo4 zhe3 qu1 。
- ti2 bang3 wei4 fu2 xun4 ， yi4 qu3 ming2 pan2 yu2 。
- hou4 ling3 shuang1 song1 ting2 ， jing4 shu4 he2 wei1 yu1 。
- xia4 lin2 fu4 chun1 zhu3 ， wan4 xiang4 sheng1 you3 wu2 。
- dong1 pian1 zuo4 cao3 she4 ， ke3 yi3 shi1 qin2 hu2 。
- men2 qian2 bi4 tang2 shui3 ， wan4 ben3 zai1 he2 qu2 。
- feng1 lai2 chu4 xiang1 qi4 ， chang2 zhu4 ren2 yi1 ju1 。
- cheng2 shui3 yang1 yang1 liu2 ， shu3 dao4 ke3 wu4 ku1 。
- rou2 sang1 ji2 mei3 guo3 ， zhong3 guang3 mo4 ji4 zhu1 。
- jian4 cao3 bu4 shi2 ming2 ， ye3 qin2 duo1 yi4 hu1 。
- zuo4 ci3 yi4 sui4 yan4 ， zi4 yu3 ren2 shi4 shu1 。
- zai4 xi1 dong1 ling2 hou2 ， gua1 long3 you2 qin1 chu2 。
- yang2 yun4 xie4 jiu3 lie4 ， zhong4 dou4 nan2 shan1 yu2 。
- yu2 chang2 you3 ci3 zhi4 ， lai2 zhe3 an1 gan3 wu1 。
- zhu1 mao2 shi2 zhang1 ben3 ， jie3 zu3 dang1 hou4 tu2 。
- shi4 shi2 kao3 pan2 fu4 ， cong2 wo3 zhe3 zhui1 yu2 。
- jin4 lai2 fu4 yue4 shi2 ， qu4 shang4 ruo4 bu4 shu1 。
- tang3 wen2 qiu1 fan2 wang3 ， bu2 gu4 sheng1 dou4 chu3 。
- ru2 jun1 mei3 cai2 ju4 ， ri4 yue4 sheng1 yun2 qu2 。
- an1 gan3 yu4 zhao1 wan3 ， cu1 zi4 chen2 qi2 yu2 。

## 注释

## 译文

## 赏析
