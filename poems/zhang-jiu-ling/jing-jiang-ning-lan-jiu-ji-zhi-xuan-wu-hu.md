---
id: zhang-jiu-ling-jing-jiang-ning-lan-jiu-ji-zhi-xuan-wu-hu
title: 经江宁览旧迹至玄武湖
titlePinyin: jing1 jiang1 ning2 lan3 jiu4 ji4 zhi4 xuan2 wu3 hu2
titleSlug: jing-jiang-ning-lan-jiu-ji-zhi-xuan-wu-hu
author: 张九龄
authorPinyin: zhang1 jiu3 ling2
authorSlug: zhang-jiu-ling
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 南国更数世，北湖方十洲。天清华林苑，日晏景阳楼。
- 果下回仙骑，津傍驻彩斿。凫鹥喧凤管，荷芰斗龙舟。
- 七子陪诗赋，千人和棹讴。应言在镐乐，不让横汾秋。
- 风俗因纾慢，江山成易由。驹王信不武，孙叔是无谋。
- 佳气日将歇，霸功谁与修。桑田东海变，麋鹿姑苏游。
- 否运争三国，康时劣九州。山虽幕府在，馆岂豫章留。
- 水淀还相阅，菱歌亦故遒。雄图不足问，唯想事风流。

## 拼音
- nan2 guo2 geng4 shu4 shi4 ， bei3 hu2 fang1 shi2 zhou1 。 tian1 qing1 hua2 lin2 yuan4 ， ri4 yan4 jing3 yang2 lou2 。
- guo3 xia4 hui2 xian1 qi2 ， jin1 bang4 zhu4 cai3 you2 。 fu2 yi1 xuan1 feng4 guan3 ， he2 ji4 dou4 long2 zhou1 。
- qi1 zi3 pei2 shi1 fu4 ， qian1 ren2 he2 zhao4 ou1 。 ying4 yan2 zai4 hao4 le4 ， bu2 rang4 heng2 fen2 qiu1 。
- feng1 su2 yin1 shu1 man4 ， jiang1 shan1 cheng2 yi4 you2 。 ju1 wang2 xin4 bu4 wu3 ， sun1 shu1 shi4 wu2 mou2 。
- jia1 qi4 ri4 jiang1 xie1 ， ba4 gong1 shui2 yu3 xiu1 。 sang1 tian2 dong1 hai3 bian4 ， mi2 lu4 gu1 su1 you2 。
- fou3 yun4 zheng1 san1 guo2 ， kang1 shi2 lie4 jiu3 zhou1 。 shan1 sui1 mu4 fu3 zai4 ， guan3 qi3 yu4 zhang1 liu2 。
- shui3 dian4 hai2 xiang1 yue4 ， ling2 ge1 yi4 gu4 qiu2 。 xiong2 tu2 bu4 zu2 wen4 ， wei2 xiang3 shi4 feng1 liu2 。

## 注释

## 译文

## 赏析
