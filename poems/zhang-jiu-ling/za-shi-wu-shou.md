---
id: zhang-jiu-ling-za-shi-wu-shou
title: 杂诗五首
titlePinyin: za2 shi1 wu3 shou3
titleSlug: za-shi-wu-shou
author: 张九龄
authorPinyin: zhang1 jiu3 ling2
authorSlug: zhang-jiu-ling
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 孤桐亦胡为，百尺傍无枝。疏阴不自覆，修干欲何施。
- 高冈地复迥，弱植风屡吹。凡鸟已相噪，凤凰安得知。
- 萝茑必有托，风霜不能落。酷在兰将蕙，甘从葵与藿。
- 运命虽为宰，寒暑自回薄。悠悠天地间，委顺无不乐。
- 良辰不可遇，心赏更蹉跎。终日块然坐，有时劳者歌。
- 庭前揽芳蕙，江上托微波。路远无能达，忧情空复多。
- 湘水吊灵妃，斑竹为情绪。汉水访游女，解佩欲谁与。
- 同心不可见，异路空延伫。浦上青枫林，津傍白沙渚。
- 行吟至落日，坐望只愁予。神物亦岂孤，佳期竟何许。
- 木直几自寇，石坚亦他攻。何言为用薄，而与火膏同。
- 物类有固然，谁能取径通。纤纤良田草，靡靡唯从风。
- 日夜沐甘泽，春秋等芳丛。生性苟不夭，香臭谁为中。
- 道家贵至柔，儒生何固穷。终始行一意，无乃过愚公。

## 拼音
- gu1 tong2 yi4 hu2 wei4 ， bai3 chi3 bang4 wu2 zhi1 。 shu1 yin1 bu2 zi4 fu4 ， xiu1 gan1 yu4 he2 shi1 。
- gao1 gang1 di4 fu4 jiong3 ， ruo4 zhi2 feng1 lü3 chui1 。 fan2 niao3 yi3 xiang1 zao4 ， feng4 huang2 an1 de2 zhi1 。
- luo2 niao3 bi4 you3 tuo1 ， feng1 shuang1 bu4 neng2 luo4 。 ku4 zai4 lan2 jiang1 hui4 ， gan1 cong2 kui2 yu3 huo4 。
- yun4 ming4 sui1 wei4 zai3 ， han2 shu3 zi4 hui2 bao2 。 you1 you1 tian1 di4 jian1 ， wei3 shun4 wu2 bu2 le4 。
- liang2 chen2 bu4 ke3 yu4 ， xin1 shang3 geng4 cuo1 tuo2 。 zhong1 ri4 kuai4 ran2 zuo4 ， you3 shi2 lao2 zhe3 ge1 。
- ting2 qian2 lan3 fang1 hui4 ， jiang1 shang4 tuo1 wei1 bo1 。 lu4 yuan3 wu2 neng2 da2 ， you1 qing2 kong1 fu4 duo1 。
- xiang1 shui3 diao4 ling2 fei1 ， ban1 zhu2 wei4 qing2 xu4 。 han4 shui3 fang3 you2 nü3 ， jie3 pei4 yu4 shui2 yu3 。
- tong2 xin1 bu4 ke3 jian4 ， yi4 lu4 kong1 yan2 zhu4 。 pu3 shang4 qing1 feng1 lin2 ， jin1 bang4 bai2 sha1 zhu3 。
- xing2 yin2 zhi4 luo4 ri4 ， zuo4 wang4 zhi1 chou2 yu3 。 shen2 wu4 yi4 qi3 gu1 ， jia1 qi1 jing4 he2 xu3 。
- mu4 zhi2 ji3 zi4 kou4 ， shi2 jian1 yi4 ta1 gong1 。 he2 yan2 wei4 yong4 bao2 ， er2 yu3 huo3 gao1 tong2 。
- wu4 lei4 you3 gu4 ran2 ， shui2 neng2 qu3 jing4 tong1 。 xian1 xian1 liang2 tian2 cao3 ， mi2 mi2 wei2 cong2 feng1 。
- ri4 ye4 mu4 gan1 ze2 ， chun1 qiu1 deng3 fang1 cong2 。 sheng1 xing4 gou3 bu4 yao1 ， xiang1 chou4 shui2 wei4 zhong1 。
- dao4 jia1 gui4 zhi4 rou2 ， ru2 sheng1 he2 gu4 qiong2 。 zhong1 shi3 xing2 yi2 yi4 ， wu2 nai3 guo4 yu2 gong1 。

## 注释

## 译文

## 赏析
