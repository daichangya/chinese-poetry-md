---
id: zhang-jiu-ling-chou-zhou-pan-guan-xun-zhi-shi-xing-hui-gai-mi-shu-shao-jian-jian-yi-zhi-bd94f841
title: 酬周判官巡至始兴会改秘书少监见贻之作兼呈耿广州
titlePinyin: chou2 zhou1 pan4 guan1 xun2 zhi4 shi3 xing4 hui4 gai3 mi4 shu1 shao3 jian1 jian4 yi2 zhi1 zuo4 jian1 cheng2 geng3 guang3 zhou1
titleSlug: chou-zhou-pan-guan-xun-zhi-shi-xing-hui-gai-mi-shu-shao-jian-jian-yi-zhi-bd94f841
author: 张九龄
authorPinyin: zhang1 jiu3 ling2
authorSlug: zhang-jiu-ling
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 惟昔迁乐土，迨今已重世。阴庆荷先德，素风惭后裔。
- 唯益梓桑恭，岂禀山川丽。于时初自勉，揆己无兼济。
- 瘠土资劳力，良书启蒙蔽。一探石室文，再擢金门第。
- 既起南宫草，复掌西掖制。过举及小人，便蕃在中岁。
- 亚司河海秩，转牧江湖澨。勿谓符竹轻，但觉涓尘细。
- 一麾尚云忝，十驾宜求税。心息已如灰，迹牵且为赘。
- 忽捧天书委，将革海隅弊。朝闻循诚节，夕饮蒙瘴疠。
- 义疾耻无勇，盗憎攻亦锐。葵藿是倾心，豺狼何反噬。
- 履险甘所受，劳贤恧相曳。揽辔但荒服，循陔便私第。
- 嘉庆始获申，恩华复相继。无庸我先举，同事君犹滞。
- 当推奉使绩，且结拜亲契。更延怀安旨，曾是虑危际。
- 善谋虽若兹，至理焉可替。所仗有神道，况承明主惠。

## 拼音
- wei2 xi1 qian1 le4 tu3 ， dai4 jin1 yi3 zhong4 shi4 。 yin1 qing4 he2 xian1 de2 ， su4 feng1 can2 hou4 yi4 。
- wei2 yi4 zi3 sang1 gong1 ， qi3 bing3 shan1 chuan1 li4 。 yu2 shi2 chu1 zi4 mian3 ， kui2 ji3 wu2 jian1 ji4 。
- ji2 tu3 zi1 lao2 li4 ， liang2 shu1 qi3 meng2 bi4 。 yi2 tan4 shi2 shi4 wen2 ， zai4 zhuo2 jin1 men2 di4 。
- ji4 qi3 nan2 gong1 cao3 ， fu4 zhang3 xi1 ye4 zhi4 。 guo4 ju3 ji2 xiao3 ren2 ， bian4 fan1 zai4 zhong1 sui4 。
- ya4 si1 he2 hai3 zhi4 ， zhuan3 mu4 jiang1 hu2 shi4 。 wu4 wei4 fu2 zhu2 qing1 ， dan4 jue2 juan1 chen2 xi4 。
- yi4 hui1 shang4 yun2 tian3 ， shi2 jia4 yi2 qiu2 shui4 。 xin1 xi1 yi3 ru2 hui1 ， ji4 qian1 qie3 wei4 zhui4 。
- hu1 peng3 tian1 shu1 wei3 ， jiang1 ge2 hai3 yu2 bi4 。 chao2 wen2 xun2 cheng2 jie2 ， xi1 yin3 meng2 zhang4 li4 。
- yi4 ji2 chi3 wu2 yong3 ， dao4 zeng1 gong1 yi4 rui4 。 kui2 huo4 shi4 qing1 xin1 ， chai2 lang2 he2 fan3 shi4 。
- lü3 xian3 gan1 suo3 shou4 ， lao2 xian2 nü4 xiang1 ye4 。 lan3 pei4 dan4 huang1 fu2 ， xun2 gai1 bian4 si1 di4 。
- jia1 qing4 shi3 huo4 shen1 ， en1 hua2 fu4 xiang1 ji4 。 wu2 yong1 wo3 xian1 ju3 ， tong2 shi4 jun1 you2 zhi4 。
- dang1 tui1 feng4 shi3 ji4 ， qie3 jie2 bai4 qin1 qi4 。 geng4 yan2 huai2 an1 zhi3 ， ceng2 shi4 lü4 wei1 ji4 。
- shan4 mou2 sui1 ruo4 zi1 ， zhi4 li3 yan1 ke3 ti4 。 suo3 zhang4 you3 shen2 dao4 ， kuang4 cheng2 ming2 zhu3 hui4 。

## 注释

## 译文

## 赏析
