---
id: zhang-jiu-ling-chu-wei-yu-zhang-jun-tu-ci-lu-shan-dong-yan-xia
title: 出为豫章郡途次庐山东岩下
titlePinyin: chu1 wei4 yu4 zhang1 jun4 tu2 ci4 lu2 shan1 dong1 yan2 xia4
titleSlug: chu-wei-yu-zhang-jun-tu-ci-lu-shan-dong-yan-xia
author: 张九龄
authorPinyin: zhang1 jiu3 ling2
authorSlug: zhang-jiu-ling
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 兹山镇何所，乃在澄湖阴。下有蛟螭伏，上与虹蜺寻。
- 灵仙未始旷，窟宅何其深。双阙出云峙，三宫入烟沉。
- 攀崖犹昔境，种杏非旧林。想像终古迹，惆怅独往心。
- 纷吾婴世网，数载忝朝簪。孤根自靡托，量力况不任。
- 多谢周身防，常恐横议侵。岂匪鹓鸿列，惕如泉壑临。
- 迨兹刺江郡，来此涤尘襟。有趣逢樵客，忘怀狎野禽。
- 栖闲义未果，用拙欢在今。愿言答休命，归事丘中琴。

## 拼音
- zi1 shan1 zhen4 he2 suo3 ， nai3 zai4 cheng2 hu2 yin1 。 xia4 you3 jiao1 chi1 fu2 ， shang4 yu3 hong2 ni2 xun2 。
- ling2 xian1 wei4 shi3 kuang4 ， ku1 zhai2 he2 qi2 shen1 。 shuang1 que1 chu1 yun2 zhi4 ， san1 gong1 ru4 yan1 chen2 。
- pan1 ya2 you2 xi1 jing4 ， zhong3 xing4 fei1 jiu4 lin2 。 xiang3 xiang4 zhong1 gu3 ji4 ， chou2 chang4 du2 wang3 xin1 。
- fen1 wu2 ying1 shi4 wang3 ， shu4 zai3 tian3 chao2 zan1 。 gu1 gen1 zi4 mi2 tuo1 ， liang4 li4 kuang4 bu2 ren4 。
- duo1 xie4 zhou1 shen1 fang2 ， chang2 kong3 heng2 yi4 qin1 。 qi3 fei3 yuan1 hong2 lie4 ， ti4 ru2 quan2 he4 lin2 。
- dai4 zi1 ci4 jiang1 jun4 ， lai2 ci3 di2 chen2 jin1 。 you3 qu4 feng2 qiao2 ke4 ， wang4 huai2 xia2 ye3 qin2 。
- qi1 xian2 yi4 wei4 guo3 ， yong4 zhuo1 huan1 zai4 jin1 。 yuan4 yan2 da2 xiu1 ming4 ， gui1 shi4 qiu1 zhong1 qin2 。

## 注释

## 译文

## 赏析
