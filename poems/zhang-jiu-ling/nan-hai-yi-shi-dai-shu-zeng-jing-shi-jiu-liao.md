---
id: zhang-jiu-ling-nan-hai-yi-shi-dai-shu-zeng-jing-shi-jiu-liao
title: 南还以诗代书赠京师旧僚
titlePinyin: nan2 hai2 yi3 shi1 dai4 shu1 zeng4 jing1 shi1 jiu4 liao2
titleSlug: nan-hai-yi-shi-dai-shu-zeng-jing-shi-jiu-liao
author: 张九龄
authorPinyin: zhang1 jiu3 ling2
authorSlug: zhang-jiu-ling
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 薄宦晨昏阙，尊尊义取斯。穷愁年貌改，寂历尔胡为。
- 不谄词多忤，无容礼益卑。微生尚何有，远迹固其宜。
- 思扰梁山曲，情遥越鸟枝。故园从海上，良友邈天涯。
- 云雨叹一别，川原劳载驰。上惭伯乐顾，中负叔牙知。
- 去国诚寥落，经途弊险巇。岁逢霜雪苦，林属蕙兰萎。
- 欲赠幽芳歇，行悲旧赏移。一从关作限，两见月成规。
- 苒苒穷年钥，行行尽路岐。征鞍税北渚，归帆指南垂。
- 树晚犹葱蒨，江寒尚渺弥。土风从楚别，山水入湘奇。
- 石濑相奔触，烟林更蔽亏。层崖夹洞浦，轻舸泛澄漪。
- 松筱行皆傍，禽鱼动辄随。惜哉边地隔，不与故人窥。
- 畴昔陪鹓鹭，朝阳振羽仪。来音虽寂寞，接景每逶迤。
- 朝罢冥尘事，宾来话酒卮。邀欢逐芳草，结兴选华池。
- 及此风成叹，何时雾可披。自怜无用者，谁念有情离。
- 望美音容阔，怀贤梦想疲。因声达霄汉，持拙守东陂。

## 拼音
- bao2 huan4 chen2 hun1 que1 ， zun1 zun1 yi4 qu3 si1 。 qiong2 chou2 nian2 mao4 gai3 ， ji4 li4 er3 hu2 wei4 。
- bu4 chan3 ci2 duo1 wu3 ， wu2 rong2 li3 yi4 bei1 。 wei1 sheng1 shang4 he2 you3 ， yuan3 ji4 gu4 qi2 yi2 。
- si1 rao3 liang2 shan1 qu3 ， qing2 yao2 yue4 niao3 zhi1 。 gu4 yuan2 cong2 hai3 shang4 ， liang2 you3 miao3 tian1 ya2 。
- yun2 yu3 tan4 yi4 bie2 ， chuan1 yuan2 lao2 zai3 chi2 。 shang4 can2 bo2 le4 gu4 ， zhong1 fu4 shu1 ya2 zhi1 。
- qu4 guo2 cheng2 liao2 luo4 ， jing1 tu2 bi4 xian3 xi1 。 sui4 feng2 shuang1 xue3 ku3 ， lin2 shu3 hui4 lan2 wei3 。
- yu4 zeng4 you1 fang1 xie1 ， xing2 bei1 jiu4 shang3 yi2 。 yi4 cong2 guan1 zuo4 xian4 ， liang3 jian4 yue4 cheng2 gui1 。
- ran3 ran3 qiong2 nian2 yao4 ， xing2 xing2 jin4 lu4 qi2 。 zheng1 an1 shui4 bei3 zhu3 ， gui1 fan1 zhi3 nan2 chui2 。
- shu4 wan3 you2 cong1 qian4 ， jiang1 han2 shang4 miao3 mi2 。 tu3 feng1 cong2 chu3 bie2 ， shan1 shui3 ru4 xiang1 qi2 。
- shi2 lai4 xiang1 ben1 chu4 ， yan1 lin2 geng4 bi4 kui1 。 ceng2 ya2 jia2 dong4 pu3 ， qing1 ge3 fan4 cheng2 yi1 。
- song1 xiao3 xing2 jie1 bang4 ， qin2 yu2 dong4 zhe2 sui2 。 xi1 zai1 bian1 di4 ge2 ， bu4 yu3 gu4 ren2 kui1 。
- chou2 xi1 pei2 yuan1 lu4 ， chao2 yang2 zhen4 yu3 yi2 。 lai2 yin1 sui1 ji4 mo4 ， jie1 jing3 mei3 wei1 yi2 。
- chao2 ba4 ming2 chen2 shi4 ， bin1 lai2 hua4 jiu3 zhi1 。 yao1 huan1 zhu2 fang1 cao3 ， jie2 xing1 xuan3 hua2 chi2 。
- ji2 ci3 feng1 cheng2 tan4 ， he2 shi2 wu4 ke3 pi1 。 zi4 lian2 wu2 yong4 zhe3 ， shui2 nian4 you3 qing2 li2 。
- wang4 mei3 yin1 rong2 kuo4 ， huai2 xian2 meng4 xiang3 pi2 。 yin1 sheng1 da2 xiao1 han4 ， chi2 zhuo1 shou3 dong1 bei1 。

## 注释

## 译文

## 赏析
