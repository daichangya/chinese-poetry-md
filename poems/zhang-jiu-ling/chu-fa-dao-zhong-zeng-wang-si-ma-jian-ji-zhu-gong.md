---
id: zhang-jiu-ling-chu-fa-dao-zhong-zeng-wang-si-ma-jian-ji-zhu-gong
title: 初发道中赠王司马兼寄诸公
titlePinyin: chu1 fa1 dao4 zhong1 zeng4 wang2 si1 ma3 jian1 ji4 zhu1 gong1
titleSlug: chu-fa-dao-zhong-zeng-wang-si-ma-jian-ji-zhu-gong
author: 张九龄
authorPinyin: zhang1 jiu3 ling2
authorSlug: zhang-jiu-ling
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔岁尝陈力，中年退屏居。承颜方弄鸟，放性或观鱼。
- 曾是安疵拙，诚非议卷舒。林园事益简，烟月赏恒余。
- 不意栖愚谷，无阶奉诏书。湛恩均大造，弱植愧空虚。
- 肃命趋仙阙，侨装抚传车。念行开祖帐，怜别降题舆。
- 谁谓风期许，叨延礼数殊。义沾投分末，情及解携初。
- 追饯扶江介，光辉烛里闾。子云应寂寞，公叔为吹嘘。
- 景物春来异，音容日向疏。川原行稍稳，钟鼓听犹徐。
- 林隔王公舆，云迷班氏庐。恋亲唯委咽，思德更踌躇。
- 徇义当由此，怀安乃阙如。愿酬明主惠，行矣岂徒欤。

## 拼音
- xi1 sui4 chang2 chen2 li4 ， zhong1 nian2 tui4 ping2 ju1 。 cheng2 yan2 fang1 nong4 niao3 ， fang4 xing4 huo4 guan1 yu2 。
- ceng2 shi4 an1 ci1 zhuo1 ， cheng2 fei1 yi4 juan4 shu1 。 lin2 yuan2 shi4 yi4 jian3 ， yan1 yue4 shang3 heng2 yu2 。
- bu2 yi4 qi1 yu2 gu3 ， wu2 jie1 feng4 zhao4 shu1 。 zhan4 en1 jun1 da4 zao4 ， ruo4 zhi2 kui4 kong1 xu1 。
- su4 ming4 qu1 xian1 que1 ， qiao2 zhuang1 fu3 chuan2 che1 。 nian4 xing2 kai1 zu3 zhang4 ， lian2 bie2 jiang4 ti2 yu2 。
- shui2 wei4 feng1 qi1 xu3 ， dao1 yan2 li3 shu4 shu1 。 yi4 zhan1 tou2 fen1 mo4 ， qing2 ji2 jie3 xie2 chu1 。
- zhui1 jian4 fu2 jiang1 jie4 ， guang1 hui1 zhu2 li3 lü2 。 zi3 yun2 ying4 ji4 mo4 ， gong1 shu1 wei4 chui1 xu1 。
- jing3 wu4 chun1 lai2 yi4 ， yin1 rong2 ri4 xiang4 shu1 。 chuan1 yuan2 xing2 shao1 wen3 ， zhong1 gu3 ting1 you2 xu2 。
- lin2 ge2 wang2 gong1 yu2 ， yun2 mi2 ban1 shi4 lu2 。 lian4 qin1 wei2 wei3 yan4 ， si1 de2 geng4 chou2 chu2 。
- xun4 yi4 dang1 you2 ci3 ， huai2 an1 nai3 que1 ru2 。 yuan4 chou2 ming2 zhu3 hui4 ， xing2 yi3 qi3 tu2 yu2 。

## 注释

## 译文

## 赏析
