---
id: kong-zi-ji-qi-di-zi-xue-er-pian
title: 学而篇
titlePinyin: xue2 er2 pian1
titleSlug: xue-er-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 子曰：“学而时习之，不亦说乎？有朋自远方来，不亦乐乎？人不知而不愠，不亦君子乎？”
- 有子曰：“其为人也孝弟，而好犯上者，鲜矣；不好犯上而好作乱者，未之有也。君子务本，本立而道生。孝弟也者，其为仁之本与！”
- 子曰：“巧言令色，鲜矣仁！”
- 曾子曰：“吾日三省吾身：为人谋而不忠乎？与朋友交而不信乎？传不习乎？”
- 子曰：“道千乘之国，敬事而信，节用而爱人，使民以时。”
- 子曰：“弟子入则孝，出则弟，谨而信，泛爱众，而亲仁，行有余力，则以学文。”
- 子夏曰：“贤贤易色；事父母，能竭其力；事君，能致其身；与朋友交，言而有信。虽曰未学，吾必谓之学矣。”
- 子曰：“君子不重则不威，学则不固。主忠信，无友不如己者，过，则勿惮改。”
- 曾子曰：“慎终追远，民德归厚矣。”
- 子禽问于子贡曰：“夫子至于是邦也，必闻其政，求之与，抑与之与？”子贡曰：“夫子温、良、恭、俭、让以得之。夫子之求之也，其诸异乎人之求之与？”
- 子曰：“父在，观其志；父没，观其行；三年无改于父之道，可谓孝矣。”
- 有子曰：“礼之用，和为贵。先王之道，斯为美，小大由之。有所不行，知和而和，不以礼节之，亦不可行也。”
- 有子曰：“信近于义，言可复也。恭近于礼，远耻辱也。因不失其亲，亦可宗也。”
- 子曰：“君子食无求饱，居无求安，敏于事而慎于言，就有道而正焉。可谓好学也已。”
- 子贡曰：“贫而无谄，富而无骄，何如？”子曰：“可也。未若贫而乐，富而好礼者也。”子贡曰：“《诗》云：‘如切如磋，如琢如磨’，其斯之谓与？”子曰：“赐也，始可与言《诗》已矣，告诸往而知来者。”
- 子曰：“不患人之不己知，患不知人也。”

## 拼音
- zi3 yue1 ： “ xue2 er2 shi2 xi2 zhi1 ， bu2 yi4 shuo1 hu1 ？ you3 peng2 zi4 yuan3 fang1 lai2 ， bu2 yi4 le4 hu1 ？ ren2 bu4 zhi1 er2 bu2 yun4 ， bu2 yi4 jun1 zi3 hu1 ？ ”
- you3 zi3 yue1 ： “ qi2 wei4 ren2 ye3 xiao4 di4 ， er2 hao3 fan4 shang4 zhe3 ， xian1 yi3 ； bu4 hao3 fan4 shang4 er2 hao3 zuo4 luan4 zhe3 ， wei4 zhi1 you3 ye3 。 jun1 zi3 wu4 ben3 ， ben3 li4 er2 dao4 sheng1 。 xiao4 di4 ye3 zhe3 ， qi2 wei4 ren2 zhi1 ben3 yu3 ！ ”
- zi3 yue1 ： “ qiao3 yan2 ling4 se4 ， xian1 yi3 ren2 ！ ”
- ceng2 zi3 yue1 ： “ wu2 ri4 san1 sheng3 wu2 shen1 ： wei4 ren2 mou2 er2 bu4 zhong1 hu1 ？ yu3 peng2 you3 jiao1 er2 bu2 xin4 hu1 ？ chuan2 bu4 xi2 hu1 ？ ”
- zi3 yue1 ： “ dao4 qian1 cheng2 zhi1 guo2 ， jing4 shi4 er2 xin4 ， jie2 yong4 er2 ai4 ren2 ， shi3 min2 yi3 shi2 。 ”
- zi3 yue1 ： “ di4 zi3 ru4 ze2 xiao4 ， chu1 ze2 di4 ， jin3 er2 xin4 ， fan4 ai4 zhong4 ， er2 qin1 ren2 ， xing2 you3 yu2 li4 ， ze2 yi3 xue2 wen2 。 ”
- zi3 xia4 yue1 ： “ xian2 xian2 yi4 se4 ； shi4 fu4 mu3 ， neng2 jie2 qi2 li4 ； shi4 jun1 ， neng2 zhi4 qi2 shen1 ； yu3 peng2 you3 jiao1 ， yan2 er2 you3 xin4 。 sui1 yue1 wei4 xue2 ， wu2 bi4 wei4 zhi1 xue2 yi3 。 ”
- zi3 yue1 ： “ jun1 zi3 bu2 zhong4 ze2 bu4 wei1 ， xue2 ze2 bu2 gu4 。 zhu3 zhong1 xin4 ， wu2 you3 bu4 ru2 ji3 zhe3 ， guo4 ， ze2 wu4 dan4 gai3 。 ”
- ceng2 zi3 yue1 ： “ shen4 zhong1 zhui1 yuan3 ， min2 de2 gui1 hou4 yi3 。 ”
- zi3 qin2 wen4 yu2 zi3 gong4 yue1 ： “ fu1 zi3 zhi4 yu2 shi4 bang1 ye3 ， bi4 wen2 qi2 zheng4 ， qiu2 zhi1 yu3 ， yi4 yu3 zhi1 yu3 ？ ” zi3 gong4 yue1 ： “ fu1 zi3 wen1 、 liang2 、 gong1 、 jian3 、 rang4 yi3 de2 zhi1 。 fu1 zi3 zhi1 qiu2 zhi1 ye3 ， qi2 zhu1 yi4 hu1 ren2 zhi1 qiu2 zhi1 yu3 ？ ”
- zi3 yue1 ： “ fu4 zai4 ， guan1 qi2 zhi4 ； fu4 mei2 ， guan1 qi2 xing2 ； san1 nian2 wu2 gai3 yu2 fu4 zhi1 dao4 ， ke3 wei4 xiao4 yi3 。 ”
- you3 zi3 yue1 ： “ li3 zhi1 yong4 ， he2 wei4 gui4 。 xian1 wang2 zhi1 dao4 ， si1 wei4 mei3 ， xiao3 da4 you2 zhi1 。 you3 suo3 bu4 xing2 ， zhi1 he2 er2 he2 ， bu4 yi3 li3 jie2 zhi1 ， yi4 bu4 ke3 xing2 ye3 。 ”
- you3 zi3 yue1 ： “ xin4 jin4 yu2 yi4 ， yan2 ke3 fu4 ye3 。 gong1 jin4 yu2 li3 ， yuan3 chi3 ru3 ye3 。 yin1 bu4 shi1 qi2 qin1 ， yi4 ke3 zong1 ye3 。 ”
- zi3 yue1 ： “ jun1 zi3 shi2 wu2 qiu2 bao3 ， ju1 wu2 qiu2 an1 ， min3 yu2 shi4 er2 shen4 yu2 yan2 ， jiu4 you3 dao4 er2 zheng4 yan1 。 ke3 wei4 hao4 xue2 ye3 yi3 。 ”
- zi3 gong4 yue1 ： “ pin2 er2 wu2 chan3 ， fu4 er2 wu2 jiao1 ， he2 ru2 ？ ” zi3 yue1 ： “ ke3 ye3 。 wei4 ruo4 pin2 er2 le4 ， fu4 er2 hao3 li3 zhe3 ye3 。 ” zi3 gong4 yue1 ： “ 《 shi1 》 yun2 ： ‘ ru2 qie1 ru2 cuo1 ， ru2 zhuo2 ru2 mo2 ’ ， qi2 si1 zhi1 wei4 yu3 ？ ” zi3 yue1 ： “ ci4 ye3 ， shi3 ke3 yu3 yan2 《 shi1 》 yi3 yi3 ， gao4 zhu1 wang3 er2 zhi1 lai2 zhe3 。 ”
- zi3 yue1 ： “ bu2 huan4 ren2 zhi1 bu4 ji3 zhi1 ， huan4 bu4 zhi1 ren2 ye3 。 ”

## 注释

## 译文

## 赏析
