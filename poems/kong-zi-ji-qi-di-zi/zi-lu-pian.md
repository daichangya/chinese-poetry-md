---
id: kong-zi-ji-qi-di-zi-zi-lu-pian
title: 子路篇
titlePinyin: zi3 lu4 pian1
titleSlug: zi-lu-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 子路问政，子曰：“先之，劳之。”请益，曰：“无倦。”
- 仲弓为季氏宰，问政，子曰：“先有司，赦小过，举贤才。”曰：“焉知贤才而举之？”曰：“举尔所知。尔所不知，人其舍诸？”
- 子路曰：“卫君待子而为政，子将奚先？”子曰：“必也正名乎！”子路曰：“有是哉，子之迂也！奚其正？”子曰：“野哉由也！君子于其所不知，盖阙如也。名不正，则言不顺；言不顺，则事不成；事不成，则礼乐不兴；礼乐不兴，则刑罚不中；刑罚不中，则民无所错手足。故君子名之必可言也，言之必可行也。君子于其言，无所苟而已矣。”
- 樊迟请学稼，子曰：“吾不如老农。”请学为圃，曰：“吾不如老圃。”樊迟出，子曰：“小人哉樊须也！上好礼，则民莫敢不敬；上好义，则民莫敢不服；上好信，则民莫敢不用情。夫如是，则四方之民襁负其子而至矣，焉用稼？”
- 子曰：“诵《诗》三百，授之以政，不达；使于四方，不能专对；虽多，亦奚以为？”
- 子曰：“其身正，不令而行；其身不正，虽令不从。”
- 子曰：“鲁卫之政，兄弟也。”
- 子谓卫公子荆，“善居室。始有，曰：‘苟合矣。’少有，曰：‘苟完矣。’富有，曰：‘苟美矣。’”
- 子适卫，冉有仆，子曰：“庶矣哉！”冉有曰：“既庶矣，又何加焉？”曰：“富之。”曰：“既富矣，又何加焉？”曰：“教之。”
- 子曰：“苟有用我者，期月而已可也，三年有成。”
- 子曰：“‘善人为邦百年，亦可以胜残去杀矣。’诚哉是言也！”
- 子曰：“如有王者，必世而后仁。”
- 子曰：“苟正其身矣，于从政乎何有？不能正其身，如正人何？”
- 冉子退朝，子曰：“何晏也？”对曰：“有政。”子曰：“其事也。如有政，虽不吾以，吾其与闻之。”
- 定公问：“一言而可以兴邦，有诸？”孔子对曰：“言不可以若是其几也。人之言曰：‘为君难，为臣不易。’如知为君之难也，不几乎一言而兴邦乎？”曰：“一言而丧邦，有诸？”孔子对曰：“言不可以若是其几也。人之言曰：‘予无乐乎为君，唯其言而莫予违也。’如其善而莫之违也，不亦善乎？如不善而莫之违也，不几乎一言而丧邦乎？”
- 叶公问政，子曰：“近者说，远者来。”
- 子夏为莒父宰，问政，子曰：“无欲速，无见小利。欲速则不达，见小利则大事不成。”
- 叶公语孔子曰：“吾党有直躬者，其父攘羊，而子证之。”孔子曰：“吾党之直者异于是。父为子隐，子为父隐，直在其中矣。”
- 樊迟问仁，子曰：“居处恭，执事敬，与人忠。虽之夷狄，不可弃也。”
- 子贡问曰：“何如斯可谓之士矣？”子曰：“行己有耻，使于四方不辱君命，可谓士矣。”曰：“敢问其次。”曰：“宗族称孝焉，乡党称弟焉。”曰：“敢问其次。”曰：“言必信，行必果，踁踁然小人哉！抑亦可以为次矣。”曰：“今之从政者何如？”子曰：“噫！斗筲之人，何足算也！”
- 子曰：“不得中行而与之，必也狂狷乎！狂者进取，狷者有所不为也。”
- 子曰：“南人有言曰：‘人而无恒，不可以作巫医。’善夫！”“不恒其德，或承之羞。”子曰：“不占而已矣。”
- 子曰：“君子和而不同，小人同而不和。”
- 子贡问曰：“乡人皆好之，何如？”子曰：“未可也。”“乡人皆恶之，何如？”子曰：“未可也。不如乡人之善者好之，其不善者恶之。”
- 子曰：“君子易事而难说也，说之不以道不说也，及其使人也器之；小人难事而易说也，说之虽不以道说也，及其使人也求备焉。”
- 子曰：“君子泰而不骄，小人骄而不泰。”
- 子曰：“刚、毅、木、讷近仁。”
- 子路问曰：“何如斯可谓之士矣？”子曰：“切切偲偲，怡怡如也，可谓士矣。朋友切切偲偲，兄弟怡怡。”
- 子曰：“善人教民七年，亦可以即戎矣。”
- 子曰：“以不教民战，是谓弃之。”

## 拼音
- zi3 lu4 wen4 zheng4 ， zi3 yue1 ： “ xian1 zhi1 ， lao2 zhi1 。 ” qing3 yi4 ， yue1 ： “ wu2 juan4 。 ”
- zhong4 gong1 wei4 ji4 shi4 zai3 ， wen4 zheng4 ， zi3 yue1 ： “ xian1 you3 si1 ， she4 xiao3 guo4 ， ju3 xian2 cai2 。 ” yue1 ： “ yan1 zhi1 xian2 cai2 er2 ju3 zhi1 ？ ” yue1 ： “ ju3 er3 suo3 zhi1 。 er3 suo3 bu4 zhi1 ， ren2 qi2 she4 zhu1 ？ ”
- zi3 lu4 yue1 ： “ wei4 jun1 dai4 zi3 er2 wei4 zheng4 ， zi3 jiang1 xi1 xian1 ？ ” zi3 yue1 ： “ bi4 ye3 zheng4 ming2 hu1 ！ ” zi3 lu4 yue1 ： “ you3 shi4 zai1 ， zi3 zhi1 yu1 ye3 ！ xi1 qi2 zheng4 ？ ” zi3 yue1 ： “ ye3 zai1 you2 ye3 ！ jun1 zi3 yu2 qi2 suo3 bu4 zhi1 ， gai4 que1 ru2 ye3 。 ming2 bu2 zheng4 ， ze2 yan2 bu2 shun4 ； yan2 bu2 shun4 ， ze2 shi4 bu4 cheng2 ； shi4 bu4 cheng2 ， ze2 li3 yue4 bu4 xing1 ； li3 yue4 bu4 xing1 ， ze2 xing2 fa2 bu4 zhong1 ； xing2 fa2 bu4 zhong1 ， ze2 min2 wu2 suo3 cuo4 shou3 zu2 。 gu4 jun1 zi3 ming2 zhi1 bi4 ke3 yan2 ye3 ， yan2 zhi1 bi4 ke3 xing2 ye3 。 jun1 zi3 yu2 qi2 yan2 ， wu2 suo3 gou3 er2 yi3 yi3 。 ”
- fan2 chi2 qing3 xue2 jia4 ， zi3 yue1 ： “ wu2 bu4 ru2 lao3 nong2 。 ” qing3 xue2 wei4 pu3 ， yue1 ： “ wu2 bu4 ru2 lao3 pu3 。 ” fan2 chi2 chu1 ， zi3 yue1 ： “ xiao3 ren2 zai1 fan2 xu1 ye3 ！ shang4 hao3 li3 ， ze2 min2 mo4 gan3 bu2 jing4 ； shang4 hao3 yi4 ， ze2 min2 mo4 gan3 bu4 fu2 ； shang4 hao3 xin4 ， ze2 min2 mo4 gan3 bu2 yong4 qing2 。 fu1 ru2 shi4 ， ze2 si4 fang1 zhi1 min2 qiang3 fu4 qi2 zi3 er2 zhi4 yi3 ， yan1 yong4 jia4 ？ ”
- zi3 yue1 ： “ song4 《 shi1 》 san1 bai3 ， shou4 zhi1 yi3 zheng4 ， bu4 da2 ； shi3 yu2 si4 fang1 ， bu4 neng2 zhuan1 dui4 ； sui1 duo1 ， yi4 xi1 yi3 wei2 ？ ”
- zi3 yue1 ： “ qi2 shen1 zheng4 ， bu2 ling4 er2 xing2 ； qi2 shen1 bu2 zheng4 ， sui1 ling4 bu4 cong2 。 ”
- zi3 yue1 ： “ lu3 wei4 zhi1 zheng4 ， xiong1 di4 ye3 。 ”
- zi3 wei4 wei4 gong1 zi3 jing1 ， “ shan4 ju1 shi4 。 shi3 you3 ， yue1 ： ‘ gou3 he2 yi3 。 ’ shao3 you3 ， yue1 ： ‘ gou3 wan2 yi3 。 ’ fu4 you3 ， yue1 ： ‘ gou3 mei3 yi3 。 ’ ”
- zi3 shi4 wei4 ， ran3 you3 pu2 ， zi3 yue1 ： “ shu4 yi3 zai1 ！ ” ran3 you3 yue1 ： “ ji4 shu4 yi3 ， you4 he2 jia1 yan1 ？ ” yue1 ： “ fu4 zhi1 。 ” yue1 ： “ ji4 fu4 yi3 ， you4 he2 jia1 yan1 ？ ” yue1 ： “ jiao4 zhi1 。 ”
- zi3 yue1 ： “ gou3 you3 yong4 wo3 zhe3 ， qi1 yue4 er2 yi3 ke3 ye3 ， san1 nian2 you3 cheng2 。 ”
- zi3 yue1 ： “ ‘ shan4 ren2 wei2 bang1 bai3 nian2 ， yi4 ke3 yi3 sheng4 can2 qu4 sha1 yi3 。 ’ cheng2 zai1 shi4 yan2 ye3 ！ ”
- zi3 yue1 ： “ ru2 you3 wang2 zhe3 ， bi4 shi4 er2 hou4 ren2 。 ”
- zi3 yue1 ： “ gou3 zheng4 qi2 shen1 yi3 ， yu2 cong2 zheng4 hu1 he2 you3 ？ bu4 neng2 zheng4 qi2 shen1 ， ru2 zheng4 ren2 he2 ？ ”
- ran3 zi3 tui4 chao2 ， zi3 yue1 ： “ he2 yan4 ye3 ？ ” dui4 yue1 ： “ you3 zheng4 。 ” zi3 yue1 ： “ qi2 shi4 ye3 。 ru2 you3 zheng4 ， sui1 bu4 wu2 yi3 ， wu2 qi2 yu3 wen2 zhi1 。 ”
- ding4 gong1 wen4 ： “ yi4 yan2 er2 ke3 yi3 xing1 bang1 ， you3 zhu1 ？ ” kong3 zi3 dui4 yue1 ： “ yan2 bu4 ke3 yi3 ruo4 shi4 qi2 ji3 ye3 。 ren2 zhi1 yan2 yue1 ： ‘ wei4 jun1 nan2 ， wei4 chen2 bu2 yi4 。 ’ ru2 zhi1 wei4 jun1 zhi1 nan2 ye3 ， bu4 ji3 hu1 yi4 yan2 er2 xing1 bang1 hu1 ？ ” yue1 ： “ yi4 yan2 er2 sang4 bang1 ， you3 zhu1 ？ ” kong3 zi3 dui4 yue1 ： “ yan2 bu4 ke3 yi3 ruo4 shi4 qi2 ji3 ye3 。 ren2 zhi1 yan2 yue1 ： ‘ yu3 wu2 le4 hu1 wei4 jun1 ， wei2 qi2 yan2 er2 mo4 yu3 wei2 ye3 。 ’ ru2 qi2 shan4 er2 mo4 zhi1 wei2 ye3 ， bu2 yi4 shan4 hu1 ？ ru2 bu2 shan4 er2 mo4 zhi1 wei2 ye3 ， bu4 ji1 hu1 yi4 yan2 er2 sang4 bang1 hu1 ？ ”
- ye4 gong1 wen4 zheng4 ， zi3 yue1 ： “ jin4 zhe3 shuo1 ， yuan3 zhe3 lai2 。 ”
- zi3 xia4 wei4 ju3 fu4 zai3 ， wen4 zheng4 ， zi3 yue1 ： “ wu2 yu4 su4 ， wu2 jian4 xiao3 li4 。 yu4 su4 ze2 bu4 da2 ， jian4 xiao3 li4 ze2 da4 shi4 bu4 cheng2 。 ”
- ye4 gong1 yu3 kong3 zi3 yue1 ： “ wu2 dang3 you3 zhi2 gong1 zhe3 ， qi2 fu4 rang3 yang2 ， er2 zi3 zheng4 zhi1 。 ” kong3 zi3 yue1 ： “ wu2 dang3 zhi1 zhi2 zhe3 yi4 yu2 shi4 。 fu4 wei2 zi3 yin3 ， zi3 wei2 fu4 yin3 ， zhi2 zai4 qi2 zhong1 yi3 。 ”
- fan2 chi2 wen4 ren2 ， zi3 yue1 ： “ ju1 chu4 gong1 ， zhi2 shi4 jing4 ， yu3 ren2 zhong1 。 sui1 zhi1 yi2 di2 ， bu4 ke3 qi4 ye3 。 ”
- zi3 gong4 wen4 yue1 ： “ he2 ru2 si1 ke3 wei4 zhi1 shi4 yi3 ？ ” zi3 yue1 ： “ xing2 ji3 you3 chi3 ， shi3 yu2 si4 fang1 bu4 ru3 jun1 ming4 ， ke3 wei4 shi4 yi3 。 ” yue1 ： “ gan3 wen4 qi2 ci4 。 ” yue1 ： “ zong1 zu2 cheng1 xiao4 yan1 ， xiang1 dang3 cheng1 di4 yan1 。 ” yue1 ： “ gan3 wen4 qi2 ci4 。 ” yue1 ： “ yan2 bi4 xin4 ， xing2 bi4 guo3 ， jing4 jing4 ran2 xiao3 ren2 zai1 ！ yi4 yi4 ke3 yi3 wei2 ci4 yi3 。 ” yue1 ： “ jin1 zhi1 cong2 zheng4 zhe3 he2 ru2 ？ ” zi3 yue1 ： “ yi1 ！ dou4 shao1 zhi1 ren2 ， he2 zu2 suan4 ye3 ！ ”
- zi3 yue1 ： “ bu4 de2 zhong1 xing2 er2 yu3 zhi1 ， bi4 ye3 kuang2 juan4 hu1 ！ kuang2 zhe3 jin4 qu3 ， juan4 zhe3 you3 suo3 bu2 wei4 ye3 。 ”
- zi3 yue1 ： “ nan2 ren2 you3 yan2 yue1 ： ‘ ren2 er2 wu2 heng2 ， bu4 ke3 yi3 zuo4 wu1 yi1 。 ’ shan4 fu1 ！ ” “ bu4 heng2 qi2 de2 ， huo4 cheng2 zhi1 xiu1 。 ” zi3 yue1 ： “ bu2 zhan4 er2 yi3 yi3 。 ”
- zi3 yue1 ： “ jun1 zi3 he2 er2 bu4 tong2 ， xiao3 ren2 tong2 er2 bu4 he2 。 ”
- zi3 gong4 wen4 yue1 ： “ xiang1 ren2 jie1 hao3 zhi1 ， he2 ru2 ？ ” zi3 yue1 ： “ wei4 ke3 ye3 。 ” “ xiang1 ren2 jie1 e4 zhi1 ， he2 ru2 ？ ” zi3 yue1 ： “ wei4 ke3 ye3 。 bu4 ru2 xiang1 ren2 zhi1 shan4 zhe3 hao3 zhi1 ， qi2 bu2 shan4 zhe3 e4 zhi1 。 ”
- zi3 yue1 ： “ jun1 zi3 yi4 shi4 er2 nan2 shuo1 ye3 ， shuo1 zhi1 bu4 yi3 dao4 bu4 shuo1 ye3 ， ji2 qi2 shi3 ren2 ye3 qi4 zhi1 ； xiao3 ren2 nan2 shi4 er2 yi4 shuo1 ye3 ， shuo1 zhi1 sui1 bu4 yi3 dao4 shuo1 ye3 ， ji2 qi2 shi3 ren2 ye3 qiu2 bei4 yan1 。 ”
- zi3 yue1 ： “ jun1 zi3 tai4 er2 bu4 jiao1 ， xiao3 ren2 jiao1 er2 bu2 tai4 。 ”
- zi3 yue1 ： “ gang1 、 yi4 、 mu4 、 ne4 jin4 ren2 。 ”
- zi3 lu4 wen4 yue1 ： “ he2 ru2 si1 ke3 wei4 zhi1 shi4 yi3 ？ ” zi3 yue1 ： “ qie4 qie4 cai1 cai1 ， yi2 yi2 ru2 ye3 ， ke3 wei4 shi4 yi3 。 peng2 you3 qie4 qie4 cai1 cai1 ， xiong1 di4 yi2 yi2 。 ”
- zi3 yue1 ： “ shan4 ren2 jiao4 min2 qi1 nian2 ， yi4 ke3 yi3 ji2 rong2 yi3 。 ”
- zi3 yue1 ： “ yi3 bu2 jiao4 min2 zhan4 ， shi4 wei4 qi4 zhi1 。 ”

## 注释

## 译文

## 赏析
