---
id: kong-zi-ji-qi-di-zi-ba-yi-pian
title: 八佾篇
titlePinyin: ba1 yi4 pian1
titleSlug: ba-yi-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 孔子谓季氏:“八佾舞于庭，是可忍也，孰不可忍也?”
- 三家者以《雍》彻,子曰：“‘相维辟公，天子穆穆’，奚取于三家之堂？”
- 子曰：“人而不仁，如礼何？人而不仁，如乐何？”
- 林放问礼之本,子曰：“大哉问！礼，与其奢也，宁俭；丧，与其易也，宁戚。”
- 子曰：“夷狄之有君，不如诸夏之亡也。”
- 季氏旅于泰山。子谓冉有曰：“女弗能救与？”对曰：“不能。”子曰：“呜呼！曾谓泰山不如林放乎？”
- 子曰：“君子无所争，必也射乎！揖让而升，下而饮。其争也君子。”
- 子夏问曰：“‘巧笑倩兮，美目盼兮，素以为绚兮’何谓也？”子曰：“绘事后素。”曰：“礼后乎？”子曰：“起予者商也，始可与言《诗》已矣。”
- 子曰：“夏礼吾能言之，杞不足征也；殷礼吾能言之，宋不足征也。文献不足故也，足则吾能征之矣。”
- 子曰：“禘自既灌而往者，吾不欲观之矣。”
- 或问禘之说。子曰：“不知也。知其说者之于天下也，其如示诸斯乎！”指其掌。
- 祭如在，祭神如神在。子曰：“吾不与祭，如不祭。”
- 王孙贾问曰：“‘与其媚于奥，宁媚于灶’，何谓也？”子曰：“不然，获罪于天，无所祷也。”
- 子曰：“周监于二代，郁郁乎文哉！吾从周。”
- 子入太庙，每事问。或曰：“孰谓鄹人之子知礼乎？入太庙，每事问。”子闻之，曰：“是礼也。”
- 子曰：“射不主皮，为力不同科，古之道也。”
- 子贡欲去告朔之饩羊，子曰：“赐也！尔爱其羊，我爱其礼。”
- 子曰：“事君尽礼，人以为谄也。”
- 定公问：“君使臣，臣事君，如之何？”孔子对曰：“君使臣以礼，臣事君以忠。”
- 子曰：“《关睢》，乐而不淫，哀而不伤。”
- 哀公问社于宰我，宰我对曰：“夏后氏以松，殷人以柏，周人以栗，曰使民战栗。”子闻之，曰：“成事不说，遂事不谏，既往不咎。”
- 子曰：“管仲之器小哉！”或曰：“管仲俭乎？”曰：“管氏有三归，官事不摄，焉得俭？”“然则管仲知礼乎？”曰：“邦君树塞门，管氏亦树塞门；邦君为两君之好，有反坫。管氏亦有反坫，管氏而知礼，孰不知礼？”
- 子语鲁大师乐，曰：“乐其可知也。始作，翕如也；从之，纯如也，皦如也，绎如也，以成。”
- 仪封人请见，曰：“君子之至于斯也，吾未尝不得见也。”从者见之。出曰：“二三子何患于丧乎？天下之无道也久矣，天将以夫子为木铎。”
- 子谓《韶》：“尽美矣，又尽善也。”谓《武》：“尽美矣，未尽善也。”
- 子曰：“居上不宽，为礼不敬，临丧不哀，吾何以观之哉？”

## 拼音
- kong3 zi3 wei4 ji4 shi4 : “ ba1 yi4 wu3 yu2 ting2 ， shi4 ke3 ren3 ye3 ， shu2 bu4 ke3 ren3 ye3 ? ”
- san1 jia1 zhe3 yi3 《 yong1 》 che4 , zi3 yue1 ： “ ‘ xiang1 wei2 pi4 gong1 ， tian1 zi3 mu4 mu4 ’ ， xi1 qu3 yu2 san1 jia1 zhi1 tang2 ？ ”
- zi3 yue1 ： “ ren2 er2 bu4 ren2 ， ru2 li3 he2 ？ ren2 er2 bu4 ren2 ， ru2 le4 he2 ？ ”
- lin2 fang4 wen4 li3 zhi1 ben3 , zi3 yue1 ： “ da4 zai1 wen4 ！ li3 ， yu3 qi2 she1 ye3 ， ning2 jian3 ； sang4 ， yu3 qi2 yi4 ye3 ， ning2 qi1 。 ”
- zi3 yue1 ： “ yi2 di2 zhi1 you3 jun1 ， bu4 ru2 zhu1 xia4 zhi1 wang2 ye3 。 ”
- ji4 shi4 lü3 yu2 tai4 shan1 。 zi3 wei4 ran3 you3 yue1 ： “ nü3 fu2 neng2 jiu4 yu3 ？ ” dui4 yue1 ： “ bu4 neng2 。 ” zi3 yue1 ： “ wu1 hu1 ！ ceng2 wei4 tai4 shan1 bu4 ru2 lin2 fang4 hu1 ？ ”
- zi3 yue1 ： “ jun1 zi3 wu2 suo3 zheng1 ， bi4 ye3 she4 hu1 ！ yi1 rang4 er2 sheng1 ， xia4 er2 yin3 。 qi2 zheng1 ye3 jun1 zi3 。 ”
- zi3 xia4 wen4 yue1 ： “ ‘ qiao3 xiao4 qian4 xi1 ， mei3 mu4 pan4 xi1 ， su4 yi3 wei4 xuan4 xi1 ’ he2 wei4 ye3 ？ ” zi3 yue1 ： “ hui4 shi4 hou4 su4 。 ” yue1 ： “ li3 hou4 hu1 ？ ” zi3 yue1 ： “ qi3 yu3 zhe3 shang1 ye3 ， shi3 ke3 yu3 yan2 《 shi1 》 yi3 yi3 。 ”
- zi3 yue1 ： “ xia4 li3 wu2 neng2 yan2 zhi1 ， qi3 bu4 zu2 zheng1 ye3 ； yin1 li3 wu2 neng2 yan2 zhi1 ， song4 bu4 zu2 zheng1 ye3 。 wen2 xian4 bu4 zu2 gu4 ye3 ， zu2 ze2 wu2 neng2 zheng1 zhi1 yi3 。 ”
- zi3 yue1 ： “ di4 zi4 ji4 guan4 er2 wang3 zhe3 ， wu2 bu2 yu4 guan1 zhi1 yi3 。 ”
- huo4 wen4 di4 zhi1 shuo1 。 zi3 yue1 ： “ bu4 zhi1 ye3 。 zhi1 qi2 shuo1 zhe3 zhi1 yu2 tian1 xia4 ye3 ， qi2 ru2 shi4 zhu1 si1 hu1 ！ ” zhi3 qi2 zhang3 。
- ji4 ru2 zai4 ， ji4 shen2 ru2 shen2 zai4 。 zi3 yue1 ： “ wu2 bu4 yu3 ji4 ， ru2 bu2 ji4 。 ”
- wang2 sun1 jia3 wen4 yue1 ： “ ‘ yu3 qi2 mei4 yu2 ao4 ， ning2 mei4 yu2 zao4 ’ ， he2 wei4 ye3 ？ ” zi3 yue1 ： “ bu4 ran2 ， huo4 zui4 yu2 tian1 ， wu2 suo3 dao3 ye3 。 ”
- zi3 yue1 ： “ zhou1 jian1 yu2 er4 dai4 ， yu4 yu4 hu1 wen2 zai1 ！ wu2 cong2 zhou1 。 ”
- zi3 ru4 tai4 miao4 ， mei3 shi4 wen4 。 huo4 yue1 ： “ shu2 wei4 zou1 ren2 zhi1 zi3 zhi1 li3 hu1 ？ ru4 tai4 miao4 ， mei3 shi4 wen4 。 ” zi3 wen2 zhi1 ， yue1 ： “ shi4 li3 ye3 。 ”
- zi3 yue1 ： “ she4 bu4 zhu3 pi2 ， wei4 li4 bu4 tong2 ke1 ， gu3 zhi1 dao4 ye3 。 ”
- zi3 gong4 yu4 qu4 gao4 shuo4 zhi1 xi4 yang2 ， zi3 yue1 ： “ ci4 ye3 ！ er3 ai4 qi2 yang2 ， wo3 ai4 qi2 li3 。 ”
- zi3 yue1 ： “ shi4 jun1 jin4 li3 ， ren2 yi3 wei2 chan3 ye3 。 ”
- ding4 gong1 wen4 ： “ jun1 shi3 chen2 ， chen2 shi4 jun1 ， ru2 zhi1 he2 ？ ” kong3 zi3 dui4 yue1 ： “ jun1 shi3 chen2 yi3 li3 ， chen2 shi4 jun1 yi3 zhong1 。 ”
- zi3 yue1 ： “ 《 guan1 sui1 》 ， le4 er2 bu4 yin2 ， ai1 er2 bu4 shang1 。 ”
- ai1 gong1 wen4 she4 yu2 zai3 wo3 ， zai3 wo3 dui4 yue1 ： “ xia4 hou4 shi4 yi3 song1 ， yin1 ren2 yi3 bai3 ， zhou1 ren2 yi3 li4 ， yue1 shi3 min2 zhan4 li4 。 ” zi3 wen2 zhi1 ， yue1 ： “ cheng2 shi4 bu4 shuo1 ， sui4 shi4 bu2 jian4 ， ji4 wang3 bu2 jiu4 。 ”
- zi3 yue1 ： “ guan3 zhong4 zhi1 qi4 xiao3 zai1 ！ ” huo4 yue1 ： “ guan3 zhong4 jian3 hu1 ？ ” yue1 ： “ guan3 shi4 you3 san1 gui1 ， guan1 shi4 bu2 she4 ， yan1 de2 jian3 ？ ” “ ran2 ze2 guan3 zhong4 zhi1 li3 hu1 ？ ” yue1 ： “ bang1 jun1 shu4 sai1 men2 ， guan3 shi4 yi4 shu4 sai1 men2 ； bang1 jun1 wei4 liang3 jun1 zhi1 hao3 ， you3 fan3 dian4 。 guan3 shi4 yi4 you3 fan3 dian4 ， guan3 shi4 er2 zhi1 li3 ， shu2 bu4 zhi1 li3 ？ ”
- zi3 yu3 lu3 da4 shi1 le4 ， yue1 ： “ le4 qi2 ke3 zhi1 ye3 。 shi3 zuo4 ， xi1 ru2 ye3 ； cong2 zhi1 ， chun2 ru2 ye3 ， jiao3 ru2 ye3 ， yi4 ru2 ye3 ， yi3 cheng2 。 ”
- yi2 feng1 ren2 qing3 jian4 ， yue1 ： “ jun1 zi3 zhi1 zhi4 yu2 si1 ye3 ， wu2 wei4 chang2 bu4 de2 jian4 ye3 。 ” cong2 zhe3 jian4 zhi1 。 chu1 yue1 ： “ er4 san1 zi3 he2 huan4 yu2 sang4 hu1 ？ tian1 xia4 zhi1 wu2 dao4 ye3 jiu3 yi3 ， tian1 jiang1 yi3 fu1 zi3 wei4 mu4 duo2 。 ”
- zi3 wei4 《 shao2 》 ： “ jin4 mei3 yi3 ， you4 jin4 shan4 ye3 。 ” wei4 《 wu3 》 ： “ jin4 mei3 yi3 ， wei4 jin4 shan4 ye3 。 ”
- zi3 yue1 ： “ ju1 shang4 bu4 kuan1 ， wei4 li3 bu2 jing4 ， lin2 sang4 bu4 ai1 ， wu2 he2 yi3 guan1 zhi1 zai1 ？ ”

## 注释

## 译文

## 赏析
