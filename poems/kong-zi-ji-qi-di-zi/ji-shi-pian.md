---
id: kong-zi-ji-qi-di-zi-ji-shi-pian
title: 季氏篇
titlePinyin: ji4 shi4 pian1
titleSlug: ji-shi-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 季氏将伐颛臾，冉有、季路见于孔子，曰：“季氏将有事于颛臾。”孔子曰：“求，无乃尔是过与？夫颛臾，昔者先王以为东蒙主，且在邦域之中矣，是社稷之臣也。何以伐为？”冉有曰：“夫子欲之，吾二臣者皆不欲也。”孔子曰：“求，周任有言曰：‘陈力就列，不能者止。’危而不持，颠而不扶，则将焉用彼相矣？且尔言过矣，虎兕出于柙，龟玉毁于椟中，是谁之过与？”冉有曰：“今夫颛臾固而近于费，今不取，后世必为子孙忧。”孔子曰：“求，君子疾夫舍曰欲之而必为之辞。丘也闻，有国有家者，不患寡而患不均，不患贫而患不安。盖均无贫，和无寡，安无倾。夫如是，故远人不服则修文德以来之，既来之，则安之。今由与求也相夫子，远人不服而不能来也，邦分崩离析而不能守也，而谋动干戈于邦内。吾恐季孙之忧不在颛臾，而在萧墙之内也。”
- 孔子曰：“天下有道，则礼乐征伐自天子出；天下无道，则礼乐征伐自诸侯出。自诸侯出，盖十世希不失矣；自大夫出，五世希不失矣；陪臣执国命，三世希不失矣。天下有道，则政不在大夫；天下有道，则庶人不议。”
- 孔子曰：“禄之去公室五世矣，政逮于大夫四世矣，故夫三桓之子孙微矣。”
- 孔子曰：“益者三友，损者三友。友直、友谅、友多闻，益矣；友便辟、友善柔、有便佞，损矣。”
- 孔子曰：“益者三乐，损者三乐。乐节礼乐、乐道人之善、乐多贤友，益矣；乐骄乐、乐佚游、乐宴乐，损矣。”
- 孔子曰：“侍于君子有三愆：言未及之而言谓之躁，言及之而不言谓之隐，未见颜色而言谓之瞽。”
- 孔子曰：“君子有三戒：少之时，血气未定，戒之在色；及其壮也，血气方刚，戒之在斗；及其老也，血气既衰，戒之在得。”
- 孔子曰：“君子有三畏：畏天命，畏大人，畏圣人之言。小人不知天命而不畏也，狎大人，侮圣人之言。”
- 孔子曰：“生而知之者上也，学而知之者次也；困而学之又其次也。困而不学，民斯为下矣。”
- 孔子曰：“君子有九思：视思明，听思聪，色思温，貌思恭，言思忠，事思敬，疑思问，忿思难，见得思义。”
- 孔子曰：“见善如不及，见不善如探汤；吾见其人矣。吾闻其语矣。隐居以求其志，行义以达其道；吾闻其语矣，未见其人也。”
- 齐景公有马千驷，死之日，民无德而称焉；伯夷、叔齐饿于首阳之下，民到于今称之。其斯之谓与？”
- 陈亢问于伯鱼曰：“子亦有异闻乎？”对曰：“未也。尝独立，鲤趋而过庭，曰：‘学《诗》乎？’对曰：‘未也。’‘不学《诗》，无以言。’鲤退而学《诗》。他日，又独立，鲤趋而过庭，曰：‘学《礼》乎？’对曰：‘未也。’‘不学《礼》，无以立。’鲤退而学《礼》。闻斯二者。”陈亢退而喜曰：“问一得三，闻《诗》，闻《礼》，又闻君子之远其子也。”
- 邦君之妻，君称之曰夫人，夫人自称曰小童；邦人称之曰君夫人，称诸异邦曰寡小君；异邦人称之亦曰君夫人。

## 拼音
- ji4 shi4 jiang1 fa2 zhuan1 yu2 ， ran3 you3 、 ji4 lu4 jian4 yu2 kong3 zi3 ， yue1 ： “ ji4 shi4 jiang1 you3 shi4 yu2 zhuan1 yu2 。 ” kong3 zi3 yue1 ： “ qiu2 ， wu2 nai3 er3 shi4 guo4 yu3 ？ fu1 zhuan1 yu2 ， xi1 zhe3 xian1 wang2 yi3 wei2 dong1 meng2 zhu3 ， qie3 zai4 bang1 yu4 zhi1 zhong1 yi3 ， shi4 she4 ji4 zhi1 chen2 ye3 。 he2 yi3 fa2 wei4 ？ ” ran3 you3 yue1 ： “ fu1 zi3 yu4 zhi1 ， wu2 er4 chen2 zhe3 jie1 bu2 yu4 ye3 。 ” kong3 zi3 yue1 ： “ qiu2 ， zhou1 ren4 you3 yan2 yue1 ： ‘ chen2 li4 jiu4 lie4 ， bu4 neng2 zhe3 zhi3 。 ’ wei1 er2 bu4 chi2 ， dian1 er2 bu4 fu2 ， ze2 jiang1 yan1 yong4 bi3 xiang1 yi3 ？ qie3 er3 yan2 guo4 yi3 ， hu3 si4 chu1 yu2 xia2 ， gui1 yu4 hui3 yu2 du2 zhong1 ， shi4 shui2 zhi1 guo4 yu3 ？ ” ran3 you3 yue1 ： “ jin1 fu1 zhuan1 yu2 gu4 er2 jin4 yu2 fei4 ， jin1 bu4 qu3 ， hou4 shi4 bi4 wei4 zi3 sun1 you1 。 ” kong3 zi3 yue1 ： “ qiu2 ， jun1 zi3 ji2 fu1 she4 yue1 yu4 zhi1 er2 bi4 wei4 zhi1 ci2 。 qiu1 ye3 wen2 ， you3 guo2 you3 jia1 zhe3 ， bu2 huan4 gua3 er2 huan4 bu4 jun1 ， bu2 huan4 pin2 er2 huan4 bu4 an1 。 gai4 jun1 wu2 pin2 ， he2 wu2 gua3 ， an1 wu2 qing1 。 fu1 ru2 shi4 ， gu4 yuan3 ren2 bu4 fu2 ze2 xiu1 wen2 de2 yi3 lai2 zhi1 ， ji4 lai2 zhi1 ， ze2 an1 zhi1 。 jin1 you2 yu3 qiu2 ye3 xiang1 fu1 zi3 ， yuan3 ren2 bu4 fu2 er2 bu4 neng2 lai2 ye3 ， bang1 fen1 beng1 li2 xi1 er2 bu4 neng2 shou3 ye3 ， er2 mou2 dong4 gan1 ge1 yu2 bang1 nei4 。 wu2 kong3 ji4 sun1 zhi1 you1 bu2 zai4 zhuan1 yu2 ， er2 zai4 xiao1 qiang2 zhi1 nei4 ye3 。 ”
- kong3 zi3 yue1 ： “ tian1 xia4 you3 dao4 ， ze2 li3 yue4 zheng1 fa2 zi4 tian1 zi3 chu1 ； tian1 xia4 wu2 dao4 ， ze2 li3 yue4 zheng1 fa2 zi4 zhu1 hou2 chu1 。 zi4 zhu1 hou2 chu1 ， gai4 shi2 shi4 xi1 bu4 shi1 yi3 ； zi4 dai4 fu0 chu1 ， wu3 shi4 xi1 bu4 shi1 yi3 ； pei2 chen2 zhi2 guo2 ming4 ， san1 shi4 xi1 bu4 shi1 yi3 。 tian1 xia4 you3 dao4 ， ze2 zheng4 bu2 zai4 dai4 fu0 ； tian1 xia4 you3 dao4 ， ze2 shu4 ren2 bu2 yi4 。 ”
- kong3 zi3 yue1 ： “ lu4 zhi1 qu4 gong1 shi4 wu3 shi4 yi3 ， zheng4 dai3 yu2 dai4 fu0 si4 shi4 yi3 ， gu4 fu1 san1 huan2 zhi1 zi3 sun1 wei1 yi3 。 ”
- kong3 zi3 yue1 ： “ yi4 zhe3 san1 you3 ， sun3 zhe3 san1 you3 。 you3 zhi2 、 you3 liang4 、 you3 duo1 wen2 ， yi4 yi3 ； you3 bian4 pi4 、 you3 shan4 rou2 、 you3 bian4 ning4 ， sun3 yi3 。 ”
- kong3 zi3 yue1 ： “ yi4 zhe3 san1 le4 ， sun3 zhe3 san1 le4 。 le4 jie2 li3 yue4 、 le4 dao4 ren2 zhi1 shan4 、 le4 duo1 xian2 you3 ， yi4 yi3 ； le4 jiao1 le4 、 le4 yi4 you2 、 le4 yan4 le4 ， sun3 yi3 。 ”
- kong3 zi3 yue1 ： “ shi4 yu2 jun1 zi3 you3 san1 qian1 ： yan2 wei4 ji2 zhi1 er2 yan2 wei4 zhi1 zao4 ， yan2 ji2 zhi1 er2 bu4 yan2 wei4 zhi1 yin3 ， wei4 jian4 yan2 se4 er2 yan2 wei4 zhi1 gu3 。 ”
- kong3 zi3 yue1 ： “ jun1 zi3 you3 san1 jie4 ： shao3 zhi1 shi2 ， xue4 qi4 wei4 ding4 ， jie4 zhi1 zai4 se4 ； ji2 qi2 zhuang4 ye3 ， xue4 qi4 fang1 gang1 ， jie4 zhi1 zai4 dou4 ； ji2 qi2 lao3 ye3 ， xue4 qi4 ji4 shuai1 ， jie4 zhi1 zai4 de2 。 ”
- kong3 zi3 yue1 ： “ jun1 zi3 you3 san1 wei4 ： wei4 tian1 ming4 ， wei4 da4 ren2 ， wei4 sheng4 ren2 zhi1 yan2 。 xiao3 ren2 bu4 zhi1 tian1 ming4 er2 bu2 wei4 ye3 ， xia2 da4 ren2 ， wu3 sheng4 ren2 zhi1 yan2 。 ”
- kong3 zi3 yue1 ： “ sheng1 er2 zhi1 zhi1 zhe3 shang4 ye3 ， xue2 er2 zhi1 zhi1 zhe3 ci4 ye3 ； kun4 er2 xue2 zhi1 you4 qi2 ci4 ye3 。 kun4 er2 bu4 xue2 ， min2 si1 wei4 xia4 yi3 。 ”
- kong3 zi3 yue1 ： “ jun1 zi3 you3 jiu3 si1 ： shi4 si1 ming2 ， ting1 si1 cong1 ， se4 si1 wen1 ， mao4 si1 gong1 ， yan2 si1 zhong1 ， shi4 si1 jing4 ， yi2 si1 wen4 ， fen4 si1 nan2 ， jian4 de2 si1 yi4 。 ”
- kong3 zi3 yue1 ： “ jian4 shan4 ru2 bu4 ji2 ， jian4 bu2 shan4 ru2 tan4 tang1 ； wu2 jian4 qi2 ren2 yi3 。 wu2 wen2 qi2 yu3 yi3 。 yin3 ju1 yi3 qiu2 qi2 zhi4 ， xing2 yi4 yi3 da2 qi2 dao4 ； wu2 wen2 qi2 yu3 yi3 ， wei4 jian4 qi2 ren2 ye3 。 ”
- qi2 jing3 gong1 you3 ma3 qian1 si4 ， si3 zhi1 ri4 ， min2 wu2 de2 er2 cheng1 yan1 ； bo2 yi2 、 shu1 qi2 e4 yu2 shou3 yang2 zhi1 xia4 ， min2 dao4 yu2 jin1 cheng1 zhi1 。 qi2 si1 zhi1 wei4 yu3 ？ ”
- chen2 kang4 wen4 yu2 bo2 yu2 yue1 ： “ zi3 yi4 you3 yi4 wen2 hu1 ？ ” dui4 yue1 ： “ wei4 ye3 。 chang2 du2 li4 ， li3 qu1 er2 guo4 ting2 ， yue1 ： ‘ xue2 《 shi1 》 hu1 ？ ’ dui4 yue1 ： ‘ wei4 ye3 。 ’ ‘ bu4 xue2 《 shi1 》 ， wu2 yi3 yan2 。 ’ li3 tui4 er2 xue2 《 shi1 》 。 ta1 ri4 ， you4 du2 li4 ， li3 qu1 er2 guo4 ting2 ， yue1 ： ‘ xue2 《 li3 》 hu1 ？ ’ dui4 yue1 ： ‘ wei4 ye3 。 ’ ‘ bu4 xue2 《 li3 》 ， wu2 yi3 li4 。 ’ li3 tui4 er2 xue2 《 li3 》 。 wen2 si1 er4 zhe3 。 ” chen2 kang4 tui4 er2 xi3 yue1 ： “ wen4 yi4 de2 san1 ， wen2 《 shi1 》 ， wen2 《 li3 》 ， you4 wen2 jun1 zi3 zhi1 yuan3 qi2 zi3 ye3 。 ”
- bang1 jun1 zhi1 qi1 ， jun1 cheng1 zhi1 yue1 fu1 ren2 ， fu1 ren2 zi4 cheng1 yue1 xiao3 tong2 ； bang1 ren2 cheng1 zhi1 yue1 jun1 fu1 ren2 ， cheng1 zhu1 yi4 bang1 yue1 gua3 xiao3 jun1 ； yi4 bang1 ren2 cheng1 zhi1 yi4 yue1 jun1 fu1 ren2 。

## 注释

## 译文

## 赏析
