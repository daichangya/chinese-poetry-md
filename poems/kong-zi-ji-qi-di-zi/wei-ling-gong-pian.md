---
id: kong-zi-ji-qi-di-zi-wei-ling-gong-pian
title: 卫灵公篇
titlePinyin: wei4 ling2 gong1 pian1
titleSlug: wei-ling-gong-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 卫灵公问陈于孔子，孔子对曰：“俎豆之事，则尝闻之矣；军旅之事，未之学也。”明日遂行。
- 在陈绝粮，从者病莫能兴。子路愠见曰：“君子亦有穷乎？”子曰：“君子固穷，小人穷斯滥矣。”
- 子曰：“赐也，女以予为多学而识之者与？”对曰：“然，非与？”曰：“非也，予一以贯之。”
- 子曰：“由，知德者鲜矣。”
- 子曰：“无为而治者其舜也与！夫何为哉？恭己正南面而已矣。”
- 子张问行，子曰：“言忠信，行笃敬，虽蛮貊之邦行矣；言不忠信，行不笃敬，虽州里行乎哉？立则见其参于前也；在舆则见其倚于衡也，夫然后行。”子张书诸绅。
- 子曰：“直哉史鱼！邦有道如矢，邦无道如矢。君子哉蘧伯玉！邦有道则仕，邦无道则可卷而怀之。”
- 子曰：“可与言而不与之言，失人；不可与言而与之言，失言。知者不失人亦不失言。”
- 子曰：“志士仁人无求生以害仁，有杀身以成仁。”
- 子贡问为仁，子曰：“工欲善其事，必先利其器。居是邦也，事其大夫之贤者，友其士之仁者。”
- 颜渊问为邦，子曰：“行夏之时，乘殷之辂，服周之冕，乐则《韶》、《舞》；放郑声，远佞人。郑声淫，佞人殆。”
- 子曰：“人无远虑，必有近忧。”
- 子曰：“已矣乎！吾未见好德如好色者也。”
- 子曰：“臧文仲其窃位者与！知柳下惠之贤而不与立也。”
- 子曰：“躬自厚而薄责于人，则远怨矣。”
- 子曰：“不曰‘如之何、如之何’者，吾末如之何也已矣。”
- 子曰：“群居终日，言不及义，好行小慧，难矣哉！”
- 子曰：“君子义以为质，礼以行之，孙以出之，信以成之。君子哉！”
- 子曰：“君子病无能焉，不病人之不己知也。”
- 子曰：“君子疾没世而名不称焉。”
- 子曰：“君子求诸己，小人求诸人。”
- 子曰：“君子矜而不争，群而不党。”
- 子曰：“君子不以言举人，不以人废言。”
- 子贡问曰：“有一言而可以终身行之者乎？”子曰：“其恕乎！己所不欲，勿施于人。”
- 子曰：“吾之于人也，谁毁谁誉？如有所誉者，其有所试矣。斯民也，三代之所以直道而行也。”
- 子曰：“吾犹及史之阙文也，有马者借人乘之，今亡矣夫！”
- 子曰：“巧言乱德，小不忍，则乱大谋。”
- 子曰：“众恶之，必察焉；众好之，必察焉。”
- 子曰：“人能弘道，非道弘人。”
- 子曰：“过而不改，是谓过矣。”
- 子曰：“吾尝终日不食、终夜不寝以思，无益，不如学也。”
- 子曰：“君子谋道不谋食。耕也馁在其中矣，学也禄在其中矣。君子忧道不忧贫。”
- 子曰：“知及之，仁不能守之，虽得之，必失之；知及之，仁能守之，不庄以莅之，则民不敬；知及之，仁能守之，庄以莅之，动之不以礼，未善也。”
- 子曰：“君子不可小知而可大受也，小人不可大受而可小知也。”
- 子曰：“民之于仁也，甚于水火。水火，吾见蹈而死者矣，未见蹈仁而死者也。”
- 子曰：“当仁不让于师。”
- 子曰：“君子贞而不谅。”
- 子曰：“事君，敬其事而后其食。”
- 子曰：“有教无类。”
- 子曰：“道不同，不相为谋。”
- 子曰：“辞达而已矣。”
- 师冕见，及阶，子曰：“阶也。”及席，子曰：“席也。”皆坐，子告之曰：“某在斯，某在斯。”师冕出。子张问曰：“与师言之道与？”子曰：“然，固相师之道也。”

## 拼音
- wei4 ling2 gong1 wen4 chen2 yu2 kong3 zi3 ， kong3 zi3 dui4 yue1 ： “ zu3 dou4 zhi1 shi4 ， ze2 chang2 wen2 zhi1 yi3 ； jun1 lü3 zhi1 shi4 ， wei4 zhi1 xue2 ye3 。 ” ming2 ri4 sui4 xing2 。
- zai4 chen2 jue2 liang2 ， cong2 zhe3 bing4 mo4 neng2 xing1 。 zi3 lu4 yun4 jian4 yue1 ： “ jun1 zi3 yi4 you3 qiong2 hu1 ？ ” zi3 yue1 ： “ jun1 zi3 gu4 qiong2 ， xiao3 ren2 qiong2 si1 lan4 yi3 。 ”
- zi3 yue1 ： “ ci4 ye3 ， nü3 yi3 yu3 wei4 duo1 xue2 er2 shi2 zhi1 zhe3 yu3 ？ ” dui4 yue1 ： “ ran2 ， fei1 yu3 ？ ” yue1 ： “ fei1 ye3 ， yu3 yi1 yi3 guan4 zhi1 。 ”
- zi3 yue1 ： “ you2 ， zhi1 de2 zhe3 xian1 yi3 。 ”
- zi3 yue1 ： “ wu2 wei4 er2 zhi4 zhe3 qi2 shun4 ye3 yu3 ！ fu1 he2 wei4 zai1 ？ gong1 ji3 zheng4 nan2 mian4 er2 yi3 yi3 。 ”
- zi3 zhang1 wen4 xing2 ， zi3 yue1 ： “ yan2 zhong1 xin4 ， xing2 du3 jing4 ， sui1 man2 mo4 zhi1 bang1 xing2 yi3 ； yan2 bu4 zhong1 xin4 ， xing2 bu4 du3 jing4 ， sui1 zhou1 li3 xing2 hu1 zai1 ？ li4 ze2 jian4 qi2 can1 yu2 qian2 ye3 ； zai4 yu2 ze2 jian4 qi2 yi3 yu2 heng2 ye3 ， fu1 ran2 hou4 xing2 。 ” zi3 zhang1 shu1 zhu1 shen1 。
- zi3 yue1 ： “ zhi2 zai1 shi3 yu2 ！ bang1 you3 dao4 ru2 shi3 ， bang1 wu2 dao4 ru2 shi3 。 jun1 zi3 zai1 qu2 bo2 yu4 ！ bang1 you3 dao4 ze2 shi4 ， bang1 wu2 dao4 ze2 ke3 juan4 er2 huai2 zhi1 。 ”
- zi3 yue1 ： “ ke3 yu3 yan2 er2 bu4 yu3 zhi1 yan2 ， shi1 ren2 ； bu4 ke3 yu3 yan2 er2 yu3 zhi1 yan2 ， shi1 yan2 。 zhi1 zhe3 bu4 shi1 ren2 yi4 bu4 shi1 yan2 。 ”
- zi3 yue1 ： “ zhi4 shi4 ren2 ren2 wu2 qiu2 sheng1 yi3 hai4 ren2 ， you3 sha1 shen1 yi3 cheng2 ren2 。 ”
- zi3 gong4 wen4 wei4 ren2 ， zi3 yue1 ： “ gong1 yu4 shan4 qi2 shi4 ， bi4 xian1 li4 qi2 qi4 。 ju1 shi4 bang1 ye3 ， shi4 qi2 dai4 fu0 zhi1 xian2 zhe3 ， you3 qi2 shi4 zhi1 ren2 zhe3 。 ”
- yan2 yuan1 wen4 wei4 bang1 ， zi3 yue1 ： “ xing2 xia4 zhi1 shi2 ， cheng2 yin1 zhi1 lu4 ， fu2 zhou1 zhi1 mian3 ， le4 ze2 《 shao2 》 、 《 wu3 》 ； fang4 zheng4 sheng1 ， yuan3 ning4 ren2 。 zheng4 sheng1 yin2 ， ning4 ren2 dai4 。 ”
- zi3 yue1 ： “ ren2 wu2 yuan3 lü4 ， bi4 you3 jin4 you1 。 ”
- zi3 yue1 ： “ yi3 yi3 hu1 ！ wu2 wei4 jian4 hao3 de2 ru2 hao4 se4 zhe3 ye3 。 ”
- zi3 yue1 ： “ zang1 wen2 zhong4 qi2 qie4 wei4 zhe3 yu3 ！ zhi1 liu3 xia4 hui4 zhi1 xian2 er2 bu4 yu3 li4 ye3 。 ”
- zi3 yue1 ： “ gong1 zi4 hou4 er2 bao2 ze2 yu2 ren2 ， ze2 yuan3 yuan4 yi3 。 ”
- zi3 yue1 ： “ bu4 yue1 ‘ ru2 zhi1 he2 、 ru2 zhi1 he2 ’ zhe3 ， wu2 mo4 ru2 zhi1 he2 ye3 yi3 yi3 。 ”
- zi3 yue1 ： “ qun2 ju1 zhong1 ri4 ， yan2 bu4 ji2 yi4 ， hao3 xing2 xiao3 hui4 ， nan2 yi3 zai1 ！ ”
- zi3 yue1 ： “ jun1 zi3 yi4 yi3 wei2 zhi4 ， li3 yi3 xing2 zhi1 ， sun1 yi3 chu1 zhi1 ， xin4 yi3 cheng2 zhi1 。 jun1 zi3 zai1 ！ ”
- zi3 yue1 ： “ jun1 zi3 bing4 wu2 neng2 yan1 ， bu2 bing4 ren2 zhi1 bu4 ji3 zhi1 ye3 。 ”
- zi3 yue1 ： “ jun1 zi3 ji2 mei2 shi4 er2 ming2 bu4 cheng1 yan1 。 ”
- zi3 yue1 ： “ jun1 zi3 qiu2 zhu1 ji3 ， xiao3 ren2 qiu2 zhu1 ren2 。 ”
- zi3 yue1 ： “ jun1 zi3 jin1 er2 bu4 zheng1 ， qun2 er2 bu4 dang3 。 ”
- zi3 yue1 ： “ jun1 zi3 bu4 yi3 yan2 ju3 ren2 ， bu4 yi3 ren2 fei4 yan2 。 ”
- zi3 gong4 wen4 yue1 ： “ you3 yi4 yan2 er2 ke3 yi3 zhong1 shen1 xing2 zhi1 zhe3 hu1 ？ ” zi3 yue1 ： “ qi2 shu4 hu1 ！ ji3 suo3 bu2 yu4 ， wu4 shi1 yu2 ren2 。 ”
- zi3 yue1 ： “ wu2 zhi1 yu2 ren2 ye3 ， shui2 hui3 shui2 yu4 ？ ru2 you3 suo3 yu4 zhe3 ， qi2 you3 suo3 shi4 yi3 。 si1 min2 ye3 ， san1 dai4 zhi1 suo3 yi3 zhi2 dao4 er2 xing2 ye3 。 ”
- zi3 yue1 ： “ wu2 you2 ji2 shi3 zhi1 que1 wen2 ye3 ， you3 ma3 zhe3 jie4 ren2 cheng2 zhi1 ， jin1 wang2 yi3 fu1 ！ ”
- zi3 yue1 ： “ qiao3 yan2 luan4 de2 ， xiao3 bu4 ren3 ， ze2 luan4 da4 mou2 。 ”
- zi3 yue1 ： “ zhong4 e4 zhi1 ， bi4 cha2 yan1 ； zhong4 hao3 zhi1 ， bi4 cha2 yan1 。 ”
- zi3 yue1 ： “ ren2 neng2 hong2 dao4 ， fei1 dao4 hong2 ren2 。 ”
- zi3 yue1 ： “ guo4 er2 bu4 gai3 ， shi4 wei4 guo4 yi3 。 ”
- zi3 yue1 ： “ wu2 chang2 zhong1 ri4 bu4 shi2 、 zhong1 ye4 bu4 qin3 yi3 si1 ， wu2 yi4 ， bu4 ru2 xue2 ye3 。 ”
- zi3 yue1 ： “ jun1 zi3 mou2 dao4 bu4 mou2 shi2 。 geng1 ye3 nei3 zai4 qi2 zhong1 yi3 ， xue2 ye3 lu4 zai4 qi2 zhong1 yi3 。 jun1 zi3 you1 dao4 bu4 you1 pin2 。 ”
- zi3 yue1 ： “ zhi1 ji2 zhi1 ， ren2 bu4 neng2 shou3 zhi1 ， sui1 de2 zhi1 ， bi4 shi1 zhi1 ； zhi1 ji2 zhi1 ， ren2 neng2 shou3 zhi1 ， bu4 zhuang1 yi3 li4 zhi1 ， ze2 min2 bu2 jing4 ； zhi1 ji2 zhi1 ， ren2 neng2 shou3 zhi1 ， zhuang1 yi3 li4 zhi1 ， dong4 zhi1 bu4 yi3 li3 ， wei4 shan4 ye3 。 ”
- zi3 yue1 ： “ jun1 zi3 bu4 ke3 xiao3 zhi1 er2 ke3 da4 shou4 ye3 ， xiao3 ren2 bu4 ke3 da4 shou4 er2 ke3 xiao3 zhi1 ye3 。 ”
- zi3 yue1 ： “ min2 zhi1 yu2 ren2 ye3 ， shen4 yu2 shui3 huo3 。 shui3 huo3 ， wu2 jian4 dao3 er2 si3 zhe3 yi3 ， wei4 jian4 dao3 ren2 er2 si3 zhe3 ye3 。 ”
- zi3 yue1 ： “ dang1 ren2 bu2 rang4 yu2 shi1 。 ”
- zi3 yue1 ： “ jun1 zi3 zhen1 er2 bu2 liang4 。 ”
- zi3 yue1 ： “ shi4 jun1 ， jing4 qi2 shi4 er2 hou4 qi2 shi2 。 ”
- zi3 yue1 ： “ you3 jiao4 wu2 lei4 。 ”
- zi3 yue1 ： “ dao4 bu4 tong2 ， bu4 xiang1 wei2 mou2 。 ”
- zi3 yue1 ： “ ci2 da2 er2 yi3 yi3 。 ”
- shi1 mian3 jian4 ， ji2 jie1 ， zi3 yue1 ： “ jie1 ye3 。 ” ji2 xi2 ， zi3 yue1 ： “ xi2 ye3 。 ” jie1 zuo4 ， zi3 gao4 zhi1 yue1 ： “ mou3 zai4 si1 ， mou3 zai4 si1 。 ” shi1 mian3 chu1 。 zi3 zhang1 wen4 yue1 ： “ yu3 shi1 yan2 zhi1 dao4 yu3 ？ ” zi3 yue1 ： “ ran2 ， gu4 xiang1 shi1 zhi1 dao4 ye3 。 ”

## 注释

## 译文

## 赏析
