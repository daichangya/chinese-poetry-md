---
id: kong-zi-ji-qi-di-zi-zi-zhang-pian
title: 子张篇
titlePinyin: zi3 zhang1 pian1
titleSlug: zi-zhang-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 子张曰：“士见危致命，见得思义，祭思敬，丧思哀，其可已矣。”
- 子张曰：“执德不弘，信道不笃，焉能为有？焉能为亡？”
- 子夏之门人问交于子张，子张曰：“子夏云何？”对曰：“子夏曰：‘可者与之，其不可者拒之。’”子张曰：“异乎吾所闻。君子尊贤而容众，嘉善而矜不能。我之大贤与，于人何所不容？我之不贤与，人将拒我，如之何其拒人也？”
- 子夏曰：“虽小道必有可观者焉，致远恐泥，是以君子不为也。”
- 子夏曰：“日知其所亡，月无忘其所能，可谓好学也已矣。”
- 子夏曰：“博学而笃志，切问而近思，仁在其中矣。”
- 子夏曰：“百工居肆以成其事，君子学以致其道。”
- 子夏曰：“小人之过也必文。”
- 子夏曰：“君子有三变：望之俨然，即之也温，听其言也厉。”
- 子夏曰：“君子信而后劳其民，未信，则以为厉己也；信而后谏，未信，则以为谤己也。”
- 子夏曰：“大德不逾闲，小德出入可也。”
- 子游曰：“子夏之门人小子，当洒扫应对进退则可矣。抑末也，本之则无，如之何？”子夏闻之，曰：“噫，言游过矣！君子之道，孰先传焉？孰后倦焉？譬诸草木，区以别矣。君子之道焉可诬也？有始有卒者，其惟圣人乎！”
- 子夏曰：“仕而优则学，学而优则仕。”
- 子游曰：“丧致乎哀而止。”
- 子游曰：“吾友张也为难能也，然而未仁。”
- 曾子曰：“堂堂乎张也，难与并为仁矣。”
- 曾子曰：“吾闻诸夫子，人未有自致者也，必也亲丧乎！”
- 曾子曰：“吾闻诸夫子，孟庄子之孝也，其他可能也；其不改父之臣与父之政，是难能也。”
- 孟氏使阳肤为士师，问于曾子。曾子曰：“上失其道，民散久矣。如得其情，则哀矜而勿喜！”
- 子贡曰：“纣之不善，不如是之甚也。是以君子恶居下流，天下之恶皆归焉。”
- 子贡曰：“君子之过也，如日月之食焉。过也人皆见之，更也人皆仰之。”
- 卫公孙朝问于子贡曰：“仲尼焉学？”子贡曰：“文武之道未坠于地，在人。贤者识其大者，不贤者识其小者，莫不有文武之道焉，夫子焉不学？而亦何常师之有？”
- 叔孙武叔语大夫于朝曰：“子贡贤于仲尼。”子服景伯以告子贡，子贡曰：“譬之宫墙，赐之墙也及肩，窥见室家之好；夫子之墙数仞，不得其门而入，不见宗庙之美、百官之富。得其门者或寡矣，夫子之云不亦宜乎！”
- 叔孙武叔毁仲尼，子贡曰：“无以为也，仲尼不可毁也。他人之贤者，丘陵也，犹可逾也；仲尼，日月也，无得而逾焉。人虽欲自绝，其何伤于日月乎？多见其不知量也。”
- 陈子禽谓子贡曰：“子为恭也，仲尼岂贤于子乎？”子贡曰：“君子一言以为知，一言以为不知，言不可不慎也。夫子之不可及也，犹天之不可阶而升也。夫子之得邦家者，所谓立之斯立，道之斯行，绥之斯来，动之斯和。其生也荣，其死也哀，如之何其可及也？”

## 拼音
- zi3 zhang1 yue1 ： “ shi4 jian4 wei1 zhi4 ming4 ， jian4 de2 si1 yi4 ， ji4 si1 jing4 ， sang4 si1 ai1 ， qi2 ke3 yi3 yi3 。 ”
- zi3 zhang1 yue1 ： “ zhi2 de2 bu4 hong2 ， xin4 dao4 bu4 du3 ， yan1 neng2 wei4 you3 ？ yan1 neng2 wei4 wang2 ？ ”
- zi3 xia4 zhi1 men2 ren2 wen4 jiao1 yu2 zi3 zhang1 ， zi3 zhang1 yue1 ： “ zi3 xia4 yun2 he2 ？ ” dui4 yue1 ： “ zi3 xia4 yue1 ： ‘ ke3 zhe3 yu3 zhi1 ， qi2 bu4 ke3 zhe3 ju4 zhi1 。 ’ ” zi3 zhang1 yue1 ： “ yi4 hu1 wu2 suo3 wen2 。 jun1 zi3 zun1 xian2 er2 rong2 zhong4 ， jia1 shan4 er2 jin1 bu4 neng2 。 wo3 zhi1 da4 xian2 yu3 ， yu2 ren2 he2 suo3 bu4 rong2 ？ wo3 zhi1 bu4 xian2 yu3 ， ren2 jiang1 ju4 wo3 ， ru2 zhi1 he2 qi2 ju4 ren2 ye3 ？ ”
- zi3 xia4 yue1 ： “ sui1 xiao3 dao4 bi4 you3 ke3 guan1 zhe3 yan1 ， zhi4 yuan3 kong3 ni2 ， shi4 yi3 jun1 zi3 bu2 wei4 ye3 。 ”
- zi3 xia4 yue1 ： “ ri4 zhi1 qi2 suo3 wang2 ， yue4 wu2 wang4 qi2 suo3 neng2 ， ke3 wei4 hao4 xue2 ye3 yi3 yi3 。 ”
- zi3 xia4 yue1 ： “ bo2 xue2 er2 du3 zhi4 ， qie4 wen4 er2 jin4 si1 ， ren2 zai4 qi2 zhong1 yi3 。 ”
- zi3 xia4 yue1 ： “ bai3 gong1 ju1 si4 yi3 cheng2 qi2 shi4 ， jun1 zi3 xue2 yi3 zhi4 qi2 dao4 。 ”
- zi3 xia4 yue1 ： “ xiao3 ren2 zhi1 guo4 ye3 bi4 wen2 。 ”
- zi3 xia4 yue1 ： “ jun1 zi3 you3 san1 bian4 ： wang4 zhi1 yan3 ran2 ， ji2 zhi1 ye3 wen1 ， ting1 qi2 yan2 ye3 li4 。 ”
- zi3 xia4 yue1 ： “ jun1 zi3 xin4 er2 hou4 lao2 qi2 min2 ， wei4 xin4 ， ze2 yi3 wei2 li4 ji3 ye3 ； xin4 er2 hou4 jian4 ， wei4 xin4 ， ze2 yi3 wei2 bang4 ji3 ye3 。 ”
- zi3 xia4 yue1 ： “ da4 de2 bu4 yu2 xian2 ， xiao3 de2 chu1 ru4 ke3 ye3 。 ”
- zi3 you2 yue1 ： “ zi3 xia4 zhi1 men2 ren2 xiao3 zi0 ， dang1 sa3 sao3 ying4 dui4 jin4 tui4 ze2 ke3 yi3 。 yi4 mo4 ye3 ， ben3 zhi1 ze2 wu2 ， ru2 zhi1 he2 ？ ” zi3 xia4 wen2 zhi1 ， yue1 ： “ yi1 ， yan2 you2 guo4 yi3 ！ jun1 zi3 zhi1 dao4 ， shu2 xian1 chuan2 yan1 ？ shu2 hou4 juan4 yan1 ？ pi4 zhu1 cao3 mu4 ， qu1 yi3 bie2 yi3 。 jun1 zi3 zhi1 dao4 yan1 ke3 wu1 ye3 ？ you3 shi3 you3 zu2 zhe3 ， qi2 wei2 sheng4 ren2 hu1 ！ ”
- zi3 xia4 yue1 ： “ shi4 er2 you1 ze2 xue2 ， xue2 er2 you1 ze2 shi4 。 ”
- zi3 you2 yue1 ： “ sang4 zhi4 hu1 ai1 er2 zhi3 。 ”
- zi3 you2 yue1 ： “ wu2 you3 zhang1 ye3 wei2 nan2 neng2 ye3 ， ran2 er2 wei4 ren2 。 ”
- ceng2 zi3 yue1 ： “ tang2 tang2 hu1 zhang1 ye3 ， nan2 yu3 bing4 wei4 ren2 yi3 。 ”
- ceng2 zi3 yue1 ： “ wu2 wen2 zhu1 fu1 zi3 ， ren2 wei4 you3 zi4 zhi4 zhe3 ye3 ， bi4 ye3 qin1 sang4 hu1 ！ ”
- ceng2 zi3 yue1 ： “ wu2 wen2 zhu1 fu1 zi3 ， meng4 zhuang1 zi3 zhi1 xiao4 ye3 ， qi2 ta1 ke3 neng2 ye3 ； qi2 bu4 gai3 fu4 zhi1 chen2 yu3 fu4 zhi1 zheng4 ， shi4 nan2 neng2 ye3 。 ”
- meng4 shi4 shi3 yang2 fu1 wei4 shi4 shi1 ， wen4 yu2 ceng2 zi3 。 ceng2 zi3 yue1 ： “ shang4 shi1 qi2 dao4 ， min2 san4 jiu3 yi3 。 ru2 de2 qi2 qing2 ， ze2 ai1 jin1 er2 wu4 xi3 ！ ”
- zi3 gong4 yue1 ： “ zhou4 zhi1 bu2 shan4 ， bu4 ru2 shi4 zhi1 shen4 ye3 。 shi4 yi3 jun1 zi3 wu4 ju1 xia4 liu2 ， tian1 xia4 zhi1 e4 jie1 gui1 yan1 。 ”
- zi3 gong4 yue1 ： “ jun1 zi3 zhi1 guo4 ye3 ， ru2 ri4 yue4 zhi1 shi2 yan1 。 guo4 ye3 ren2 jie1 jian4 zhi1 ， geng4 ye3 ren2 jie1 yang3 zhi1 。 ”
- wei4 gong1 sun1 chao2 wen4 yu2 zi3 gong4 yue1 ： “ zhong4 ni2 yan1 xue2 ？ ” zi3 gong4 yue1 ： “ wen2 wu3 zhi1 dao4 wei4 zhui4 yu2 di4 ， zai4 ren2 。 xian2 zhe3 shi2 qi2 da4 zhe3 ， bu4 xian2 zhe3 shi2 qi2 xiao3 zhe3 ， mo4 bu4 you3 wen2 wu3 zhi1 dao4 yan1 ， fu1 zi3 yan1 bu4 xue2 ？ er2 yi4 he2 chang2 shi1 zhi1 you3 ？ ”
- shu1 sun1 wu3 shu1 yu3 dai4 fu0 yu2 chao2 yue1 ： “ zi3 gong4 xian2 yu2 zhong4 ni2 。 ” zi3 fu2 jing3 bo2 yi3 gao4 zi3 gong4 ， zi3 gong4 yue1 ： “ pi4 zhi1 gong1 qiang2 ， ci4 zhi1 qiang2 ye3 ji2 jian1 ， kui1 jian4 shi4 jia1 zhi1 hao3 ； fu1 zi3 zhi1 qiang2 shu4 ren4 ， bu4 de2 qi2 men2 er2 ru4 ， bu2 jian4 zong1 miao4 zhi1 mei3 、 bai3 guan1 zhi1 fu4 。 de2 qi2 men2 zhe3 huo4 gua3 yi3 ， fu1 zi3 zhi1 yun2 bu2 yi4 yi2 hu1 ！ ”
- shu1 sun1 wu3 shu1 hui3 zhong4 ni2 ， zi3 gong4 yue1 ： “ wu2 yi3 wei2 ye3 ， zhong4 ni2 bu4 ke3 hui3 ye3 。 ta1 ren2 zhi1 xian2 zhe3 ， qiu1 ling2 ye3 ， you2 ke3 yu2 ye3 ； zhong4 ni2 ， ri4 yue4 ye3 ， wu2 de2 er2 yu2 yan1 。 ren2 sui1 yu4 zi4 jue2 ， qi2 he2 shang1 yu2 ri4 yue4 hu1 ？ duo1 jian4 qi2 bu4 zhi1 liang2 ye3 。 ”
- chen2 zi3 qin2 wei4 zi3 gong4 yue1 ： “ zi3 wei4 gong1 ye3 ， zhong4 ni2 qi3 xian2 yu2 zi3 hu1 ？ ” zi3 gong4 yue1 ： “ jun1 zi3 yi4 yan2 yi3 wei2 zhi1 ， yi4 yan2 yi3 wei2 bu4 zhi1 ， yan2 bu4 ke3 bu2 shen4 ye3 。 fu1 zi3 zhi1 bu4 ke3 ji2 ye3 ， you2 tian1 zhi1 bu4 ke3 jie1 er2 sheng1 ye3 。 fu1 zi3 zhi1 de2 bang1 jia1 zhe3 ， suo3 wei4 li4 zhi1 si1 li4 ， dao4 zhi1 si1 xing2 ， sui2 zhi1 si1 lai2 ， dong4 zhi1 si1 he2 。 qi2 sheng1 ye3 rong2 ， qi2 si3 ye3 ai1 ， ru2 zhi1 he2 qi2 ke3 ji2 ye3 ？ ”

## 注释

## 译文

## 赏析
