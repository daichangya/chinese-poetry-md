---
id: kong-zi-ji-qi-di-zi-xian-jin-pian
title: 先进篇
titlePinyin: xian1 jin4 pian1
titleSlug: xian-jin-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 子曰：“先进于礼乐，野人也；后进于礼乐，君子也。如用之，则吾从先进。”
- 子曰：“从我于陈、蔡者，皆不及门也。”
- 德行：颜渊，闵子骞，冉伯牛，仲弓。言语：宰我，子贡。政事：冉有，季路。文学：子游，子夏。
- 子曰：“回也非助我者也，于吾言无所不说。”
- 子曰：“孝哉闵子骞！人不间于其父母昆弟之言。”
- 南容三复白圭，孔子以其兄之子妻之。
- 季康子问：“弟子孰为好学？”孔子对曰：“有颜回者好学，不幸短命死矣，今也则亡。”
- 颜渊死，颜路请子之车以为之椁。子曰：“才不才，亦各言其子也。鲤也死，有棺而无椁，吾不徒行以为之椁。以吾从大夫之后，不可徒行也。”
- 颜渊死。子曰：“噫！天丧予！天丧予！”
- 颜渊死，子哭之恸，从者曰：“子恸矣！”曰：“有恸乎？非夫人之为恸而谁为？”
- 颜渊死，门人欲厚葬之，子曰：“不可。”门人厚葬之，子曰：“回也视予犹父也，予不得视犹子也。非我也，夫二三子也！”
- 季路问事鬼神，子曰：“未能事人，焉能事鬼？”,曰：“敢问死。”曰：“未知生，焉知死？”
- 闵子侍侧，訚訚如也；子路，行行如也；冉有、子贡，侃侃如也。子乐。“若由也，不得其死然。”
- 鲁人为长府，闵子骞曰：“仍旧贯如之何？何必改作？”子曰：“夫人不言，言必有中。”
- 子曰：“由之瑟奚为于丘之门？”门人不敬子路，子曰：“由也升堂矣，未入于室也。”
- 子贡问：“师与商也孰贤？”子曰：“师也过，商也不及。”曰：“然则师愈与？”子曰：“过犹不及。”
- 季氏富于周公，而求也为之聚敛而附益之。子曰：“非吾徒也，小子鸣鼓而攻之可也。”
- 柴也愚，参也鲁，师也辟，由也喭。
- 子曰：“回也其庶乎，屡空。赐不受命而货殖焉，亿则屡中。”
- 子张问善人之道，子曰：“不践迹，亦不入于室。”
- 子曰：“论笃是与，君子者乎，色庄者乎？”
- 子路问：“闻斯行诸？”子曰：“有父兄在，如之何其闻斯行之？”冉有问：“闻斯行诸？”子曰：“闻斯行之。公西华曰：“由也问闻斯行诸，子曰‘有父兄在’；求也问闻斯行诸，子曰‘闻斯行之’。赤也惑，敢问。”子曰：“求也退，故进之；由也兼人，故退之。”
- 子畏于匡，颜渊后。子曰：“吾以女为死矣！”曰：“子在，回何敢死！”
- 季子然问：“仲由、冉求可谓大臣与？”子曰：“吾以子为异之问，曾由与求之问。所谓大臣者，以道事君，不可则止。今由与求也，可谓具臣矣。”曰：“然则从之者与？”子曰：“弑父与君，亦不从也。”
- 子路使子羔为费宰，子曰：“贼夫人之子。”子路曰：“有民人焉，有社稷焉，何必读书然后为学。”子曰：“是故恶夫佞者。”
- 子路、曾皙、冉有、公西华侍坐，子曰：“以吾一日长乎尔，毋吾以也。居则曰‘不吾知也’如或知尔，则何以哉？”子路率尔而对曰：“千乘之国，摄乎大国之间，加之以师旅，因之以饥馑，由也为之，比及三年，可使有勇，且知方也。”夫子哂之。“求，尔何如？”对曰：“方六七十，如五六十，求也为之，比及三年，可使足民。如其礼乐，以俟君子。”“赤！尔何如？”对曰：“非曰能之，愿学焉。宗庙之事，如会同，端章甫，愿为小相焉。”“点，尔何如？”鼓瑟希，铿尔，舍瑟而作，对曰：“异乎三子者之撰。”子曰：“何伤乎？亦各言其志也。”曰：“暮春者，春服既成，冠者五六人，童子六七人，浴乎沂，风乎舞雩，咏而归。”夫子喟然叹曰：“吾与点也！”三子者出，曾皙后。曾皙曰：“夫三子者之言何如？”子曰：“亦各言其志也已矣。”曰：“夫子何哂由也？”曰：“为国以礼，其言不让，是故哂之。”“唯求则非邦也与？”“安见方六七十、如五六十而非邦也者？”“唯赤则非邦也与？”“宗庙会同，非诸侯而何？赤也为之小，孰能为之大？”

## 拼音
- zi3 yue1 ： “ xian1 jin4 yu2 li3 yue4 ， ye3 ren2 ye3 ； hou4 jin4 yu2 li3 yue4 ， jun1 zi3 ye3 。 ru2 yong4 zhi1 ， ze2 wu2 cong2 xian1 jin4 。 ”
- zi3 yue1 ： “ cong2 wo3 yu2 chen2 、 cai4 zhe3 ， jie1 bu4 ji2 men2 ye3 。 ”
- de2 xing2 ： yan2 yuan1 ， min3 zi3 qian1 ， ran3 bo2 niu2 ， zhong4 gong1 。 yan2 yu3 ： zai3 wo3 ， zi3 gong4 。 zheng4 shi4 ： ran3 you3 ， ji4 lu4 。 wen2 xue2 ： zi3 you2 ， zi3 xia4 。
- zi3 yue1 ： “ hui2 ye3 fei1 zhu4 wo3 zhe3 ye3 ， yu2 wu2 yan2 wu2 suo3 bu4 shuo1 。 ”
- zi3 yue1 ： “ xiao4 zai1 min3 zi3 qian1 ！ ren2 bu4 jian1 yu2 qi2 fu4 mu3 kun1 di4 zhi1 yan2 。 ”
- nan2 rong2 san1 fu4 bai2 gui1 ， kong3 zi3 yi3 qi2 xiong1 zhi1 zi3 qi1 zhi1 。
- ji4 kang1 zi3 wen4 ： “ di4 zi3 shu2 wei4 hao4 xue2 ？ ” kong3 zi3 dui4 yue1 ： “ you3 yan2 hui2 zhe3 hao4 xue2 ， bu2 xing4 duan3 ming4 si3 yi3 ， jin1 ye3 ze2 wang2 。 ”
- yan2 yuan1 si3 ， yan2 lu4 qing3 zi3 zhi1 che1 yi3 wei2 zhi1 guo3 。 zi3 yue1 ： “ cai2 bu0 cai2 ， yi4 ge4 yan2 qi2 zi3 ye3 。 li3 ye3 si3 ， you3 guan1 er2 wu2 guo3 ， wu2 bu4 tu2 xing2 yi3 wei2 zhi1 guo3 。 yi3 wu2 cong2 dai4 fu0 zhi1 hou4 ， bu4 ke3 tu2 xing2 ye3 。 ”
- yan2 yuan1 si3 。 zi3 yue1 ： “ yi1 ！ tian1 sang4 yu3 ！ tian1 sang4 yu3 ！ ”
- yan2 yuan1 si3 ， zi3 ku1 zhi1 tong4 ， cong2 zhe3 yue1 ： “ zi3 tong4 yi3 ！ ” yue1 ： “ you3 tong4 hu1 ？ fei1 fu1 ren2 zhi1 wei4 tong4 er2 shui2 wei4 ？ ”
- yan2 yuan1 si3 ， men2 ren2 yu4 hou4 zang4 zhi1 ， zi3 yue1 ： “ bu4 ke3 。 ” men2 ren2 hou4 zang4 zhi1 ， zi3 yue1 ： “ hui2 ye3 shi4 yu3 you2 fu4 ye3 ， yu3 bu4 de2 shi4 you2 zi3 ye3 。 fei1 wo3 ye3 ， fu1 er4 san1 zi3 ye3 ！ ”
- ji4 lu4 wen4 shi4 gui3 shen2 ， zi3 yue1 ： “ wei4 neng2 shi4 ren2 ， yan1 neng2 shi4 gui3 ？ ” , yue1 ： “ gan3 wen4 si3 。 ” yue1 ： “ wei4 zhi1 sheng1 ， yan1 zhi1 si3 ？ ”
- min3 zi3 shi4 ce4 ， yin2 yin2 ru2 ye3 ； zi3 lu4 ， xing2 xing2 ru2 ye3 ； ran3 you3 、 zi3 gong4 ， kan3 kan3 ru2 ye3 。 zi3 le4 。 “ ruo4 you2 ye3 ， bu4 de2 qi2 si3 ran2 。 ”
- lu3 ren2 wei2 chang2 fu3 ， min3 zi3 qian1 yue1 ： “ reng2 jiu4 guan4 ru2 zhi1 he2 ？ he2 bi4 gai3 zuo4 ？ ” zi3 yue1 ： “ fu1 ren2 bu4 yan2 ， yan2 bi4 you3 zhong4 。 ”
- zi3 yue1 ： “ you2 zhi1 se4 xi1 wei4 yu2 qiu1 zhi1 men2 ？ ” men2 ren2 bu2 jing4 zi3 lu4 ， zi3 yue1 ： “ you2 ye3 sheng1 tang2 yi3 ， wei4 ru4 yu2 shi4 ye3 。 ”
- zi3 gong4 wen4 ： “ shi1 yu3 shang1 ye3 shu2 xian2 ？ ” zi3 yue1 ： “ shi1 ye3 guo4 ， shang1 ye3 bu4 ji2 。 ” yue1 ： “ ran2 ze2 shi1 yu4 yu3 ？ ” zi3 yue1 ： “ guo4 you2 bu4 ji2 。 ”
- ji4 shi4 fu4 yu2 zhou1 gong1 ， er2 qiu2 ye3 wei4 zhi1 ju4 lian3 er2 fu4 yi4 zhi1 。 zi3 yue1 ： “ fei1 wu2 tu2 ye3 ， xiao3 zi0 ming2 gu3 er2 gong1 zhi1 ke3 ye3 。 ”
- chai2 ye3 yu2 ， can1 ye3 lu3 ， shi1 ye3 pi4 ， you2 ye3 yan4 。
- zi3 yue1 ： “ hui2 ye3 qi2 shu4 hu1 ， lü3 kong1 。 ci4 bu2 shou4 ming4 er2 huo4 zhi2 yan1 ， yi4 ze2 lü3 zhong1 。 ”
- zi3 zhang1 wen4 shan4 ren2 zhi1 dao4 ， zi3 yue1 ： “ bu2 jian4 ji4 ， yi4 bu2 ru4 yu2 shi4 。 ”
- zi3 yue1 ： “ lun4 du3 shi4 yu3 ， jun1 zi3 zhe3 hu1 ， se4 zhuang1 zhe3 hu1 ？ ”
- zi3 lu4 wen4 ： “ wen2 si1 xing2 zhu1 ？ ” zi3 yue1 ： “ you3 fu4 xiong1 zai4 ， ru2 zhi1 he2 qi2 wen2 si1 xing2 zhi1 ？ ” ran3 you3 wen4 ： “ wen2 si1 xing2 zhu1 ？ ” zi3 yue1 ： “ wen2 si1 xing2 zhi1 。 gong1 xi1 hua2 yue1 ： “ you2 ye3 wen4 wen2 si1 xing2 zhu1 ， zi3 yue1 ‘ you3 fu4 xiong1 zai4 ’ ； qiu2 ye3 wen4 wen2 si1 xing2 zhu1 ， zi3 yue1 ‘ wen2 si1 xing2 zhi1 ’ 。 chi4 ye3 huo4 ， gan3 wen4 。 ” zi3 yue1 ： “ qiu2 ye3 tui4 ， gu4 jin4 zhi1 ； you2 ye3 jian1 ren2 ， gu4 tui4 zhi1 。 ”
- zi3 wei4 yu2 kuang1 ， yan2 yuan1 hou4 。 zi3 yue1 ： “ wu2 yi3 nü3 wei4 si3 yi3 ！ ” yue1 ： “ zi3 zai4 ， hui2 he2 gan3 si3 ！ ”
- ji4 zi3 ran2 wen4 ： “ zhong4 you2 、 ran3 qiu2 ke3 wei4 da4 chen2 yu3 ？ ” zi3 yue1 ： “ wu2 yi3 zi3 wei4 yi4 zhi1 wen4 ， ceng2 you2 yu3 qiu2 zhi1 wen4 。 suo3 wei4 da4 chen2 zhe3 ， yi3 dao4 shi4 jun1 ， bu4 ke3 ze2 zhi3 。 jin1 you2 yu3 qiu2 ye3 ， ke3 wei4 ju4 chen2 yi3 。 ” yue1 ： “ ran2 ze2 cong2 zhi1 zhe3 yu3 ？ ” zi3 yue1 ： “ shi4 fu4 yu3 jun1 ， yi4 bu4 cong2 ye3 。 ”
- zi3 lu4 shi3 zi3 gao1 wei4 fei4 zai3 ， zi3 yue1 ： “ zei2 fu1 ren2 zhi1 zi3 。 ” zi3 lu4 yue1 ： “ you3 min2 ren2 yan1 ， you3 she4 ji4 yan1 ， he2 bi4 du2 shu1 ran2 hou4 wei4 xue2 。 ” zi3 yue1 ： “ shi4 gu4 e4 fu1 ning4 zhe3 。 ”
- zi3 lu4 、 ceng2 xi1 、 ran3 you3 、 gong1 xi1 hua2 shi4 zuo4 ， zi3 yue1 ： “ yi3 wu2 yi2 ri4 chang2 hu1 er3 ， wu2 wu2 yi3 ye3 。 ju1 ze2 yue1 ‘ bu4 wu2 zhi1 ye3 ’ ru2 huo4 zhi1 er3 ， ze2 he2 yi3 zai1 ？ ” zi3 lu4 lü4 er3 er2 dui4 yue1 ： “ qian1 cheng2 zhi1 guo2 ， she4 hu1 da4 guo2 zhi1 jian1 ， jia1 zhi1 yi3 shi1 lü3 ， yin1 zhi1 yi3 ji1 jin3 ， you2 ye3 wei4 zhi1 ， bi3 ji2 san1 nian2 ， ke3 shi3 you3 yong3 ， qie3 zhi1 fang1 ye3 。 ” fu1 zi3 shen3 zhi1 。 “ qiu2 ， er3 he2 ru2 ？ ” dui4 yue1 ： “ fang1 liu4 qi1 shi2 ， ru2 wu3 liu4 shi2 ， qiu2 ye3 wei4 zhi1 ， bi3 ji2 san1 nian2 ， ke3 shi3 zu2 min2 。 ru2 qi2 li3 yue4 ， yi3 si4 jun1 zi3 。 ” “ chi4 ！ er3 he2 ru2 ？ ” dui4 yue1 ： “ fei1 yue1 neng2 zhi1 ， yuan4 xue2 yan1 。 zong1 miao4 zhi1 shi4 ， ru2 hui4 tong2 ， duan1 zhang1 fu3 ， yuan4 wei4 xiao3 xiang1 yan1 。 ” “ dian3 ， er3 he2 ru2 ？ ” gu3 se4 xi1 ， keng1 er3 ， she4 se4 er2 zuo4 ， dui4 yue1 ： “ yi4 hu1 san1 zi3 zhe3 zhi1 zhuan4 。 ” zi3 yue1 ： “ he2 shang1 hu1 ？ yi4 ge4 yan2 qi2 zhi4 ye3 。 ” yue1 ： “ mu4 chun1 zhe3 ， chun1 fu2 ji4 cheng2 ， guan1 zhe3 wu3 liu4 ren2 ， tong2 zi3 liu4 qi1 ren2 ， yu4 hu1 yi2 ， feng1 hu1 wu3 yu2 ， yong3 er2 gui1 。 ” fu1 zi3 kui4 ran2 tan4 yue1 ： “ wu2 yu3 dian3 ye3 ！ ” san1 zi3 zhe3 chu1 ， ceng2 xi1 hou4 。 ceng2 xi1 yue1 ： “ fu1 san1 zi3 zhe3 zhi1 yan2 he2 ru2 ？ ” zi3 yue1 ： “ yi4 ge4 yan2 qi2 zhi4 ye3 yi3 yi3 。 ” yue1 ： “ fu1 zi3 he2 shen3 you2 ye3 ？ ” yue1 ： “ wei4 guo2 yi3 li3 ， qi2 yan2 bu2 rang4 ， shi4 gu4 shen3 zhi1 。 ” “ wei2 qiu2 ze2 fei1 bang1 ye3 yu3 ？ ” “ an1 jian4 fang1 liu4 qi1 shi2 、 ru2 wu3 liu4 shi2 er2 fei1 bang1 ye3 zhe3 ？ ” “ wei2 chi4 ze2 fei1 bang1 ye3 yu3 ？ ” “ zong1 miao4 hui4 tong2 ， fei1 zhu1 hou2 er2 he2 ？ chi4 ye3 wei4 zhi1 xiao3 ， shu2 neng2 wei4 zhi1 da4 ？ ”

## 注释

## 译文

## 赏析
