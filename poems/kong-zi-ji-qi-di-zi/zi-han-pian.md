---
id: kong-zi-ji-qi-di-zi-zi-han-pian
title: 子罕篇
titlePinyin: zi3 han3 pian1
titleSlug: zi-han-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 子罕言利与命与仁。
- 达巷党人曰：“大哉孔子！博学而无所成名。”子闻之，谓门弟子曰：“吾何执？执御乎，执射乎？吾执御矣。”
- 子曰：“麻冕，礼也；今也纯，俭，吾从众。拜下，礼也；今拜乎上，泰也；虽违众，吾从下。”
- 子绝四：毋意、毋必、毋固、毋我。
- 子畏于匡，曰：“文王既没，文不在兹乎？天之将丧斯文也，后死者不得与于斯文也；天之未丧斯文也，匡人其如予何？”
- 太宰问于子贡曰：“夫子圣者与，何其多能也？”子贡曰：“固天纵之将圣，又多能也。”子闻之，曰：“太宰知我乎？吾少也贱，故多能鄙事。君子多乎哉？不多也。”
- 牢曰：“子云：‘吾不试，故艺。’”
- 子曰：“吾有知乎哉？无知也。有鄙夫问于我，空空如也。我叩其两端而竭焉。”
- 子曰：“凤鸟不至，河不出图，吾已矣夫！”
- 子见齐衰者、冕衣裳者与瞽者，见之，虽少，必作，过之必趋。
- 颜渊喟然叹曰：“仰之弥高，钻之弥坚。瞻之在前，忽焉在后。夫子循循然善诱人，博我以文，约我以礼，欲罢不能。既竭吾才，如有所立卓尔，虽欲从之，末由也已。”
- 子疾病，子路使门人为臣。病间，曰：“久矣哉，由之行诈也！无臣而为有臣，吾谁欺？欺天乎？且予与其死于臣之手也，无宁死于二三子之手乎！且予纵不得大葬，予死于道路乎？”
- 子贡曰：“有美玉于斯，韫椟而藏诸？求善贾而沽诸？”子曰：“沽之哉，沽之哉！我待贾者也。”
- 子欲居九夷。或曰：“陋，如之何？”子曰：“君子居之，何陋之有！”
- 子曰：“吾自卫反鲁，然后乐正，《雅》、《颂》各得其所。”
- 子曰：“出则事公卿，入则事父兄，丧事不敢不勉，不为酒困，何有于我哉？”
- 子在川上曰：“逝者如斯夫！不舍昼夜。”
- 子曰：“吾未见好德如好色者也。”
- 子曰：“譬如为山，未成一篑，止，吾止也；譬如平地，虽覆一篑，进，吾往也。”
- 子曰：“语之而不惰者，其回也与！”
- 子谓颜渊，曰：“惜乎！吾见其进也，未见其止也。”
- 子曰：“苗而不秀者有矣夫，秀而不实者有矣夫。”
- 子曰：“后生可畏，焉知来者之不如今也？四十、五十而无闻焉，斯亦不足畏也已。”
- 子曰：“法语之言，能无从乎？改之为贵。巽与之言，能无说乎？绎之为贵。说而不绎，从而不改，吾末如之何也已矣。”
- 子曰：“主忠信。毋友不如己者，过，则勿惮改。”
- 子曰：“三军可夺帅也，匹夫不可夺志也。”
- 子曰：“衣敝缊袍，与衣狐貉者立而不耻者，其由也与！‘不忮不求，何用不臧？’”子路终身诵之，子曰：“是道也，何足以臧？”
- 子曰：“岁寒，然后知松柏之后凋也。”
- 子曰：“知者不惑，仁者不忧，勇者不惧。”
- 子曰：“可与共学，未可与适道；可与适道，未可与立；可与立，未可与权。”
- “唐棣之华，偏其反而。岂不尔思？室是远尔。”子曰：“未之思也，夫何远之有。”

## 拼音
- zi3 han3 yan2 li4 yu3 ming4 yu3 ren2 。
- da2 xiang4 dang3 ren2 yue1 ： “ da4 zai1 kong3 zi3 ！ bo2 xue2 er2 wu2 suo3 cheng2 ming2 。 ” zi3 wen2 zhi1 ， wei4 men2 di4 zi3 yue1 ： “ wu2 he2 zhi2 ？ zhi2 yu4 hu1 ， zhi2 she4 hu1 ？ wu2 zhi2 yu4 yi3 。 ”
- zi3 yue1 ： “ ma2 mian3 ， li3 ye3 ； jin1 ye3 chun2 ， jian3 ， wu2 cong2 zhong4 。 bai4 xia4 ， li3 ye3 ； jin1 bai4 hu1 shang4 ， tai4 ye3 ； sui1 wei2 zhong4 ， wu2 cong2 xia4 。 ”
- zi3 jue2 si4 ： wu2 yi4 、 wu2 bi4 、 wu2 gu4 、 wu2 wo3 。
- zi3 wei4 yu2 kuang1 ， yue1 ： “ wen2 wang2 ji4 mei2 ， wen2 bu2 zai4 zi1 hu1 ？ tian1 zhi1 jiang1 sang4 si1 wen2 ye3 ， hou4 si3 zhe3 bu4 de2 yu3 yu2 si1 wen2 ye3 ； tian1 zhi1 wei4 sang4 si1 wen2 ye3 ， kuang1 ren2 qi2 ru2 yu3 he2 ？ ”
- tai4 zai3 wen4 yu2 zi3 gong4 yue1 ： “ fu1 zi3 sheng4 zhe3 yu3 ， he2 qi2 duo1 neng2 ye3 ？ ” zi3 gong4 yue1 ： “ gu4 tian1 zong4 zhi1 jiang1 sheng4 ， you4 duo1 neng2 ye3 。 ” zi3 wen2 zhi1 ， yue1 ： “ tai4 zai3 zhi1 wo3 hu1 ？ wu2 shao3 ye3 jian4 ， gu4 duo1 neng2 bi3 shi4 。 jun1 zi3 duo1 hu1 zai1 ？ bu4 duo1 ye3 。 ”
- lao2 yue1 ： “ zi3 yun2 ： ‘ wu2 bu2 shi4 ， gu4 yi4 。 ’ ”
- zi3 yue1 ： “ wu2 you3 zhi1 hu1 zai1 ？ wu2 zhi1 ye3 。 you3 bi3 fu1 wen4 yu2 wo3 ， kong1 kong1 ru2 ye3 。 wo3 kou4 qi2 liang3 duan1 er2 jie2 yan1 。 ”
- zi3 yue1 ： “ feng4 niao3 bu2 zhi4 ， he2 bu4 chu1 tu2 ， wu2 yi3 yi3 fu1 ！ ”
- zi3 jian4 qi2 shuai1 zhe3 、 mian3 yi1 shang0 zhe3 yu3 gu3 zhe3 ， jian4 zhi1 ， sui1 shao3 ， bi4 zuo4 ， guo4 zhi1 bi4 qu1 。
- yan2 yuan1 kui4 ran2 tan4 yue1 ： “ yang3 zhi1 mi2 gao1 ， zuan4 zhi1 mi2 jian1 。 zhan1 zhi1 zai4 qian2 ， hu1 yan1 zai4 hou4 。 fu1 zi3 xun2 xun2 ran2 shan4 you4 ren2 ， bo2 wo3 yi3 wen2 ， yue1 wo3 yi3 li3 ， yu4 ba4 bu4 neng2 。 ji4 jie2 wu2 cai2 ， ru2 you3 suo3 li4 zhuo2 er3 ， sui1 yu4 cong2 zhi1 ， mo4 you2 ye3 yi3 。 ”
- zi3 ji2 bing4 ， zi3 lu4 shi3 men2 ren2 wei4 chen2 。 bing4 jian1 ， yue1 ： “ jiu3 yi3 zai1 ， you2 zhi1 xing2 zha4 ye3 ！ wu2 chen2 er2 wei4 you3 chen2 ， wu2 shui2 qi1 ？ qi1 tian1 hu1 ？ qie3 yu3 yu3 qi2 si3 yu2 chen2 zhi1 shou3 ye3 ， wu2 ning2 si3 yu2 er4 san1 zi3 zhi1 shou3 hu1 ！ qie3 yu3 zong4 bu4 de2 da4 zang4 ， yu3 si3 yu2 dao4 lu4 hu1 ？ ”
- zi3 gong4 yue1 ： “ you3 mei3 yu4 yu2 si1 ， yun4 du2 er2 cang2 zhu1 ？ qiu2 shan4 jia3 er2 gu1 zhu1 ？ ” zi3 yue1 ： “ gu1 zhi1 zai1 ， gu1 zhi1 zai1 ！ wo3 dai4 jia3 zhe3 ye3 。 ”
- zi3 yu4 ju1 jiu3 yi2 。 huo4 yue1 ： “ lou4 ， ru2 zhi1 he2 ？ ” zi3 yue1 ： “ jun1 zi3 ju1 zhi1 ， he2 lou4 zhi1 you3 ！ ”
- zi3 yue1 ： “ wu2 zi4 wei4 fan3 lu3 ， ran2 hou4 le4 zheng4 ， 《 ya3 》 、 《 song4 》 ge4 de2 qi2 suo3 。 ”
- zi3 yue1 ： “ chu1 ze2 shi4 gong1 qing1 ， ru4 ze2 shi4 fu4 xiong1 ， sang1 shi4 bu4 gan3 bu4 mian3 ， bu2 wei4 jiu3 kun4 ， he2 you3 yu2 wo3 zai1 ？ ”
- zi3 zai4 chuan1 shang4 yue1 ： “ shi4 zhe3 ru2 si1 fu1 ！ bu2 she4 zhou4 ye4 。 ”
- zi3 yue1 ： “ wu2 wei4 jian4 hao3 de2 ru2 hao4 se4 zhe3 ye3 。 ”
- zi3 yue1 ： “ pi4 ru2 wei4 shan1 ， wei4 cheng2 yi2 kui4 ， zhi3 ， wu2 zhi3 ye3 ； pi4 ru2 ping2 di4 ， sui1 fu4 yi2 kui4 ， jin4 ， wu2 wang3 ye3 。 ”
- zi3 yue1 ： “ yu3 zhi1 er2 bu2 duo4 zhe3 ， qi2 hui2 ye3 yu3 ！ ”
- zi3 wei4 yan2 yuan1 ， yue1 ： “ xi1 hu1 ！ wu2 jian4 qi2 jin4 ye3 ， wei4 jian4 qi2 zhi3 ye3 。 ”
- zi3 yue1 ： “ miao2 er2 bu2 xiu4 zhe3 you3 yi3 fu1 ， xiu4 er2 bu4 shi2 zhe3 you3 yi3 fu1 。 ”
- zi3 yue1 ： “ hou4 sheng1 ke3 wei4 ， yan1 zhi1 lai2 zhe3 zhi1 bu4 ru2 jin1 ye3 ？ si4 shi2 、 wu3 shi2 er2 wu2 wen2 yan1 ， si1 yi4 bu4 zu2 wei4 ye3 yi3 。 ”
- zi3 yue1 ： “ fa3 yu3 zhi1 yan2 ， neng2 wu2 cong2 hu1 ？ gai3 zhi1 wei4 gui4 。 xun4 yu3 zhi1 yan2 ， neng2 wu2 shuo1 hu1 ？ yi4 zhi1 wei4 gui4 。 shuo1 er2 bu2 yi4 ， cong2 er2 bu4 gai3 ， wu2 mo4 ru2 zhi1 he2 ye3 yi3 yi3 。 ”
- zi3 yue1 ： “ zhu3 zhong1 xin4 。 wu2 you3 bu4 ru2 ji3 zhe3 ， guo4 ， ze2 wu4 dan4 gai3 。 ”
- zi3 yue1 ： “ san1 jun1 ke3 duo2 shuai4 ye3 ， pi3 fu1 bu4 ke3 duo2 zhi4 ye3 。 ”
- zi3 yue1 ： “ yi1 bi4 wen1 pao2 ， yu3 yi1 hu2 mo4 zhe3 li4 er2 bu4 chi3 zhe3 ， qi2 you2 ye3 yu3 ！ ‘ bu2 zhi4 bu4 qiu2 ， he2 yong4 bu4 zang1 ？ ’ ” zi3 lu4 zhong1 shen1 song4 zhi1 ， zi3 yue1 ： “ shi4 dao4 ye3 ， he2 zu2 yi3 zang1 ？ ”
- zi3 yue1 ： “ sui4 han2 ， ran2 hou4 zhi1 song1 bai3 zhi1 hou4 diao1 ye3 。 ”
- zi3 yue1 ： “ zhi1 zhe3 bu2 huo4 ， ren2 zhe3 bu4 you1 ， yong3 zhe3 bu2 ju4 。 ”
- zi3 yue1 ： “ ke3 yu3 gong4 xue2 ， wei4 ke3 yu3 shi4 dao4 ； ke3 yu3 shi4 dao4 ， wei4 ke3 yu3 li4 ； ke3 yu3 li4 ， wei4 ke3 yu3 quan2 。 ”
- “ tang2 di4 zhi1 hua2 ， pian1 qi2 fan3 er2 。 qi3 bu4 er3 si1 ？ shi4 shi4 yuan3 er3 。 ” zi3 yue1 ： “ wei4 zhi1 si1 ye3 ， fu1 he2 yuan3 zhi1 you3 。 ”

## 注释

## 译文

## 赏析
