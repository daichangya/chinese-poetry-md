---
id: kong-zi-ji-qi-di-zi-yan-yuan-pian
title: 颜渊篇
titlePinyin: yan2 yuan1 pian1
titleSlug: yan-yuan-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 颜渊问仁，子曰：“克己复礼为仁。一日克己复礼，天下归仁焉。为仁由己，而由人乎哉？”颜渊曰：“请问其目？”子曰：“非礼勿视，非礼勿听，非礼勿言，非礼勿动。”颜渊曰：“回虽不敏，请事斯语矣。”
- 仲弓问仁，子曰：“出门如见大宾，使民如承大祭。己所不欲，勿施于人。在邦无怨，在家无怨。”仲弓曰：“雍虽不敏，请事斯语矣。”
- 司马牛问仁，子曰：“仁者，其言也讱。”曰：“其言也讱，斯谓之仁已乎？”子曰：“为之难，言之得无讱乎？”
- 司马牛问君子，子曰：“君子不忧不惧。”曰：“不忧不惧，斯谓之君子已乎？”子曰：“内省不疚，夫何忧何惧？”
- 司马牛忧曰：“人皆有兄弟，我独亡。”子夏曰：“商闻之矣：死生有命，富贵在天。君子敬而无失，与人恭而有礼，四海之内皆兄弟也。君子何患乎无兄弟也？”
- 子张问明，子曰：“浸润之谮，肤受之愬，不行焉，可谓明也已矣；浸润之谮、肤受之愬不行焉，可谓远也已矣。”
- 子贡问政，子曰：“足食，足兵，民信之矣。”子贡曰：“必不得已而去，于斯三者何先？”曰：“去兵。”子贡曰：“必不得已而去，于斯二者何先？”曰：“去食。自古皆有死，民无信不立。”
- 棘子成曰：“君子质而已矣，何以文为？”子贡曰：“惜乎，夫子之说君子也！驷不及舌。文犹质也，质犹文也。虎豹之鞟犹犬羊之鞟。”
- 哀公问于有若曰：“年饥，用不足，如之何？”有若对曰：“盍彻乎？”曰：“二，吾犹不足，如之何其彻也？”对曰：“百姓足，君孰与不足？百姓不足，君孰与足？”
- 子张问崇德辨惑，子曰：“主忠信，徙义，崇德也。爱之欲其生，恶之欲其死；既欲其生又欲其死，是惑也。‘诚不以富，亦只以异。’”
- 齐景公问政于孔子，孔子对曰：“君君，臣臣，父父，子子。”公曰：“善哉！信如君不君、臣不臣、父不父、子不子，虽有粟，吾得而食诸？”
- 子曰：“片言可以折狱者，其由也与？”子路无宿诺。
- 子曰：“听讼，吾犹人也。必也使无讼乎。”
- 子张问政，子曰：“居之无倦，行之以忠。”
- 子曰：“博学于文，约之以礼，亦可以弗畔矣夫。”
- 子曰：“君子成人之美，不成人之恶；小人反是。”
- 季康子问政于孔子，孔子对曰：“政者，正也。子帅以正，孰敢不正？”
- 季康子患盗，问于孔子。孔子对曰：“苟子之不欲，虽赏之不窃。”
- 季康子问政于孔子曰：“如杀无道以就有道，何如？”孔子对曰：“子为政，焉用杀？子欲善而民善矣。君子之德风，小人之德草，草上之风必偃。”
- 子张问：“士何如斯可谓之达矣？”子曰：“何哉尔所谓达者？”子张对曰：“在邦必闻，在家必闻。”子曰：“是闻也，非达也。夫达也者，质直而好义，察言而观色，虑以下人。在邦必达，在家必达。夫闻也者，色取仁而行违，居之不疑。在邦必闻，在家必闻。”
- 樊迟从游于舞雩之下，曰：“敢问崇德、修慝、辨惑。”子曰：“善哉问！先事后得，非崇德与？攻其恶，无攻人之恶，非修慝与？一朝之忿，忘其身，以及其亲，非惑与？”
- 樊迟问仁，子曰：“爱人。”问知，子曰：“知人。”樊迟未达，子曰：“举直错诸枉，能使枉者直。”樊迟退，见子夏，曰：“乡也吾见于夫子而问知，子曰：‘举直错诸枉，能使枉者直’，何谓也？”子夏曰：“富哉言乎！舜有天下，选于众，举皋陶，不仁者远矣。汤有天下，选于众，举伊尹，不仁者远矣。”
- 子贡问友，子曰：“忠告而善道之，不可则止，毋自辱焉。”
- 曾子曰：“君子以文会友，以友辅仁。”

## 拼音
- yan2 yuan1 wen4 ren2 ， zi3 yue1 ： “ ke4 ji3 fu4 li3 wei4 ren2 。 yi2 ri4 ke4 ji3 fu4 li3 ， tian1 xia4 gui1 ren2 yan1 。 wei4 ren2 you2 ji3 ， er2 you2 ren2 hu1 zai1 ？ ” yan2 yuan1 yue1 ： “ qing3 wen4 qi2 mu4 ？ ” zi3 yue1 ： “ fei1 li3 wu4 shi4 ， fei1 li3 wu4 ting1 ， fei1 li3 wu4 yan2 ， fei1 li3 wu4 dong4 。 ” yan2 yuan1 yue1 ： “ hui2 sui1 bu4 min3 ， qing3 shi4 si1 yu3 yi3 。 ”
- zhong4 gong1 wen4 ren2 ， zi3 yue1 ： “ chu1 men2 ru2 jian4 da4 bin1 ， shi3 min2 ru2 cheng2 da4 ji4 。 ji3 suo3 bu2 yu4 ， wu4 shi1 yu2 ren2 。 zai4 bang1 wu2 yuan4 ， zai4 jia1 wu2 yuan4 。 ” zhong4 gong1 yue1 ： “ yong1 sui1 bu4 min3 ， qing3 shi4 si1 yu3 yi3 。 ”
- si1 ma3 niu2 wen4 ren2 ， zi3 yue1 ： “ ren2 zhe3 ， qi2 yan2 ye3 ren4 。 ” yue1 ： “ qi2 yan2 ye3 ren4 ， si1 wei4 zhi1 ren2 yi3 hu1 ？ ” zi3 yue1 ： “ wei4 zhi1 nan2 ， yan2 zhi1 de2 wu2 ren4 hu1 ？ ”
- si1 ma3 niu2 wen4 jun1 zi3 ， zi3 yue1 ： “ jun1 zi3 bu4 you1 bu2 ju4 。 ” yue1 ： “ bu4 you1 bu2 ju4 ， si1 wei4 zhi1 jun1 zi3 yi3 hu1 ？ ” zi3 yue1 ： “ nei4 xing3 bu2 jiu4 ， fu1 he2 you1 he2 ju4 ？ ”
- si1 ma3 niu2 you1 yue1 ： “ ren2 jie1 you3 xiong1 di4 ， wo3 du2 wang2 。 ” zi3 xia4 yue1 ： “ shang1 wen2 zhi1 yi3 ： si3 sheng1 you3 ming4 ， fu4 gui4 zai4 tian1 。 jun1 zi3 jing4 er2 wu2 shi1 ， yu3 ren2 gong1 er2 you3 li3 ， si4 hai3 zhi1 nei4 jie1 xiong1 di4 ye3 。 jun1 zi3 he2 huan4 hu1 wu2 xiong1 di4 ye3 ？ ”
- zi3 zhang1 wen4 ming2 ， zi3 yue1 ： “ jin4 run4 zhi1 zen4 ， fu1 shou4 zhi1 su4 ， bu4 xing2 yan1 ， ke3 wei4 ming2 ye3 yi3 yi3 ； jin4 run4 zhi1 zen4 、 fu1 shou4 zhi1 su4 bu4 xing2 yan1 ， ke3 wei4 yuan3 ye3 yi3 yi3 。 ”
- zi3 gong4 wen4 zheng4 ， zi3 yue1 ： “ zu2 shi2 ， zu2 bing1 ， min2 xin4 zhi1 yi3 。 ” zi3 gong4 yue1 ： “ bi4 bu4 de2 yi3 er2 qu4 ， yu2 si1 san1 zhe3 he2 xian1 ？ ” yue1 ： “ qu4 bing1 。 ” zi3 gong4 yue1 ： “ bi4 bu4 de2 yi3 er2 qu4 ， yu2 si1 er4 zhe3 he2 xian1 ？ ” yue1 ： “ qu4 shi2 。 zi4 gu3 jie1 you3 si3 ， min2 wu2 xin4 bu2 li4 。 ”
- ji2 zi3 cheng2 yue1 ： “ jun1 zi3 zhi4 er2 yi3 yi3 ， he2 yi3 wen2 wei4 ？ ” zi3 gong4 yue1 ： “ xi1 hu1 ， fu1 zi3 zhi1 shuo1 jun1 zi3 ye3 ！ si4 bu4 ji2 she2 。 wen2 you2 zhi4 ye3 ， zhi4 you2 wen2 ye3 。 hu3 bao4 zhi1 kuo4 you2 quan3 yang2 zhi1 kuo4 。 ”
- ai1 gong1 wen4 yu2 you3 ruo4 yue1 ： “ nian2 ji1 ， yong4 bu4 zu2 ， ru2 zhi1 he2 ？ ” you3 ruo4 dui4 yue1 ： “ he2 che4 hu1 ？ ” yue1 ： “ er4 ， wu2 you2 bu4 zu2 ， ru2 zhi1 he2 qi2 che4 ye3 ？ ” dui4 yue1 ： “ bai3 xing4 zu2 ， jun1 shu2 yu3 bu4 zu2 ？ bai3 xing4 bu4 zu2 ， jun1 shu2 yu3 zu2 ？ ”
- zi3 zhang1 wen4 chong2 de2 bian4 huo4 ， zi3 yue1 ： “ zhu3 zhong1 xin4 ， xi3 yi4 ， chong2 de2 ye3 。 ai4 zhi1 yu4 qi2 sheng1 ， e4 zhi1 yu4 qi2 si3 ； ji4 yu4 qi2 sheng1 you4 yu4 qi2 si3 ， shi4 huo4 ye3 。 ‘ cheng2 bu4 yi3 fu4 ， yi4 zhi1 yi3 yi4 。 ’ ”
- qi2 jing3 gong1 wen4 zheng4 yu2 kong3 zi3 ， kong3 zi3 dui4 yue1 ： “ jun1 jun1 ， chen2 chen2 ， fu4 fu4 ， zi3 zi3 。 ” gong1 yue1 ： “ shan4 zai1 ！ xin4 ru2 jun1 bu0 jun1 、 chen2 bu0 chen2 、 fu4 bu0 fu4 、 zi3 bu0 zi3 ， sui1 you3 su4 ， wu2 de2 er2 shi2 zhu1 ？ ”
- zi3 yue1 ： “ pian4 yan2 ke3 yi3 zhe2 yu4 zhe3 ， qi2 you2 ye3 yu3 ？ ” zi3 lu4 wu2 su4 nuo4 。
- zi3 yue1 ： “ ting1 song4 ， wu2 you2 ren2 ye3 。 bi4 ye3 shi3 wu2 song4 hu1 。 ”
- zi3 zhang1 wen4 zheng4 ， zi3 yue1 ： “ ju1 zhi1 wu2 juan4 ， xing2 zhi1 yi3 zhong1 。 ”
- zi3 yue1 ： “ bo2 xue2 yu2 wen2 ， yue1 zhi1 yi3 li3 ， yi4 ke3 yi3 fu2 pan4 yi3 fu1 。 ”
- zi3 yue1 ： “ jun1 zi3 cheng2 ren2 zhi1 mei3 ， bu4 cheng2 ren2 zhi1 e4 ； xiao3 ren2 fan3 shi4 。 ”
- ji4 kang1 zi3 wen4 zheng4 yu2 kong3 zi3 ， kong3 zi3 dui4 yue1 ： “ zheng4 zhe3 ， zheng4 ye3 。 zi3 shuai4 yi3 zheng4 ， shu2 gan3 bu2 zheng4 ？ ”
- ji4 kang1 zi3 huan4 dao4 ， wen4 yu2 kong3 zi3 。 kong3 zi3 dui4 yue1 ： “ gou3 zi3 zhi1 bu2 yu4 ， sui1 shang3 zhi1 bu2 qie4 。 ”
- ji4 kang1 zi3 wen4 zheng4 yu2 kong3 zi3 yue1 ： “ ru2 sha1 wu2 dao4 yi3 jiu4 you3 dao4 ， he2 ru2 ？ ” kong3 zi3 dui4 yue1 ： “ zi3 wei2 zheng4 ， yan1 yong4 sha1 ？ zi3 yu4 shan4 er2 min2 shan4 yi3 。 jun1 zi3 zhi1 de2 feng1 ， xiao3 ren2 zhi1 de2 cao3 ， cao3 shang4 zhi1 feng1 bi4 yan3 。 ”
- zi3 zhang1 wen4 ： “ shi4 he2 ru2 si1 ke3 wei4 zhi1 da2 yi3 ？ ” zi3 yue1 ： “ he2 zai1 er3 suo3 wei4 da2 zhe3 ？ ” zi3 zhang1 dui4 yue1 ： “ zai4 bang1 bi4 wen2 ， zai4 jia1 bi4 wen2 。 ” zi3 yue1 ： “ shi4 wen2 ye3 ， fei1 da2 ye3 。 fu1 da2 ye3 zhe3 ， zhi4 zhi2 er2 hao3 yi4 ， cha2 yan2 er2 guan1 se4 ， lü4 yi3 xia4 ren2 。 zai4 bang1 bi4 da2 ， zai4 jia1 bi4 da2 。 fu1 wen2 ye3 zhe3 ， se4 qu3 ren2 er2 xing2 wei2 ， ju1 zhi1 bu4 yi2 。 zai4 bang1 bi4 wen2 ， zai4 jia1 bi4 wen2 。 ”
- fan2 chi2 cong2 you2 yu2 wu3 yu2 zhi1 xia4 ， yue1 ： “ gan3 wen4 chong2 de2 、 xiu1 te4 、 bian4 huo4 。 ” zi3 yue1 ： “ shan4 zai1 wen4 ！ xian1 shi4 hou4 de2 ， fei1 chong2 de2 yu3 ？ gong1 qi2 e4 ， wu2 gong1 ren2 zhi1 e4 ， fei1 xiu1 te4 yu3 ？ yi4 chao2 zhi1 fen4 ， wang4 qi2 shen1 ， yi3 ji2 qi2 qin1 ， fei1 huo4 yu3 ？ ”
- fan2 chi2 wen4 ren2 ， zi3 yue1 ： “ ai4 ren2 。 ” wen4 zhi1 ， zi3 yue1 ： “ zhi1 ren2 。 ” fan2 chi2 wei4 da2 ， zi3 yue1 ： “ ju3 zhi2 cuo4 zhu1 wang3 ， neng2 shi3 wang3 zhe3 zhi2 。 ” fan2 chi2 tui4 ， jian4 zi3 xia4 ， yue1 ： “ xiang1 ye3 wu2 jian4 yu2 fu1 zi3 er2 wen4 zhi1 ， zi3 yue1 ： ‘ ju3 zhi2 cuo4 zhu1 wang3 ， neng2 shi3 wang3 zhe3 zhi2 ’ ， he2 wei4 ye3 ？ ” zi3 xia4 yue1 ： “ fu4 zai1 yan2 hu1 ！ shun4 you3 tian1 xia4 ， xuan3 yu2 zhong4 ， ju3 gao1 tao2 ， bu4 ren2 zhe3 yuan3 yi3 。 tang1 you3 tian1 xia4 ， xuan3 yu2 zhong4 ， ju3 yi1 yin3 ， bu4 ren2 zhe3 yuan3 yi3 。 ”
- zi3 gong4 wen4 you3 ， zi3 yue1 ： “ zhong1 gao4 er2 shan4 dao4 zhi1 ， bu4 ke3 ze2 zhi3 ， wu2 zi4 ru3 yan1 。 ”
- ceng2 zi3 yue1 ： “ jun1 zi3 yi3 wen2 hui4 you3 ， yi3 you3 fu3 ren2 。 ”

## 注释

## 译文

## 赏析
