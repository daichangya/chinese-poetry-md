---
id: kong-zi-ji-qi-di-zi-yao-yue-pian
title: 尧曰篇
titlePinyin: yao2 yue1 pian1
titleSlug: yao-yue-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 尧曰：“咨！尔舜，天之历数在尔躬，允执其中。四海困穷，天禄永终。”舜亦以命禹。曰：“予小子履，敢用玄牡，敢昭告于皇皇后帝：有罪不敢赦，帝臣不蔽，简在帝心。朕躬有罪，无以万方；万方有罪，罪在朕躬。”周有大赉，善人是富。“虽有周亲，不如仁人。百姓有过，在予一人。”谨权量，审法度，修废官，四方之政行焉。兴灭国，继绝世，举逸民，天下之民归心焉。所重：民、食、丧、祭。宽则得众，信则民任焉，敏则有功，公则说。
- 子张问于孔子曰：“何如斯可以从政矣？”子曰：“尊五美，屏四恶，斯可以从政矣。”子张曰：“何谓五美？”子曰：“君子惠而不费，劳而不怨，欲而不贪，泰而不骄，威而不猛。”子张曰：“何谓惠而不费？”子曰：“因民之所利而利之，斯不亦惠而不费乎？择可劳而劳之，又谁怨？欲仁而得仁，又焉贪？君子无众寡，无小大，无敢慢，斯不亦泰而不骄乎？君子正其衣冠，尊其瞻视，俨然人望而畏之，斯不亦威而不猛乎？”子张曰：“何谓四恶？”子曰：“不教而杀谓之虐；不戒视成谓之暴；慢令致期谓之贼；犹之与人也，出纳之吝谓之有司。”
- 孔子曰：“不知命，无以为君子也；不知礼，无以立也；不知言，无以知人也。”

## 拼音
- yao2 yue1 ： “ zi1 ！ er3 shun4 ， tian1 zhi1 li4 shu4 zai4 er3 gong1 ， yun3 zhi2 qi2 zhong1 。 si4 hai3 kun4 qiong2 ， tian1 lu4 yong3 zhong1 。 ” shun4 yi4 yi3 ming4 yu3 。 yue1 ： “ yu3 xiao3 zi0 lü3 ， gan3 yong4 xuan2 mu3 ， gan3 zhao1 gao4 yu2 huang2 huang2 hou4 di4 ： you3 zui4 bu4 gan3 she4 ， di4 chen2 bu2 bi4 ， jian3 zai4 di4 xin1 。 zhen4 gong1 you3 zui4 ， wu2 yi3 wan4 fang1 ； wan4 fang1 you3 zui4 ， zui4 zai4 zhen4 gong1 。 ” zhou1 you3 da4 lai4 ， shan4 ren2 shi4 fu4 。 “ sui1 you3 zhou1 qin1 ， bu4 ru2 ren2 ren2 。 bai3 xing4 you3 guo4 ， zai4 yu3 yi4 ren2 。 ” jin3 quan2 liang2 ， shen3 fa3 du4 ， xiu1 fei4 guan1 ， si4 fang1 zhi1 zheng4 xing2 yan1 。 xing1 mie4 guo2 ， ji4 jue2 shi4 ， ju3 yi4 min2 ， tian1 xia4 zhi1 min2 gui1 xin1 yan1 。 suo3 zhong4 ： min2 、 shi2 、 sang4 、 ji4 。 kuan1 ze2 de2 zhong4 ， xin4 ze2 min2 ren4 yan1 ， min3 ze2 you3 gong1 ， gong1 ze2 shuo1 。
- zi3 zhang1 wen4 yu2 kong3 zi3 yue1 ： “ he2 ru2 si1 ke3 yi3 cong2 zheng4 yi3 ？ ” zi3 yue1 ： “ zun1 wu3 mei3 ， ping2 si4 e4 ， si1 ke3 yi3 cong2 zheng4 yi3 。 ” zi3 zhang1 yue1 ： “ he2 wei4 wu3 mei3 ？ ” zi3 yue1 ： “ jun1 zi3 hui4 er2 bu2 fei4 ， lao2 er2 bu2 yuan4 ， yu4 er2 bu4 tan1 ， tai4 er2 bu4 jiao1 ， wei1 er2 bu4 meng3 。 ” zi3 zhang1 yue1 ： “ he2 wei4 hui4 er2 bu2 fei4 ？ ” zi3 yue1 ： “ yin1 min2 zhi1 suo3 li4 er2 li4 zhi1 ， si1 bu2 yi4 hui4 er2 bu2 fei4 hu1 ？ ze2 ke3 lao2 er2 lao2 zhi1 ， you4 shui2 yuan4 ？ yu4 ren2 er2 de2 ren2 ， you4 yan1 tan1 ？ jun1 zi3 wu2 zhong4 gua3 ， wu2 xiao3 da4 ， wu2 gan3 man4 ， si1 bu2 yi4 tai4 er2 bu4 jiao1 hu1 ？ jun1 zi3 zheng4 qi2 yi1 guan1 ， zun1 qi2 zhan1 shi4 ， yan3 ran2 ren2 wang4 er2 wei4 zhi1 ， si1 bu2 yi4 wei1 er2 bu4 meng3 hu1 ？ ” zi3 zhang1 yue1 ： “ he2 wei4 si4 e4 ？ ” zi3 yue1 ： “ bu2 jiao4 er2 sha1 wei4 zhi1 nüe4 ； bu2 jie4 shi4 cheng2 wei4 zhi1 bao4 ； man4 ling4 zhi4 qi1 wei4 zhi1 zei2 ； you2 zhi1 yu3 ren2 ye3 ， chu1 na4 zhi1 lin4 wei4 zhi1 you3 si1 。 ”
- kong3 zi3 yue1 ： “ bu4 zhi1 ming4 ， wu2 yi3 wei4 jun1 zi3 ye3 ； bu4 zhi1 li3 ， wu2 yi3 li4 ye3 ； bu4 zhi1 yan2 ， wu2 yi3 zhi1 ren2 ye3 。 ”

## 注释

## 译文

## 赏析
