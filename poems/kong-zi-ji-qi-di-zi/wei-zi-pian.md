---
id: kong-zi-ji-qi-di-zi-wei-zi-pian
title: 微子篇
titlePinyin: wei1 zi3 pian1
titleSlug: wei-zi-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 微子去之，箕子为之奴，比干谏而死。孔子曰：“殷有三仁焉。”
- 柳下惠为士师，三黜。人曰：“子未可以去乎？”曰：“直道而事人，焉往而不三黜？枉道而事人，何必去父母之邦？”
- 齐景公待孔子曰：“若季氏，则吾不能。”以季、孟之间待之，曰：“吾老矣，不能用也。”孔子行。
- 齐人归女乐，季桓子受之，三日不朝，孔子行。”
- 楚狂接舆歌而过孔子曰：“凤兮凤兮，何德之衰？往者不可谏，来者犹可追。已而已而，今之从政者殆而！”孔子下，欲与之言，趋而辟之，不得与之言。
- 长沮、桀溺耦而耕，孔子过之，使子路问津焉。长沮曰：“夫执舆者为谁？”子路曰：“为孔丘。”曰：“是鲁孔丘与？”曰：“是也。”曰：“是知津矣。”问于桀溺，桀溺曰：“子为谁？”曰：“为仲由。”曰：“是鲁孔丘之徒与？”对曰：“然。”曰：“滔滔者天下皆是也，而谁以易之？且而与其从辟人之士也，岂若从辟世之士？”耰而不辍。子路行以告，夫子怃然曰：“鸟兽不可与同群，吾非斯人之徒与而谁与？天下有道，丘不与易也。”
- 子路从而后，遇丈人，以杖荷𦰏。子路问曰：“子见夫子乎？”丈人曰：“四体不勤，五谷不分，孰为夫子？”植其杖而芸，子路拱而立。止子路宿，杀鸡为黍而食之，见其二子焉。明日，子路行以告，子曰：“隐者也。”使子路反见之，至则行矣。子路曰：“不仕无义。长幼之节不可废也，君臣之义如之何其废之？欲洁其身而乱大伦。君子之仕也，行其义也，道之不行已知之矣。”
- 逸民：伯夷、叔齐、虞仲、夷逸、朱张、柳下惠、少连。子曰：“不降其志，不辱其身，伯夷、叔齐与！”谓：“柳下惠、少连降志辱身矣，言中伦，行中虑，其斯而已矣。”谓：“虞仲、夷逸隐居放言，身中清，废中权。我则异于是，无可无不可。”
- 太师挚适齐，亚饭干适楚，三饭缭适蔡，四饭缺适秦，鼓方叔入于河，播鼗武入于汉，少师阳、击磬襄入于海。
- 周公谓鲁公曰：“君子不施其亲，不使大臣怨乎不以，故旧无大故则不弃也，无求备于一人。”
- 周有八士：伯达、伯适、仲突、仲忽、叔夜、叔夏、季随、季䯄。

## 拼音
- wei1 zi3 qu4 zhi1 ， ji1 zi3 wei4 zhi1 nu2 ， bi3 gan1 jian4 er2 si3 。 kong3 zi3 yue1 ： “ yin1 you3 san1 ren2 yan1 。 ”
- liu3 xia4 hui4 wei4 shi4 shi1 ， san1 chu4 。 ren2 yue1 ： “ zi3 wei4 ke3 yi3 qu4 hu1 ？ ” yue1 ： “ zhi2 dao4 er2 shi4 ren2 ， yan1 wang3 er2 bu4 san1 chu4 ？ wang3 dao4 er2 shi4 ren2 ， he2 bi4 qu4 fu4 mu3 zhi1 bang1 ？ ”
- qi2 jing3 gong1 dai4 kong3 zi3 yue1 ： “ ruo4 ji4 shi4 ， ze2 wu2 bu4 neng2 。 ” yi3 ji4 、 meng4 zhi1 jian1 dai4 zhi1 ， yue1 ： “ wu2 lao3 yi3 ， bu4 neng2 yong4 ye3 。 ” kong3 zi3 xing2 。
- qi2 ren2 gui1 nü3 le4 ， ji4 huan2 zi3 shou4 zhi1 ， san1 ri4 bu4 chao2 ， kong3 zi3 xing2 。 ”
- chu3 kuang2 jie1 yu2 ge1 er2 guo4 kong3 zi3 yue1 ： “ feng4 xi1 feng4 xi1 ， he2 de2 zhi1 shuai1 ？ wang3 zhe3 bu4 ke3 jian4 ， lai2 zhe3 you2 ke3 zhui1 。 yi3 er2 yi3 er2 ， jin1 zhi1 cong2 zheng4 zhe3 dai4 er2 ！ ” kong3 zi3 xia4 ， yu4 yu3 zhi1 yan2 ， qu1 er2 pi4 zhi1 ， bu4 de2 yu3 zhi1 yan2 。
- chang2 ju3 、 jie2 ni4 ou3 er2 geng1 ， kong3 zi3 guo4 zhi1 ， shi3 zi3 lu4 wen4 jin1 yan1 。 chang2 ju3 yue1 ： “ fu1 zhi2 yu2 zhe3 wei4 shui2 ？ ” zi3 lu4 yue1 ： “ wei4 kong3 qiu1 。 ” yue1 ： “ shi4 lu3 kong3 qiu1 yu3 ？ ” yue1 ： “ shi4 ye3 。 ” yue1 ： “ shi4 zhi1 jin1 yi3 。 ” wen4 yu2 jie2 ni4 ， jie2 ni4 yue1 ： “ zi3 wei4 shui2 ？ ” yue1 ： “ wei4 zhong4 you2 。 ” yue1 ： “ shi4 lu3 kong3 qiu1 zhi1 tu2 yu3 ？ ” dui4 yue1 ： “ ran2 。 ” yue1 ： “ tao1 tao1 zhe3 tian1 xia4 jie1 shi4 ye3 ， er2 shui2 yi3 yi4 zhi1 ？ qie3 er2 yu3 qi2 cong2 pi4 ren2 zhi1 shi4 ye3 ， qi3 ruo4 cong2 pi4 shi4 zhi1 shi4 ？ ” you1 er2 bu2 chuo4 。 zi3 lu4 xing2 yi3 gao4 ， fu1 zi3 wu3 ran2 yue1 ： “ niao3 shou4 bu4 ke3 yu3 tong2 qun2 ， wu2 fei1 si1 ren2 zhi1 tu2 yu3 er2 shui2 yu3 ？ tian1 xia4 you3 dao4 ， qiu1 bu4 yu3 yi4 ye3 。 ”
- zi3 lu4 cong2 er2 hou4 ， yu4 zhang4 ren2 ， yi3 zhang4 he2 𦰏 。 zi3 lu4 wen4 yue1 ： “ zi3 jian4 fu1 zi3 hu1 ？ ” zhang4 ren2 yue1 ： “ si4 ti3 bu4 qin2 ， wu3 gu3 bu4 fen1 ， shu2 wei4 fu1 zi3 ？ ” zhi2 qi2 zhang4 er2 yun2 ， zi3 lu4 gong3 er2 li4 。 zhi3 zi3 lu4 su4 ， sha1 ji1 wei2 shu3 er2 shi2 zhi1 ， jian4 qi2 er4 zi3 yan1 。 ming2 ri4 ， zi3 lu4 xing2 yi3 gao4 ， zi3 yue1 ： “ yin3 zhe3 ye3 。 ” shi3 zi3 lu4 fan3 jian4 zhi1 ， zhi4 ze2 xing2 yi3 。 zi3 lu4 yue1 ： “ bu2 shi4 wu2 yi4 。 chang2 you4 zhi1 jie2 bu4 ke3 fei4 ye3 ， jun1 chen2 zhi1 yi4 ru2 zhi1 he2 qi2 fei4 zhi1 ？ yu4 jie2 qi2 shen1 er2 luan4 da4 lun2 。 jun1 zi3 zhi1 shi4 ye3 ， xing2 qi2 yi4 ye3 ， dao4 zhi1 bu4 xing2 yi3 zhi1 zhi1 yi3 。 ”
- yi4 min2 ： bo2 yi2 、 shu1 qi2 、 yu2 zhong4 、 yi2 yi4 、 zhu1 zhang1 、 liu3 xia4 hui4 、 shao3 lian2 。 zi3 yue1 ： “ bu2 jiang4 qi2 zhi4 ， bu4 ru3 qi2 shen1 ， bo2 yi2 、 shu1 qi2 yu3 ！ ” wei4 ： “ liu3 xia4 hui4 、 shao3 lian2 jiang4 zhi4 ru3 shen1 yi3 ， yan2 zhong1 lun2 ， xing2 zhong1 lü4 ， qi2 si1 er2 yi3 yi3 。 ” wei4 ： “ yu2 zhong4 、 yi2 yi4 yin3 ju1 fang4 yan2 ， shen1 zhong1 qing1 ， fei4 zhong1 quan2 。 wo3 ze2 yi4 yu2 shi4 ， wu2 ke3 wu2 bu4 ke3 。 ”
- tai4 shi1 zhi4 shi4 qi2 ， ya4 fan4 gan1 shi4 chu3 ， san1 fan4 liao2 shi4 cai4 ， si4 fan4 que1 shi4 qin2 ， gu3 fang1 shu1 ru4 yu2 he2 ， bo1 tao2 wu3 ru4 yu2 han4 ， shao3 shi1 yang2 、 ji1 qing4 xiang1 ru4 yu2 hai3 。
- zhou1 gong1 wei4 lu3 gong1 yue1 ： “ jun1 zi3 bu4 shi1 qi2 qin1 ， bu4 shi3 da4 chen2 yuan4 hu1 bu4 yi3 ， gu4 jiu4 wu2 da4 gu4 ze2 bu2 qi4 ye3 ， wu2 qiu2 bei4 yu2 yi4 ren2 。 ”
- zhou1 you3 ba1 shi4 ： bo2 da2 、 bo2 shi4 、 zhong4 tu1 、 zhong4 hu1 、 shu1 ye4 、 shu1 xia4 、 ji4 sui2 、 ji4 䯄 。

## 注释

## 译文

## 赏析
