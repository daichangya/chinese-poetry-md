---
id: kong-zi-ji-qi-di-zi-tai-bo-pian
title: 泰伯篇
titlePinyin: tai4 bo2 pian1
titleSlug: tai-bo-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 子曰：“泰伯，其可谓至德也已矣。三以天下让，民无得而称焉。”
- 子曰：“恭而无礼则劳；慎而无礼则葸；勇而无礼则乱；直而无礼则绞。君子笃于亲，则民兴于仁；故旧不遗，则民不偷。”
- 曾子有疾，召门弟子曰：“启予足，启予手。《诗》云：‘战战兢兢，如临深渊，如履薄冰。’而今而后，吾知免夫，小子！”
- 曾子有疾，孟敬子问之。曾子言曰：“鸟之将死，其鸣也哀；人之将死，其言也善。君子所贵乎道者三：动容貌，斯远暴慢矣；正颜色，斯近信矣；出辞气，斯远鄙倍矣。笾豆之事，则有司存。”
- 曾子曰：“以能问于不能；以多问于寡；有若无，实若虚，犯而不校。昔者吾友尝从事于斯矣。”
- 曾子曰：“可以托六尺之孤，可以寄百里之命，临大节而不可夺也。君子人与？君子人也。”
- 曾子曰：“士不可以不弘毅，任重而道远。仁以为己任，不亦重乎？死而后已，不亦远乎？”
- 子曰：“兴于《诗》，立于礼，成于乐。”
- 子曰：“民可使由之，不可使知之。”
- 子曰：“好勇疾贫，乱也。人而不仁，疾之已甚，乱也。”
- 子曰：“如有周公之才之美，使骄且吝，其余不足观也已。”
- 子曰：“三年学，不至于谷，不易得也。”
- 子曰：“笃信好学，守死善道。危邦不入，乱邦不居。天下有道则见，无道则隐。邦有道，贫且贱焉，耻也；邦无道，富且贵焉，耻也。”
- 子曰：“不在其位，不谋其政。”
- 子曰：“师挚之始，《关雎》之乱，洋洋乎盈耳哉！”
- 子曰：“狂而不直，侗而不愿，悾悾而不信，吾不知之矣。”
- 子曰：“学如不及，犹恐失之。”
- 子曰：“巍巍乎！舜、禹之有天下也而不与焉。”
- 子曰：“大哉尧之为君也！巍巍乎，唯天为大，唯尧则之。荡荡乎，民无能名焉。巍巍乎其有成功也，焕乎其有文章！”
- 舜有臣五人而天下治。武王曰：“予有乱臣十人。”孔子曰：“才难，不其然乎？唐虞之际，于斯为盛；有妇人焉，九人而已。三分天下有其二，以服事殷。周之德，其可谓至德也已矣。”
- 子曰：“禹，吾无间然矣。菲饮食而致孝乎鬼神，恶衣服而致美乎黼冕，卑宫室而尽力乎沟洫。禹，吾无间然矣。”

## 拼音
- zi3 yue1 ： “ tai4 bo2 ， qi2 ke3 wei4 zhi4 de2 ye3 yi3 yi3 。 san1 yi3 tian1 xia4 rang4 ， min2 wu2 de2 er2 cheng1 yan1 。 ”
- zi3 yue1 ： “ gong1 er2 wu2 li3 ze2 lao2 ； shen4 er2 wu2 li3 ze2 xi3 ； yong3 er2 wu2 li3 ze2 luan4 ； zhi2 er2 wu2 li3 ze2 jiao3 。 jun1 zi3 du3 yu2 qin1 ， ze2 min2 xing1 yu2 ren2 ； gu4 jiu4 bu4 yi2 ， ze2 min2 bu4 tou1 。 ”
- ceng2 zi3 you3 ji2 ， zhao4 men2 di4 zi3 yue1 ： “ qi3 yu3 zu2 ， qi3 yu3 shou3 。 《 shi1 》 yun2 ： ‘ zhan4 zhan4 jing1 jing1 ， ru2 lin2 shen1 yuan1 ， ru2 lü3 bo2 bing1 。 ’ er2 jin1 er2 hou4 ， wu2 zhi1 mian3 fu1 ， xiao3 zi0 ！ ”
- ceng2 zi3 you3 ji2 ， meng4 jing4 zi3 wen4 zhi1 。 ceng2 zi3 yan2 yue1 ： “ niao3 zhi1 jiang1 si3 ， qi2 ming2 ye3 ai1 ； ren2 zhi1 jiang1 si3 ， qi2 yan2 ye3 shan4 。 jun1 zi3 suo3 gui4 hu1 dao4 zhe3 san1 ： dong4 rong2 mao4 ， si1 yuan3 bao4 man4 yi3 ； zheng4 yan2 se4 ， si1 jin4 xin4 yi3 ； chu1 ci2 qi4 ， si1 yuan3 bi3 bei4 yi3 。 bian1 dou4 zhi1 shi4 ， ze2 you3 si1 cun2 。 ”
- ceng2 zi3 yue1 ： “ yi3 neng2 wen4 yu2 bu4 neng2 ； yi3 duo1 wen4 yu2 gua3 ； you3 ruo4 wu2 ， shi2 ruo4 xu1 ， fan4 er2 bu2 jiao4 。 xi1 zhe3 wu2 you3 chang2 cong2 shi4 yu2 si1 yi3 。 ”
- ceng2 zi3 yue1 ： “ ke3 yi3 tuo1 liu4 chi3 zhi1 gu1 ， ke3 yi3 ji4 bai3 li3 zhi1 ming4 ， lin2 da4 jie2 er2 bu4 ke3 duo2 ye3 。 jun1 zi3 ren2 yu3 ？ jun1 zi3 ren2 ye3 。 ”
- ceng2 zi3 yue1 ： “ shi4 bu4 ke3 yi3 bu4 hong2 yi4 ， ren4 zhong4 er2 dao4 yuan3 。 ren2 yi3 wei2 ji3 ren4 ， bu2 yi4 zhong4 hu1 ？ si3 er2 hou4 yi3 ， bu2 yi4 yuan3 hu1 ？ ”
- zi3 yue1 ： “ xing1 yu2 《 shi1 》 ， li4 yu2 li3 ， cheng2 yu2 le4 。 ”
- zi3 yue1 ： “ min2 ke3 shi3 you2 zhi1 ， bu4 ke3 shi3 zhi1 zhi1 。 ”
- zi3 yue1 ： “ hao3 yong3 ji2 pin2 ， luan4 ye3 。 ren2 er2 bu4 ren2 ， ji2 zhi1 yi3 shen4 ， luan4 ye3 。 ”
- zi3 yue1 ： “ ru2 you3 zhou1 gong1 zhi1 cai2 zhi1 mei3 ， shi3 jiao1 qie3 lin4 ， qi2 yu2 bu4 zu2 guan1 ye3 yi3 。 ”
- zi3 yue1 ： “ san1 nian2 xue2 ， bu2 zhi4 yu2 gu3 ， bu2 yi4 de2 ye3 。 ”
- zi3 yue1 ： “ du3 xin4 hao4 xue2 ， shou3 si3 shan4 dao4 。 wei1 bang1 bu2 ru4 ， luan4 bang1 bu4 ju1 。 tian1 xia4 you3 dao4 ze2 jian4 ， wu2 dao4 ze2 yin3 。 bang1 you3 dao4 ， pin2 qie3 jian4 yan1 ， chi3 ye3 ； bang1 wu2 dao4 ， fu4 qie3 gui4 yan1 ， chi3 ye3 。 ”
- zi3 yue1 ： “ bu2 zai4 qi2 wei4 ， bu4 mou2 qi2 zheng4 。 ”
- zi3 yue1 ： “ shi1 zhi4 zhi1 shi3 ， 《 guan1 ju1 》 zhi1 luan4 ， yang2 yang2 hu1 ying2 er3 zai1 ！ ”
- zi3 yue1 ： “ kuang2 er2 bu4 zhi2 ， dong4 er2 bu2 yuan4 ， kong1 kong1 er2 bu2 xin4 ， wu2 bu4 zhi1 zhi1 yi3 。 ”
- zi3 yue1 ： “ xue2 ru2 bu4 ji2 ， you2 kong3 shi1 zhi1 。 ”
- zi3 yue1 ： “ wei1 wei1 hu1 ！ shun4 、 yu3 zhi1 you3 tian1 xia4 ye3 er2 bu4 yu3 yan1 。 ”
- zi3 yue1 ： “ da4 zai1 yao2 zhi1 wei4 jun1 ye3 ！ wei1 wei1 hu1 ， wei2 tian1 wei4 da4 ， wei2 yao2 ze2 zhi1 。 dang4 dang4 hu1 ， min2 wu2 neng2 ming2 yan1 。 wei1 wei1 hu1 qi2 you3 cheng2 gong1 ye3 ， huan4 hu1 qi2 you3 wen2 zhang1 ！ ”
- shun4 you3 chen2 wu3 ren2 er2 tian1 xia4 zhi4 。 wu3 wang2 yue1 ： “ yu3 you3 luan4 chen2 shi2 ren2 。 ” kong3 zi3 yue1 ： “ cai2 nan2 ， bu4 qi2 ran2 hu1 ？ tang2 yu2 zhi1 ji4 ， yu2 si1 wei4 sheng4 ； you3 fu4 ren2 yan1 ， jiu3 ren2 er2 yi3 。 san1 fen1 tian1 xia4 you3 qi2 er4 ， yi3 fu2 shi4 yin1 。 zhou1 zhi1 de2 ， qi2 ke3 wei4 zhi4 de2 ye3 yi3 yi3 。 ”
- zi3 yue1 ： “ yu3 ， wu2 wu2 jian4 ran2 yi3 。 fei1 yin3 shi2 er2 zhi4 xiao4 hu1 gui3 shen2 ， e4 yi1 fu0 er2 zhi4 mei3 hu1 fu3 mian3 ， bei1 gong1 shi4 er2 jin4 li4 hu1 gou1 xu4 。 yu3 ， wu2 wu2 jian4 ran2 yi3 。 ”

## 注释

## 译文

## 赏析
