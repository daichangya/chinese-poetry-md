---
id: kong-zi-ji-qi-di-zi-xian-wen-pian
title: 宪问篇
titlePinyin: xian4 wen4 pian1
titleSlug: xian-wen-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 宪问耻，子曰：“邦有道，谷；邦无道，谷，耻也。”“克、伐、怨、欲不行焉，可以为仁矣？”子曰：“可以为难矣，仁则吾不知也。”
- 子曰：“士而怀居，不足以为士矣。”
- 子曰：“邦有道，危言危行；邦无道，危行言孙。”
- 子曰：“有德者必有言，有言者不必有德。仁者必有勇，勇者不必有仁。”
- 南宫适问于孔子曰：“羿善射，奡荡舟，俱不得其死然；禹、稷躬稼而有天下。”夫子不答。南宫适出，子曰：“君子哉若人！尚德哉若人！”
- 子曰：“君子而不仁者有矣夫，未有小人而仁者也。”
- 子曰：“爱之，能勿劳乎？忠焉，能勿诲乎？”
- 子曰：“为命，裨谌草创之，世叔讨论之，行人子羽修饰之，东里子产润色之。”
- 或问子产，子曰：“惠人也。”问子西，曰：“彼哉，彼哉！”问管仲，曰：“人也。夺伯氏骈邑三百，饭疏食，没齿无怨言。”
- 子曰：“贫而无怨难，富而无骄易。”
- 子曰：“孟公绰为赵、魏老则优，不可以为滕、薛大夫。”
- 子路问成人，子曰：“若臧武仲之知、公绰之不欲、卞庄子之勇、冉求之艺，文之以礼乐，亦可以为成人矣。”曰：“今之成人者何必然？见利思义，见危授命，久要不忘平生之言，亦可以为成人矣。”
- 子问公叔文子于公明贾曰：“信乎，夫子不言，不笑，不取乎？”公明贾对曰：“以告者过也。夫子时然后言，人不厌其言；乐然后笑，人不厌其笑；义然后取，人不厌其取。”子曰：“其然？岂其然乎？”
- 子曰：“臧武仲以防求为后于鲁，虽曰不要君，吾不信也。”
- 子曰：“晋文公谲而不正，齐桓公正而不谲。”
- 子路曰：“桓公杀公子纠，召忽死之，管仲不死，曰未仁乎？”子曰：“桓公九合诸侯不以兵车，管仲之力也。如其仁，如其仁！”
- 子贡曰：“管仲非仁者与？桓公杀公子纠，不能死，又相之。”子曰：“管仲相桓公霸诸侯，一匡天下，民到于今受其赐。微管仲，吾其被发左衽矣。岂若匹夫匹妇之为谅也，自经于沟渎而莫之知也。”
- 公叔文子之臣大夫僎与文子同升诸公，子闻之,曰：“可以为‘文’矣。”
- 子言卫灵公之无道也，康子曰：“夫如是，奚而不丧？”孔子曰：“仲叔圉治宾客，祝𬶍治宗庙，王孙贾治军旅，夫如是，奚其丧？”
- 子曰：“其言之不怍，则为之也难。”
- 陈成子弑简公，孔子沐浴而朝，告于哀公曰：“陈恒弑其君，请讨之。”公曰：“告夫三子。”,孔子曰：“以吾从大夫之后，不敢不告也，君曰‘告夫三子’者！”之三子告，不可。孔子曰：“以吾从大夫之后，不敢不告也。”
- 子路问事君，子曰：“勿欺也，而犯之。”
- 子曰：“君子上达，小人下达。”
- 子曰：“古之学者为己，今之学者为人。”
- 蘧伯玉使人于孔子，孔子与之坐而问焉，曰：“夫子何为？”对曰：“夫子欲寡其过而未能也。”使者出，子曰：“使乎！使乎！”
- 子曰：“不在其位，不谋其政。”曾子曰：“君子思不出其位。”
- 子曰：“君子耻其言而过其行。”
- 子曰：“君子道者三，我无能焉：仁者不忧，知者不惑，勇者不惧。”子贡曰：“夫子自道也。”
- 子贡方人，子曰：“赐也贤乎哉？夫我则不暇。”
- 子曰：“不患人之不己知，患其不能也。”
- 子曰：“不逆诈，不亿不信，抑亦先觉者，是贤乎！”
- 微生亩谓孔子曰：“丘何为是栖栖者与？无乃为佞乎？”孔子曰：“非敢为佞也，疾固也。”
- 曰：“骥不称其力，称其德也。”
- 或曰：“以德报怨，何如？”子曰：“何以报德？以直报怨，以德报德。”
- 子曰：“莫我知也夫！”子贡曰：“何为其莫知子也？”子曰：“不怨天，不尤人，下学而上达。知我者其天乎！”
- 公伯寮愬子路于季孙。子服景伯以告，曰：“夫子固有惑志于公伯寮，吾力犹能肆诸市朝。”子曰：“道之将行也与，命也；道之将废也与，命也。公伯寮其如命何？”
- 子曰：“贤者辟世，其次辟地，其次辟色，其次辟言。”子曰：“作者七人矣。”
- 子路宿于石门，晨门曰：“奚自？”子路曰：“自孔氏。”曰：“是知其不可而为之者与？”
- 子击磬于卫，有荷蒉而过孔氏之门者，曰：“有心哉，击磬乎！”既而曰：“鄙哉，硁硁乎！莫己知也，斯己而已矣。深则厉，浅则揭。”子曰：“果哉！末之难矣。”
- 子张曰：“《书》云，‘高宗谅阴，三年不言。’何谓也？”子曰：“何必高宗，古之人皆然。君薨，百官总己以听于冢宰三年。”
- 子曰：“上好礼，则民易使也。”
- 子路问君子，子曰：“修己以敬。”曰：“如斯而已乎？”曰：“修己以安人。”曰：“如斯而已乎？”曰：“修己以安百姓。修己以安百姓，尧、舜其犹病诸！”
- 原壤夷俟，子曰：“幼而不孙弟，长而无述焉，老而不死，是为贼！”以杖叩其胫。
- 阙党童子将命，或问之曰：“益者与？”子曰：“吾见其居于位也，见其与先生并行也。非求益者也，欲速成者也。”

## 拼音
- xian4 wen4 chi3 ， zi3 yue1 ： “ bang1 you3 dao4 ， gu3 ； bang1 wu2 dao4 ， gu3 ， chi3 ye3 。 ” “ ke4 、 fa2 、 yuan4 、 yu4 bu4 xing2 yan1 ， ke3 yi3 wei2 ren2 yi3 ？ ” zi3 yue1 ： “ ke3 yi3 wei2 nan2 yi3 ， ren2 ze2 wu2 bu4 zhi1 ye3 。 ”
- zi3 yue1 ： “ shi4 er2 huai2 ju1 ， bu4 zu2 yi3 wei2 shi4 yi3 。 ”
- zi3 yue1 ： “ bang1 you3 dao4 ， wei1 yan2 wei1 xing2 ； bang1 wu2 dao4 ， wei1 xing2 yan2 sun1 。 ”
- zi3 yue1 ： “ you3 de2 zhe3 bi4 you3 yan2 ， you3 yan2 zhe3 bu2 bi4 you3 de2 。 ren2 zhe3 bi4 you3 yong3 ， yong3 zhe3 bu2 bi4 you3 ren2 。 ”
- nan2 gong1 shi4 wen4 yu2 kong3 zi3 yue1 ： “ yi4 shan4 she4 ， ao4 dang4 zhou1 ， ju4 bu4 de2 qi2 si3 ran2 ； yu3 、 ji4 gong1 jia4 er2 you3 tian1 xia4 。 ” fu1 zi3 bu4 da2 。 nan2 gong1 shi4 chu1 ， zi3 yue1 ： “ jun1 zi3 zai1 ruo4 ren2 ！ shang4 de2 zai1 ruo4 ren2 ！ ”
- zi3 yue1 ： “ jun1 zi3 er2 bu4 ren2 zhe3 you3 yi3 fu1 ， wei4 you3 xiao3 ren2 er2 ren2 zhe3 ye3 。 ”
- zi3 yue1 ： “ ai4 zhi1 ， neng2 wu4 lao2 hu1 ？ zhong1 yan1 ， neng2 wu4 hui4 hu1 ？ ”
- zi3 yue1 ： “ wei4 ming4 ， bi4 chen2 cao3 chuang4 zhi1 ， shi4 shu1 tao3 lun4 zhi1 ， xing2 ren2 zi3 yu3 xiu1 shi4 zhi1 ， dong1 li3 zi0 chan3 run4 se4 zhi1 。 ”
- huo4 wen4 zi3 chan3 ， zi3 yue1 ： “ hui4 ren2 ye3 。 ” wen4 zi3 xi1 ， yue1 ： “ bi3 zai1 ， bi3 zai1 ！ ” wen4 guan3 zhong4 ， yue1 ： “ ren2 ye3 。 duo2 bo2 shi4 pian2 yi4 san1 bai3 ， fan4 shu1 shi2 ， mei2 chi3 wu2 yuan4 yan2 。 ”
- zi3 yue1 ： “ pin2 er2 wu2 yuan4 nan2 ， fu4 er2 wu2 jiao1 yi4 。 ”
- zi3 yue1 ： “ meng4 gong1 chuo4 wei4 zhao4 、 wei4 lao3 ze2 you1 ， bu4 ke3 yi3 wei2 teng2 、 xue1 dai4 fu0 。 ”
- zi3 lu4 wen4 cheng2 ren2 ， zi3 yue1 ： “ ruo4 zang1 wu3 zhong4 zhi1 zhi1 、 gong1 chuo4 zhi1 bu2 yu4 、 bian4 zhuang1 zi3 zhi1 yong3 、 ran3 qiu2 zhi1 yi4 ， wen2 zhi1 yi3 li3 yue4 ， yi4 ke3 yi3 wei2 cheng2 ren2 yi3 。 ” yue1 ： “ jin1 zhi1 cheng2 ren2 zhe3 he2 bi4 ran2 ？ jian4 li4 si1 yi4 ， jian4 wei1 shou4 ming4 ， jiu3 yao1 bu2 wang4 ping2 sheng1 zhi1 yan2 ， yi4 ke3 yi3 wei2 cheng2 ren2 yi3 。 ”
- zi3 wen4 gong1 shu1 wen2 zi3 yu2 gong1 ming2 jia3 yue1 ： “ xin4 hu1 ， fu1 zi3 bu4 yan2 ， bu2 xiao4 ， bu4 qu3 hu1 ？ ” gong1 ming2 jia3 dui4 yue1 ： “ yi3 gao4 zhe3 guo4 ye3 。 fu1 zi3 shi2 ran2 hou4 yan2 ， ren2 bu2 yan4 qi2 yan2 ； le4 ran2 hou4 xiao4 ， ren2 bu2 yan4 qi2 xiao4 ； yi4 ran2 hou4 qu3 ， ren2 bu2 yan4 qi2 qu3 。 ” zi3 yue1 ： “ qi2 ran2 ？ qi3 qi2 ran2 hu1 ？ ”
- zi3 yue1 ： “ zang1 wu3 zhong4 yi3 fang2 qiu2 wei4 hou4 yu2 lu3 ， sui1 yue1 bu2 yao4 jun1 ， wu2 bu2 xin4 ye3 。 ”
- zi3 yue1 ： “ jin4 wen2 gong1 jue2 er2 bu2 zheng4 ， qi2 huan2 gong1 zheng4 er2 bu4 jue2 。 ”
- zi3 lu4 yue1 ： “ huan2 gong1 sha1 gong1 zi3 jiu1 ， zhao4 hu1 si3 zhi1 ， guan3 zhong4 bu4 si3 ， yue1 wei4 ren2 hu1 ？ ” zi3 yue1 ： “ huan2 gong1 jiu3 he2 zhu1 hou2 bu4 yi3 bing1 che1 ， guan3 zhong4 zhi1 li4 ye3 。 ru2 qi2 ren2 ， ru2 qi2 ren2 ！ ”
- zi3 gong4 yue1 ： “ guan3 zhong4 fei1 ren2 zhe3 yu3 ？ huan2 gong1 sha1 gong1 zi3 jiu1 ， bu4 neng2 si3 ， you4 xiang1 zhi1 。 ” zi3 yue1 ： “ guan3 zhong4 xiang1 huan2 gong1 ba4 zhu1 hou2 ， yi4 kuang1 tian1 xia4 ， min2 dao4 yu2 jin1 shou4 qi2 ci4 。 wei1 guan3 zhong4 ， wu2 qi2 bei4 fa1 zuo3 ren4 yi3 。 qi3 ruo4 pi3 fu1 pi3 fu4 zhi1 wei4 liang4 ye3 ， zi4 jing1 yu2 gou1 du2 er2 mo4 zhi1 zhi1 ye3 。 ”
- gong1 shu1 wen2 zi3 zhi1 chen2 da4 fu1 zhuan4 yu3 wen2 zi3 tong2 sheng1 zhu1 gong1 ， zi3 wen2 zhi1 , yue1 ： “ ke3 yi3 wei2 ‘ wen2 ’ yi3 。 ”
- zi3 yan2 wei4 ling2 gong1 zhi1 wu2 dao4 ye3 ， kang1 zi3 yue1 ： “ fu1 ru2 shi4 ， xi1 er2 bu2 sang4 ？ ” kong3 zi3 yue1 ： “ zhong4 shu1 yu3 zhi4 bin1 ke4 ， zhu4 tuo2 zhi4 zong1 miao4 ， wang2 sun1 jia3 zhi4 jun1 lü3 ， fu1 ru2 shi4 ， xi1 qi2 sang4 ？ ”
- zi3 yue1 ： “ qi2 yan2 zhi1 bu2 zuo4 ， ze2 wei4 zhi1 ye3 nan2 。 ”
- chen2 cheng2 zi3 shi4 jian3 gong1 ， kong3 zi3 mu4 yu4 er2 chao2 ， gao4 yu2 ai1 gong1 yue1 ： “ chen2 heng2 shi4 qi2 jun1 ， qing3 tao3 zhi1 。 ” gong1 yue1 ： “ gao4 fu1 san1 zi3 。 ” , kong3 zi3 yue1 ： “ yi3 wu2 cong2 da4 fu1 zhi1 hou4 ， bu4 gan3 bu2 gao4 ye3 ， jun1 yue1 ‘ gao4 fu1 san1 zi3 ’ zhe3 ！ ” zhi1 san1 zi3 gao4 ， bu4 ke3 。 kong3 zi3 yue1 ： “ yi3 wu2 cong2 dai4 fu0 zhi1 hou4 ， bu4 gan3 bu2 gao4 ye3 。 ”
- zi3 lu4 wen4 shi4 jun1 ， zi3 yue1 ： “ wu4 qi1 ye3 ， er2 fan4 zhi1 。 ”
- zi3 yue1 ： “ jun1 zi3 shang4 da2 ， xiao3 ren2 xia4 da2 。 ”
- zi3 yue1 ： “ gu3 zhi1 xue2 zhe3 wei4 ji3 ， jin1 zhi1 xue2 zhe3 wei4 ren2 。 ”
- qu2 bo2 yu4 shi3 ren2 yu2 kong3 zi3 ， kong3 zi3 yu3 zhi1 zuo4 er2 wen4 yan1 ， yue1 ： “ fu1 zi3 he2 wei4 ？ ” dui4 yue1 ： “ fu1 zi3 yu4 gua3 qi2 guo4 er2 wei4 neng2 ye3 。 ” shi3 zhe3 chu1 ， zi3 yue1 ： “ shi3 hu1 ！ shi3 hu1 ！ ”
- zi3 yue1 ： “ bu2 zai4 qi2 wei4 ， bu4 mou2 qi2 zheng4 。 ” ceng2 zi3 yue1 ： “ jun1 zi3 si1 bu4 chu1 qi2 wei4 。 ”
- zi3 yue1 ： “ jun1 zi3 chi3 qi2 yan2 er2 guo4 qi2 xing2 。 ”
- zi3 yue1 ： “ jun1 zi3 dao4 zhe3 san1 ， wo3 wu2 neng2 yan1 ： ren2 zhe3 bu4 you1 ， zhi1 zhe3 bu2 huo4 ， yong3 zhe3 bu2 ju4 。 ” zi3 gong4 yue1 ： “ fu1 zi3 zi4 dao4 ye3 。 ”
- zi3 gong4 fang1 ren2 ， zi3 yue1 ： “ ci4 ye3 xian2 hu1 zai1 ？ fu1 wo3 ze2 bu4 xia2 。 ”
- zi3 yue1 ： “ bu2 huan4 ren2 zhi1 bu4 ji3 zhi1 ， huan4 qi2 bu4 neng2 ye3 。 ”
- zi3 yue1 ： “ bu2 ni4 zha4 ， bu2 yi4 bu2 xin4 ， yi4 yi4 xian1 jue2 zhe3 ， shi4 xian2 hu1 ！ ”
- wei1 sheng1 mu3 wei4 kong3 zi3 yue1 ： “ qiu1 he2 wei4 shi4 qi1 qi1 zhe3 yu3 ？ wu2 nai3 wei4 ning4 hu1 ？ ” kong3 zi3 yue1 ： “ fei1 gan3 wei4 ning4 ye3 ， ji2 gu4 ye3 。 ”
- yue1 ： “ ji4 bu4 cheng1 qi2 li4 ， cheng1 qi2 de2 ye3 。 ”
- huo4 yue1 ： “ yi3 de2 bao4 yuan4 ， he2 ru2 ？ ” zi3 yue1 ： “ he2 yi3 bao4 de2 ？ yi3 zhi2 bao4 yuan4 ， yi3 de2 bao4 de2 。 ”
- zi3 yue1 ： “ mo4 wo3 zhi1 ye3 fu1 ！ ” zi3 gong4 yue1 ： “ he2 wei4 qi2 mo4 zhi1 zi3 ye3 ？ ” zi3 yue1 ： “ bu2 yuan4 tian1 ， bu4 you2 ren2 ， xia4 xue2 er2 shang4 da2 。 zhi1 wo3 zhe3 qi2 tian1 hu1 ！ ”
- gong1 bo2 liao2 shuo4 zi3 lu4 yu2 ji4 sun1 。 zi3 fu2 jing3 bo2 yi3 gao4 ， yue1 ： “ fu1 zi3 gu4 you3 huo4 zhi4 yu2 gong1 bo2 liao2 ， wu2 li4 you2 neng2 si4 zhu1 shi4 chao2 。 ” zi3 yue1 ： “ dao4 zhi1 jiang1 xing2 ye3 yu3 ， ming4 ye3 ； dao4 zhi1 jiang1 fei4 ye3 yu3 ， ming4 ye3 。 gong1 bo2 liao2 qi2 ru2 ming4 he2 ？ ”
- zi3 yue1 ： “ xian2 zhe3 pi4 shi4 ， qi2 ci4 pi4 di4 ， qi2 ci4 pi4 se4 ， qi2 ci4 pi4 yan2 。 ” zi3 yue1 ： “ zuo4 zhe3 qi1 ren2 yi3 。 ”
- zi3 lu4 su4 yu2 shi2 men2 ， chen2 men2 yue1 ： “ xi1 zi4 ？ ” zi3 lu4 yue1 ： “ zi4 kong3 shi4 。 ” yue1 ： “ shi4 zhi1 qi2 bu4 ke3 er2 wei4 zhi1 zhe3 yu3 ？ ”
- zi3 ji1 qing4 yu2 wei4 ， you3 he2 kui4 er2 guo4 kong3 shi4 zhi1 men2 zhe3 ， yue1 ： “ you3 xin1 zai1 ， ji1 qing4 hu1 ！ ” ji4 er2 yue1 ： “ bi3 zai1 ， keng1 keng1 hu1 ！ mo4 ji3 zhi1 ye3 ， si1 ji3 er2 yi3 yi3 。 shen1 ze2 li4 ， qian3 ze2 jie1 。 ” zi3 yue1 ： “ guo3 zai1 ！ mo4 zhi1 nan2 yi3 。 ”
- zi3 zhang1 yue1 ： “ 《 shu1 》 yun2 ， ‘ gao1 zong1 liang4 yin1 ， san1 nian2 bu4 yan2 。 ’ he2 wei4 ye3 ？ ” zi3 yue1 ： “ he2 bi4 gao1 zong1 ， gu3 zhi1 ren2 jie1 ran2 。 jun1 hong1 ， bai3 guan1 zong3 ji3 yi3 ting1 yu2 zhong3 zai3 san1 nian2 。 ”
- zi3 yue1 ： “ shang4 hao3 li3 ， ze2 min2 yi4 shi3 ye3 。 ”
- zi3 lu4 wen4 jun1 zi3 ， zi3 yue1 ： “ xiu1 ji3 yi3 jing4 。 ” yue1 ： “ ru2 si1 er2 yi3 hu1 ？ ” yue1 ： “ xiu1 ji3 yi3 an1 ren2 。 ” yue1 ： “ ru2 si1 er2 yi3 hu1 ？ ” yue1 ： “ xiu1 ji3 yi3 an1 bai3 xing4 。 xiu1 ji3 yi3 an1 bai3 xing4 ， yao2 、 shun4 qi2 you2 bing4 zhu1 ！ ”
- yuan2 rang3 yi2 si4 ， zi3 yue1 ： “ you4 er2 bu4 sun1 di4 ， chang2 er2 wu2 shu4 yan1 ， lao3 er2 bu4 si3 ， shi4 wei4 zei2 ！ ” yi3 zhang4 kou4 qi2 jing4 。
- que1 dang3 tong2 zi3 jiang1 ming4 ， huo4 wen4 zhi1 yue1 ： “ yi4 zhe3 yu3 ？ ” zi3 yue1 ： “ wu2 jian4 qi2 ju1 yu2 wei4 ye3 ， jian4 qi2 yu3 xian1 sheng1 bing4 xing2 ye3 。 fei1 qiu2 yi4 zhe3 ye3 ， yu4 su4 cheng2 zhe3 ye3 。 ”

## 注释

## 译文

## 赏析
