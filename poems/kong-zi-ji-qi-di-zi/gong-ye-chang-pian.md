---
id: kong-zi-ji-qi-di-zi-gong-ye-chang-pian
title: 公冶长篇
titlePinyin: gong1 ye3 chang2 pian1
titleSlug: gong-ye-chang-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 子谓公冶长：“可妻也，虽在缧绁之中，非其罪也！”以其子妻之。
- 子谓南容：“邦有道不废；邦无道免于刑戮。”以其兄之子妻之。
- 子谓子贱：“君子哉若人！鲁无君子者，斯焉取斯？”
- 子贡问曰：“赐也何如？”子曰：“女器也。”曰：“何器也？”曰：“瑚琏也。”
- 或曰：“雍也仁而不佞。”子曰：“焉用佞？御人以口给，屡憎于人。不知其仁，焉用佞？”
- 子使漆雕开仕，对曰：“吾斯之未能信。”子说。
- 子曰：“道不行，乘桴浮于海，从我者其由与？”子路闻之喜，子曰：“由也好勇过我，无所取材。”
- 孟武伯问：“子路仁乎？”子曰：“不知也。”又问，子曰：“由也，千乘之国，可使治其赋也，不知其仁也。”“求也何如？”子曰：“求也，千室之邑、百乘之家，可使为之宰也，不知其仁也。”“赤也何如？”子曰：“赤也，束带立于朝，可使与宾客言也，不知其仁也。”
- 子谓子贡曰：“女与回也孰愈？”对曰：“赐也何敢望回？回也闻一以知十，赐也闻一以知二。”子曰：“弗如也，吾与女弗如也！”
- 宰予昼寝，子曰：“朽木不可雕也，粪土之墙不可杇也，于予与何诛？”子曰：“始吾于人也，听其言而信其行；今吾于人也，听其言而观其行。于予与改是。”
- 子曰：“吾未见刚者。”或对曰：“申枨。”子曰：“枨也欲，焉得刚。”
- 子贡曰：“我不欲人之加诸我也，吾亦欲无加诸人。”子曰：“赐也，非尔所及也。”
- 子贡曰：“夫子之文章，可得而闻也；夫子之言性与天道，不可得而闻也。”
- 子路有闻，未之能行，唯恐有闻。
- 子贡问曰：“孔文子何以谓之文也？”子曰：“敏而好学，不耻下问，是以谓之文也。”
- 子谓子产：“有君子之道四焉：其行己也恭，其事上也敬，其养民也惠，其使民也义。”
- 子曰：“晏平仲善与人交，久而敬之。”
- 子曰：“臧文仲居蔡，山节藻棁，何如其知也？”
- 子张问曰：“令尹子文三仕为令尹，无喜色，三已之无愠色，旧令尹之政必以告新令尹，何如？”子曰：“忠矣。”曰：“仁矣乎？”曰：“未知，焉得仁？”“崔子弑齐君，陈文子有马十乘，弃而违之。至于他邦，则曰：‘犹吾大夫崔子也。’违之。之一邦，则又曰：‘犹吾大夫崔子也。’违之，何如？”子曰：“清矣。”曰：“仁矣乎？”曰：“未知，焉得仁？”
- 季文子三思而后行，子闻之曰：“再斯可矣。”
- 子曰：“宁武子，邦有道则知，邦无道则愚。其知可及也，其愚不可及也。”
- 子在陈，曰：“归与！归与！吾党之小子狂简，斐然成章，不知所以裁之。”
- 子曰：“伯夷、叔齐不念旧恶，怨是用希。”
- 子曰：“孰谓微生高直？或乞醯焉，乞诸其邻而与之。”
- 子曰：“巧言、令色、足恭，左丘明耻之，丘亦耻之。匿怨而友其人，左丘明耻之，丘亦耻之。”
- 颜渊、季路侍，子曰：“盍各言尔志？”子路曰：“愿车马、衣轻裘与朋友共，敝之而无憾。”颜渊曰：“愿无伐善，无施劳。”子路曰：“愿闻子之志。”子曰：“老者安之，朋友信之，少者怀之。”
- 子曰：“已矣乎！吾未见能见其过而内自讼者也。”
- 子曰：“十室之邑，必有忠信如丘者焉，不如丘之好学也。”

## 拼音
- zi3 wei4 gong1 ye3 chang2 ： “ ke3 qi1 ye3 ， sui1 zai4 lei2 xie4 zhi1 zhong1 ， fei1 qi2 zui4 ye3 ！ ” yi3 qi2 zi3 qi1 zhi1 。
- zi3 wei4 nan2 rong2 ： “ bang1 you3 dao4 bu2 fei4 ； bang1 wu2 dao4 mian3 yu2 xing2 lu4 。 ” yi3 qi2 xiong1 zhi1 zi3 qi1 zhi1 。
- zi3 wei4 zi3 jian4 ： “ jun1 zi3 zai1 ruo4 ren2 ！ lu3 wu2 jun1 zi3 zhe3 ， si1 yan1 qu3 si1 ？ ”
- zi3 gong4 wen4 yue1 ： “ ci4 ye3 he2 ru2 ？ ” zi3 yue1 ： “ nü3 qi4 ye3 。 ” yue1 ： “ he2 qi4 ye3 ？ ” yue1 ： “ hu2 lian3 ye3 。 ”
- huo4 yue1 ： “ yong1 ye3 ren2 er2 bu2 ning4 。 ” zi3 yue1 ： “ yan1 yong4 ning4 ？ yu4 ren2 yi3 kou3 gei3 ， lü3 zeng1 yu2 ren2 。 bu4 zhi1 qi2 ren2 ， yan1 yong4 ning4 ？ ”
- zi3 shi3 qi1 diao1 kai1 shi4 ， dui4 yue1 ： “ wu2 si1 zhi1 wei4 neng2 xin4 。 ” zi3 shuo1 。
- zi3 yue1 ： “ dao4 bu4 xing2 ， cheng2 fu2 fu2 yu2 hai3 ， cong2 wo3 zhe3 qi2 you2 yu3 ？ ” zi3 lu4 wen2 zhi1 xi3 ， zi3 yue1 ： “ you2 ye3 hao3 yong3 guo4 wo3 ， wu2 suo3 qu3 cai2 。 ”
- meng4 wu3 bo2 wen4 ： “ zi3 lu4 ren2 hu1 ？ ” zi3 yue1 ： “ bu4 zhi1 ye3 。 ” you4 wen4 ， zi3 yue1 ： “ you2 ye3 ， qian1 cheng2 zhi1 guo2 ， ke3 shi3 zhi4 qi2 fu4 ye3 ， bu4 zhi1 qi2 ren2 ye3 。 ” “ qiu2 ye3 he2 ru2 ？ ” zi3 yue1 ： “ qiu2 ye3 ， qian1 shi4 zhi1 yi4 、 bai3 cheng2 zhi1 jia1 ， ke3 shi3 wei4 zhi1 zai3 ye3 ， bu4 zhi1 qi2 ren2 ye3 。 ” “ chi4 ye3 he2 ru2 ？ ” zi3 yue1 ： “ chi4 ye3 ， shu4 dai4 li4 yu2 chao2 ， ke3 shi3 yu3 bin1 ke4 yan2 ye3 ， bu4 zhi1 qi2 ren2 ye3 。 ”
- zi3 wei4 zi3 gong4 yue1 ： “ nü3 yu3 hui2 ye3 shu2 yu4 ？ ” dui4 yue1 ： “ ci4 ye3 he2 gan3 wang4 hui2 ？ hui2 ye3 wen2 yi1 yi3 zhi1 shi2 ， ci4 ye3 wen2 yi1 yi3 zhi1 er4 。 ” zi3 yue1 ： “ fu2 ru2 ye3 ， wu2 yu3 nü3 fu2 ru2 ye3 ！ ”
- zai3 yu3 zhou4 qin3 ， zi3 yue1 ： “ xiu3 mu4 bu4 ke3 diao1 ye3 ， fen4 tu3 zhi1 qiang2 bu4 ke3 wu1 ye3 ， yu2 yu3 yu3 he2 zhu1 ？ ” zi3 yue1 ： “ shi3 wu2 yu2 ren2 ye3 ， ting1 qi2 yan2 er2 xin4 qi2 xing2 ； jin1 wu2 yu2 ren2 ye3 ， ting1 qi2 yan2 er2 guan1 qi2 xing2 。 yu2 yu3 yu3 gai3 shi4 。 ”
- zi3 yue1 ： “ wu2 wei4 jian4 gang1 zhe3 。 ” huo4 dui4 yue1 ： “ shen1 cheng2 。 ” zi3 yue1 ： “ cheng2 ye3 yu4 ， yan1 de2 gang1 。 ”
- zi3 gong4 yue1 ： “ wo3 bu2 yu4 ren2 zhi1 jia1 zhu1 wo3 ye3 ， wu2 yi4 yu4 wu2 jia1 zhu1 ren2 。 ” zi3 yue1 ： “ ci4 ye3 ， fei1 er3 suo3 ji2 ye3 。 ”
- zi3 gong4 yue1 ： “ fu1 zi3 zhi1 wen2 zhang1 ， ke3 de2 er2 wen2 ye3 ； fu1 zi3 zhi1 yan2 xing4 yu3 tian1 dao4 ， bu4 ke3 de2 er2 wen2 ye3 。 ”
- zi3 lu4 you3 wen2 ， wei4 zhi1 neng2 xing2 ， wei2 kong3 you3 wen2 。
- zi3 gong4 wen4 yue1 ： “ kong3 wen2 zi3 he2 yi3 wei4 zhi1 wen2 ye3 ？ ” zi3 yue1 ： “ min3 er2 hao4 xue2 ， bu4 chi3 xia4 wen4 ， shi4 yi3 wei4 zhi1 wen2 ye3 。 ”
- zi3 wei4 zi3 chan3 ： “ you3 jun1 zi3 zhi1 dao4 si4 yan1 ： qi2 xing2 ji3 ye3 gong1 ， qi2 shi4 shang4 ye3 jing4 ， qi2 yang3 min2 ye3 hui4 ， qi2 shi3 min2 ye3 yi4 。 ”
- zi3 yue1 ： “ yan4 ping2 zhong4 shan4 yu3 ren2 jiao1 ， jiu3 er2 jing4 zhi1 。 ”
- zi3 yue1 ： “ zang1 wen2 zhong4 ju1 cai4 ， shan1 jie2 zao3 zhuo1 ， he2 ru2 qi2 zhi1 ye3 ？ ”
- zi3 zhang1 wen4 yue1 ： “ ling4 yin3 zi3 wen2 san1 shi4 wei4 ling4 yin3 ， wu2 xi3 se4 ， san1 yi3 zhi1 wu2 yun4 se4 ， jiu4 ling4 yin3 zhi1 zheng4 bi4 yi3 gao4 xin1 ling4 yin3 ， he2 ru2 ？ ” zi3 yue1 ： “ zhong1 yi3 。 ” yue1 ： “ ren2 yi3 hu1 ？ ” yue1 ： “ wei4 zhi1 ， yan1 de2 ren2 ？ ” “ cui1 zi3 shi4 qi2 jun1 ， chen2 wen2 zi3 you3 ma3 shi2 cheng2 ， qi4 er2 wei2 zhi1 。 zhi4 yu2 ta1 bang1 ， ze2 yue1 ： ‘ you2 wu2 dai4 fu0 cui1 zi3 ye3 。 ’ wei2 zhi1 。 zhi1 yi1 bang1 ， ze2 you4 yue1 ： ‘ you2 wu2 dai4 fu0 cui1 zi3 ye3 。 ’ wei2 zhi1 ， he2 ru2 ？ ” zi3 yue1 ： “ qing1 yi3 。 ” yue1 ： “ ren2 yi3 hu1 ？ ” yue1 ： “ wei4 zhi1 ， yan1 de2 ren2 ？ ”
- ji4 wen2 zi3 san1 si1 er2 hou4 xing2 ， zi3 wen2 zhi1 yue1 ： “ zai4 si1 ke3 yi3 。 ”
- zi3 yue1 ： “ ning2 wu3 zi3 ， bang1 you3 dao4 ze2 zhi1 ， bang1 wu2 dao4 ze2 yu2 。 qi2 zhi1 ke3 ji2 ye3 ， qi2 yu2 bu4 ke3 ji2 ye3 。 ”
- zi3 zai4 chen2 ， yue1 ： “ gui1 yu3 ！ gui1 yu3 ！ wu2 dang3 zhi1 xiao3 zi0 kuang2 jian3 ， fei3 ran2 cheng2 zhang1 ， bu4 zhi1 suo3 yi3 cai2 zhi1 。 ”
- zi3 yue1 ： “ bo2 yi2 、 shu1 qi2 bu2 nian4 jiu4 e4 ， yuan4 shi4 yong4 xi1 。 ”
- zi3 yue1 ： “ shu2 wei4 wei1 sheng1 gao1 zhi2 ？ huo4 qi3 xi1 yan1 ， qi3 zhu1 qi2 lin2 er2 yu3 zhi1 。 ”
- zi3 yue1 ： “ qiao3 yan2 、 ling4 se4 、 zu2 gong1 ， zuo3 qiu1 ming2 chi3 zhi1 ， qiu1 yi4 chi3 zhi1 。 ni4 yuan4 er2 you3 qi2 ren2 ， zuo3 qiu1 ming2 chi3 zhi1 ， qiu1 yi4 chi3 zhi1 。 ”
- yan2 yuan1 、 ji4 lu4 shi4 ， zi3 yue1 ： “ he2 ge4 yan2 er3 zhi4 ？ ” zi3 lu4 yue1 ： “ yuan4 che1 ma3 、 yi1 qing1 qiu2 yu3 peng2 you3 gong4 ， bi4 zhi1 er2 wu2 han4 。 ” yan2 yuan1 yue1 ： “ yuan4 wu2 fa2 shan4 ， wu2 shi1 lao2 。 ” zi3 lu4 yue1 ： “ yuan4 wen2 zi3 zhi1 zhi4 。 ” zi3 yue1 ： “ lao3 zhe3 an1 zhi1 ， peng2 you3 xin4 zhi1 ， shao3 zhe3 huai2 zhi1 。 ”
- zi3 yue1 ： “ yi3 yi3 hu1 ！ wu2 wei4 jian4 neng2 jian4 qi2 guo4 er2 nei4 zi4 song4 zhe3 ye3 。 ”
- zi3 yue1 ： “ shi2 shi4 zhi1 yi4 ， bi4 you3 zhong1 xin4 ru2 qiu1 zhe3 yan1 ， bu4 ru2 qiu1 zhi1 hao4 xue2 ye3 。 ”

## 注释

## 译文

## 赏析
