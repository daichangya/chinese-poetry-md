---
id: kong-zi-ji-qi-di-zi-shu-er-pian
title: 述而篇
titlePinyin: shu4 er2 pian1
titleSlug: shu-er-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 子曰：“述而不作，信而好古，窃比于我老彭。”
- 子曰：“默而识之，学而不厌，诲人不倦，何有于我哉？”
- 子曰：“德之不修，学之不讲，闻义不能徙，不善不能改，是吾忧也。”
- 子之燕居，申申如也，夭夭如也。
- 子曰：“甚矣吾衰也！久矣吾不复梦见周公。”
- 子曰：“志于道，据于德，依于仁，游于艺。”
- 子曰：“自行束修以上，吾未尝无诲焉。”
- 子曰：“不愤不启，不悱不发，举一隅不以三隅反，则不复也。”
- 子食于有丧者之侧，未尝饱也。
- 子于是日哭，则不歌。
- 子谓颜渊曰：“用之则行，舍之则藏，惟我与尔有是夫！”子路曰：“子行三军，则谁与？”子曰：“暴虎冯河，死而无悔者，吾不与也。必也临事而惧，好谋而成者也。”
- 子曰：“富而可求也，虽执鞭之士，吾亦为之。如不可求，从吾所好。”
- 子之所慎：齐，战，疾。
- 子在齐闻《韶》，三月不知肉味，曰：“不图为乐之至于斯也。”
- 冉有曰：“夫子为卫君乎？”子贡曰：“诺，吾将问之。”入，曰：“伯夷、叔齐何人也？”曰：“古之贤人也。”曰：“怨乎？”曰：“求仁而得仁，又何怨？”出，曰：“夫子不为也。”
- 子曰：“饭疏食饮水，曲肱而枕之，乐亦在其中矣。不义而富且贵，于我如浮云。”
- 子曰：“加我数年，五十以学《易》，可以无大过矣。”
- 子所雅言，《诗》、《书》、执礼，皆雅言也。
- 叶公问孔子于子路，子路不对。子曰：“女奚不曰：其为人也，发愤忘食，乐以忘忧，不知老之将至云尔。”
- 子曰：“我非生而知之者，好古，敏以求之者也。”
- 子不语怪、力、乱、神。
- 子曰：“三人行，必有我师焉。择其善者而从之，其不善者而改之。”
- 子曰：“天生德于予，桓魋其如予何？”
- 子曰：“二三子以我为隐乎？吾无隐乎尔！吾无行而不与二三子者，是丘也。”
- 子以四教：文，行，忠，信。
- 子曰：“圣人，吾不得而见之矣；得见君子者斯可矣。”子曰：“善人，吾不得而见之矣，得见有恒者斯可矣。亡而为有，虚而为盈，约而为泰，难乎有恒乎。”
- 子钓而不纲，弋不射宿。
- 子曰：“盖有不知而作之者，我无是也。多闻，择其善者而从之；多见而识之，知之次也。”
- 互乡难与言，童子见，门人惑。子曰：“与其进也，不与其退也，唯何甚？人洁己以进，与其洁也，不保其往也。”
- 子曰：“仁远乎哉？我欲仁，斯仁至矣。”
- 陈司败问：“昭公知礼乎？”孔子曰：“知礼。”孔子退，揖巫马期而进之，曰：“吾闻君子不党，君子亦党乎？君取于吴，为同姓，谓之吴孟子。君而知礼，孰不知礼？”巫马期以告，子曰：“丘也幸，苟有过，人必知之。”
- 子与人歌而善，必使反之，而后和之。
- 子曰：“文，莫吾犹人也。躬行君子，则吾未之有得。”
- 子曰：“若圣与仁，则吾岂敢？抑为之不厌，诲人不倦，则可谓云尔已矣。”公西华曰：“正唯弟子不能学也。”
- 子疾病，子路请祷。子曰：“有诸？”子路对曰：“有之。《诔》曰：‘祷尔于上下神祇。’”子曰：“丘之祷久矣。”
- 子曰：“奢则不孙，俭则固。与其不孙也，宁固。”
- 子曰：“君子坦荡荡，小人长戚戚。”
- 子温而厉，威而不猛，恭而安。

## 拼音
- zi3 yue1 ： “ shu4 er2 bu2 zuo4 ， xin4 er2 hao3 gu3 ， qie4 bi3 yu2 wo3 lao3 peng2 。 ”
- zi3 yue1 ： “ mo4 er2 shi2 zhi1 ， xue2 er2 bu2 yan4 ， hui4 ren2 bu2 juan4 ， he2 you3 yu2 wo3 zai1 ？ ”
- zi3 yue1 ： “ de2 zhi1 bu4 xiu1 ， xue2 zhi1 bu4 jiang3 ， wen2 yi4 bu4 neng2 xi3 ， bu2 shan4 bu4 neng2 gai3 ， shi4 wu2 you1 ye3 。 ”
- zi3 zhi1 yan4 ju1 ， shen1 shen1 ru2 ye3 ， yao1 yao1 ru2 ye3 。
- zi3 yue1 ： “ shen4 yi3 wu2 shuai1 ye3 ！ jiu3 yi3 wu2 bu2 fu4 meng4 jian4 zhou1 gong1 。 ”
- zi3 yue1 ： “ zhi4 yu2 dao4 ， ju4 yu2 de2 ， yi1 yu2 ren2 ， you2 yu2 yi4 。 ”
- zi3 yue1 ： “ zi4 xing2 shu4 xiu1 yi3 shang4 ， wu2 wei4 chang2 wu2 hui4 yan1 。 ”
- zi3 yue1 ： “ bu2 fen4 bu4 qi3 ， bu4 fei3 bu4 fa1 ， ju3 yi4 yu2 bu4 yi3 san1 yu2 fan3 ， ze2 bu2 fu4 ye3 。 ”
- zi3 shi2 yu2 you3 sang4 zhe3 zhi1 ce4 ， wei4 chang2 bao3 ye3 。
- zi3 yu2 shi4 ri4 ku1 ， ze2 bu4 ge1 。
- zi3 wei4 yan2 yuan1 yue1 ： “ yong4 zhi1 ze2 xing2 ， she4 zhi1 ze2 cang2 ， wei2 wo3 yu3 er3 you3 shi4 fu1 ！ ” zi3 lu4 yue1 ： “ zi3 xing2 san1 jun1 ， ze2 shui2 yu3 ？ ” zi3 yue1 ： “ bao4 hu3 ping2 he2 ， si3 er2 wu2 hui3 zhe3 ， wu2 bu4 yu3 ye3 。 bi4 ye3 lin2 shi4 er2 ju4 ， hao3 mou2 er2 cheng2 zhe3 ye3 。 ”
- zi3 yue1 ： “ fu4 er2 ke3 qiu2 ye3 ， sui1 zhi2 bian1 zhi1 shi4 ， wu2 yi4 wei4 zhi1 。 ru2 bu4 ke3 qiu2 ， cong2 wu2 suo3 hao3 。 ”
- zi3 zhi1 suo3 shen4 ： qi2 ， zhan4 ， ji2 。
- zi3 zai4 qi2 wen2 《 shao2 》 ， san1 yue4 bu4 zhi1 rou4 wei4 ， yue1 ： “ bu4 tu2 wei4 le4 zhi1 zhi4 yu2 si1 ye3 。 ”
- ran3 you3 yue1 ： “ fu1 zi3 wei4 wei4 jun1 hu1 ？ ” zi3 gong4 yue1 ： “ nuo4 ， wu2 jiang1 wen4 zhi1 。 ” ru4 ， yue1 ： “ bo2 yi2 、 shu1 qi2 he2 ren2 ye3 ？ ” yue1 ： “ gu3 zhi1 xian2 ren2 ye3 。 ” yue1 ： “ yuan4 hu1 ？ ” yue1 ： “ qiu2 ren2 er2 de2 ren2 ， you4 he2 yuan4 ？ ” chu1 ， yue1 ： “ fu1 zi3 bu2 wei4 ye3 。 ”
- zi3 yue1 ： “ fan4 shu1 shi2 yin3 shui3 ， qu1 gong1 er2 zhen3 zhi1 ， le4 yi4 zai4 qi2 zhong1 yi3 。 bu2 yi4 er2 fu4 qie3 gui4 ， yu2 wo3 ru2 fu2 yun2 。 ”
- zi3 yue1 ： “ jia1 wo3 shu4 nian2 ， wu3 shi2 yi3 xue2 《 yi4 》 ， ke3 yi3 wu2 da4 guo4 yi3 。 ”
- zi3 suo3 ya3 yan2 ， 《 shi1 》 、 《 shu1 》 、 zhi2 li3 ， jie1 ya3 yan2 ye3 。
- ye4 gong1 wen4 kong3 zi3 yu2 zi3 lu4 ， zi3 lu4 bu2 dui4 。 zi3 yue1 ： “ nü3 xi1 bu4 yue1 ： qi2 wei4 ren2 ye3 ， fa1 fen4 wang4 shi2 ， le4 yi3 wang4 you1 ， bu4 zhi1 lao3 zhi1 jiang1 zhi4 yun2 er3 。 ”
- zi3 yue1 ： “ wo3 fei1 sheng1 er2 zhi1 zhi1 zhe3 ， hao3 gu3 ， min3 yi3 qiu2 zhi1 zhe3 ye3 。 ”
- zi3 bu4 yu3 guai4 、 li4 、 luan4 、 shen2 。
- zi3 yue1 ： “ san1 ren2 xing2 ， bi4 you3 wo3 shi1 yan1 。 ze2 qi2 shan4 zhe3 er2 cong2 zhi1 ， qi2 bu2 shan4 zhe3 er2 gai3 zhi1 。 ”
- zi3 yue1 ： “ tian1 sheng1 de2 yu2 yu3 ， huan2 tui2 qi2 ru2 yu3 he2 ？ ”
- zi3 yue1 ： “ er4 san1 zi3 yi3 wo3 wei4 yin3 hu1 ？ wu2 wu2 yin3 hu1 er3 ！ wu2 wu2 xing2 er2 bu4 yu3 er4 san1 zi3 zhe3 ， shi4 qiu1 ye3 。 ”
- zi3 yi3 si4 jiao4 ： wen2 ， xing2 ， zhong1 ， xin4 。
- zi3 yue1 ： “ sheng4 ren2 ， wu2 bu4 de2 er2 jian4 zhi1 yi3 ； de2 jian4 jun1 zi3 zhe3 si1 ke3 yi3 。 ” zi3 yue1 ： “ shan4 ren2 ， wu2 bu4 de2 er2 jian4 zhi1 yi3 ， de2 jian4 you3 heng2 zhe3 si1 ke3 yi3 。 wang2 er2 wei4 you3 ， xu1 er2 wei4 ying2 ， yue1 er2 wei4 tai4 ， nan2 hu1 you3 heng2 hu1 。 ”
- zi3 diao4 er2 bu4 gang1 ， yi4 bu2 she4 su4 。
- zi3 yue1 ： “ gai4 you3 bu4 zhi1 er2 zuo4 zhi1 zhe3 ， wo3 wu2 shi4 ye3 。 duo1 wen2 ， ze2 qi2 shan4 zhe3 er2 cong2 zhi1 ； duo1 jian4 er2 shi2 zhi1 ， zhi1 zhi1 ci4 ye3 。 ”
- hu4 xiang1 nan2 yu3 yan2 ， tong2 zi3 jian4 ， men2 ren2 huo4 。 zi3 yue1 ： “ yu3 qi2 jin4 ye3 ， bu4 yu3 qi2 tui4 ye3 ， wei2 he2 shen4 ？ ren2 jie2 ji3 yi3 jin4 ， yu3 qi2 jie2 ye3 ， bu4 bao3 qi2 wang3 ye3 。 ”
- zi3 yue1 ： “ ren2 yuan3 hu1 zai1 ？ wo3 yu4 ren2 ， si1 ren2 zhi4 yi3 。 ”
- chen2 si1 bai4 wen4 ： “ zhao1 gong1 zhi1 li3 hu1 ？ ” kong3 zi3 yue1 ： “ zhi1 li3 。 ” kong3 zi3 tui4 ， yi1 wu1 ma3 qi1 er2 jin4 zhi1 ， yue1 ： “ wu2 wen2 jun1 zi3 bu4 dang3 ， jun1 zi3 yi4 dang3 hu1 ？ jun1 qu3 yu2 wu2 ， wei4 tong2 xing4 ， wei4 zhi1 wu2 meng4 zi3 。 jun1 er2 zhi1 li3 ， shu2 bu4 zhi1 li3 ？ ” wu1 ma3 qi1 yi3 gao4 ， zi3 yue1 ： “ qiu1 ye3 xing4 ， gou3 you3 guo4 ， ren2 bi4 zhi1 zhi1 。 ”
- zi3 yu3 ren2 ge1 er2 shan4 ， bi4 shi3 fan3 zhi1 ， er2 hou4 he2 zhi1 。
- zi3 yue1 ： “ wen2 ， mo4 wu2 you2 ren2 ye3 。 gong1 xing2 jun1 zi3 ， ze2 wu2 wei4 zhi1 you3 de2 。 ”
- zi3 yue1 ： “ ruo4 sheng4 yu3 ren2 ， ze2 wu2 qi3 gan3 ？ yi4 wei4 zhi1 bu2 yan4 ， hui4 ren2 bu2 juan4 ， ze2 ke3 wei4 yun2 er3 yi3 yi3 。 ” gong1 xi1 hua2 yue1 ： “ zheng4 wei2 di4 zi3 bu4 neng2 xue2 ye3 。 ”
- zi3 ji2 bing4 ， zi3 lu4 qing3 dao3 。 zi3 yue1 ： “ you3 zhu1 ？ ” zi3 lu4 dui4 yue1 ： “ you3 zhi1 。 《 lei3 》 yue1 ： ‘ dao3 er3 yu2 shang4 xia4 shen2 qi2 。 ’ ” zi3 yue1 ： “ qiu1 zhi1 dao3 jiu3 yi3 。 ”
- zi3 yue1 ： “ she1 ze2 bu4 sun1 ， jian3 ze2 gu4 。 yu3 qi2 bu4 sun1 ye3 ， ning2 gu4 。 ”
- zi3 yue1 ： “ jun1 zi3 tan3 dang4 dang4 ， xiao3 ren2 chang2 qi1 qi1 。 ”
- zi3 wen1 er2 li4 ， wei1 er2 bu4 meng3 ， gong1 er2 an1 。

## 注释

## 译文

## 赏析
