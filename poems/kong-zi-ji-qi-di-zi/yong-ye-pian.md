---
id: kong-zi-ji-qi-di-zi-yong-ye-pian
title: 雍也篇
titlePinyin: yong1 ye3 pian1
titleSlug: yong-ye-pian
author: 孔子及其弟子
authorPinyin: kong3 zi3 ji2 qi2 di4 zi3
authorSlug: kong-zi-ji-qi-di-zi
dynasty: 春秋
dynastyPinyin: chun1 qiu1
dynastySlug: chun-qiu
tags:
  - 蒙学
  - 论语
---
## 正文
- 子曰：“雍也可使南面。”
- 仲弓问子桑伯子，子曰：“可也简。”仲弓曰：“居敬而行简，以临其民，不亦可乎？居简而行简，无乃大简乎？”子曰：“雍之言然。”
- 哀公问：“弟子孰为好学？”孔子对曰：“有颜回者好学，不迁怒，不贰过，不幸短命死矣，今也则亡，未闻好学者也。”
- 子华使于齐，冉子为其母请粟，子曰：“与之釜。”请益，曰：“与之庾。”冉子与之粟五秉。子曰：“赤之适齐也，乘肥马，衣轻裘。吾闻之也，君子周急不继富。”
- 原思为之宰，与之粟九百，辞。子曰：“毋，以与尔邻里乡党乎！”
- 子谓仲弓曰：“犁牛之子骍且角，虽欲勿用，山川其舍诸？”
- 子曰：“回也，其心三月不违仁，其余则日月至焉而已矣。”
- 季康子问：“仲由可使从政也与？”子曰：“由也果，于从政乎何有？”曰：“赐也可使从政也与？”曰：“赐也达，于从政乎何有？”曰：“求也可使从政也与？”曰：“求也艺，于从政乎何有？”
- 季氏使闵子骞为费宰，闵子骞曰：“善为我辞焉。如有复我者，则吾必在汶上矣。”
- 伯牛有疾，子问之，自牖执其手，曰：“亡之，命矣夫！斯人也而有斯疾也！斯人也而有斯疾也！”
- 子曰：“贤哉回也！一箪食，一瓢饮，在陋巷，人不堪其忧，回也不改其乐。贤哉，回也！”
- 冉求曰：“非不说子之道，力不足也。”子曰：“力不足者，中道而废，今女画。”
- 子谓子夏曰：“女为君子儒，无为小人儒。”
- 子游为武城宰，子曰：“女得人焉尔乎？”曰：“有澹台灭明者，行不由径，非公事，未尝至于偃之室也。”
- 子曰：“孟之反不伐，奔而殿，将入门，策其马曰：‘非敢后也，马不进也。’”
- 子曰：“不有祝𬶍之佞，而有宋朝之美，难乎免于今之世矣。”
- 子曰：“谁能出不由户？何莫由斯道也？”
- 子曰：“质胜文则野，文胜质则史。文质彬彬，然后君子。”
- 子曰：“人之生也直，罔之生也幸而免。”
- 子曰：“知之者不如好之者；好之者不如乐之者。”
- 子曰：“中人以上，可以语上也；中人以下，不可以语上也。”
- 樊迟问知，子曰：“务民之义，敬鬼神而远之，可谓知矣。”问仁，曰：“仁者先难而后获，可谓仁矣。”
- 子曰：“知者乐水，仁者乐山。知者动，仁者静。知者乐，仁者寿。”
- 子曰：“齐一变至于鲁，鲁一变至于道。”
- 子曰：“觚不觚，觚哉！觚哉！”
- 宰我问曰：“仁者，虽告之曰：‘井有仁焉。’其从之也？”子曰：“何为其然也？君子可逝也，不可陷也；可欺也，不可罔也。”
- 子曰：“君子博学于文，约之以礼，亦可以弗畔矣夫。”
- 子见南子，子路不说，夫子矢之曰：“予所否者，天厌之！天厌之！”
- 子曰：“中庸之为德也，其至矣乎！民鲜久矣。”
- 子贡曰：“如有博施于民而能济众，何如？可谓仁乎？”子曰：“何事于仁，必也圣乎！尧、舜其犹病诸！夫仁者，己欲立而立人，己欲达而达人。能近取譬，可谓仁之方也已。”

## 拼音
- zi3 yue1 ： “ yong1 ye3 ke3 shi3 nan2 mian4 。 ”
- zhong4 gong1 wen4 zi3 sang1 bai3 zi0 ， zi3 yue1 ： “ ke3 ye3 jian3 。 ” zhong4 gong1 yue1 ： “ ju1 jing4 er2 xing2 jian3 ， yi3 lin2 qi2 min2 ， bu2 yi4 ke3 hu1 ？ ju1 jian3 er2 xing2 jian3 ， wu2 nai3 da4 jian3 hu1 ？ ” zi3 yue1 ： “ yong1 zhi1 yan2 ran2 。 ”
- ai1 gong1 wen4 ： “ di4 zi3 shu2 wei4 hao4 xue2 ？ ” kong3 zi3 dui4 yue1 ： “ you3 yan2 hui2 zhe3 hao4 xue2 ， bu4 qian1 nu4 ， bu2 er4 guo4 ， bu2 xing4 duan3 ming4 si3 yi3 ， jin1 ye3 ze2 wang2 ， wei4 wen2 hao4 xue2 zhe3 ye3 。 ”
- zi3 hua2 shi3 yu2 qi2 ， ran3 zi3 wei4 qi2 mu3 qing3 su4 ， zi3 yue1 ： “ yu3 zhi1 fu3 。 ” qing3 yi4 ， yue1 ： “ yu3 zhi1 yu3 。 ” ran3 zi3 yu3 zhi1 su4 wu3 bing3 。 zi3 yue1 ： “ chi4 zhi1 shi4 qi2 ye3 ， cheng2 fei2 ma3 ， yi1 qing1 qiu2 。 wu2 wen2 zhi1 ye3 ， jun1 zi3 zhou1 ji2 bu2 ji4 fu4 。 ”
- yuan2 si1 wei4 zhi1 zai3 ， yu3 zhi1 su4 jiu3 bai3 ， ci2 。 zi3 yue1 ： “ wu2 ， yi3 yu3 er3 lin2 li3 xiang1 dang3 hu1 ！ ”
- zi3 wei4 zhong4 gong1 yue1 ： “ li2 niu2 zhi1 zi3 xing1 qie3 jiao3 ， sui1 yu4 wu4 yong4 ， shan1 chuan1 qi2 she4 zhu1 ？ ”
- zi3 yue1 ： “ hui2 ye3 ， qi2 xin1 san1 yue4 bu4 wei2 ren2 ， qi2 yu2 ze2 ri4 yue4 zhi4 yan1 er2 yi3 yi3 。 ”
- ji4 kang1 zi3 wen4 ： “ zhong4 you2 ke3 shi3 cong2 zheng4 ye3 yu3 ？ ” zi3 yue1 ： “ you2 ye3 guo3 ， yu2 cong2 zheng4 hu1 he2 you3 ？ ” yue1 ： “ ci4 ye3 ke3 shi3 cong2 zheng4 ye3 yu3 ？ ” yue1 ： “ ci4 ye3 da2 ， yu2 cong2 zheng4 hu1 he2 you3 ？ ” yue1 ： “ qiu2 ye3 ke3 shi3 cong2 zheng4 ye3 yu3 ？ ” yue1 ： “ qiu2 ye3 yi4 ， yu2 cong2 zheng4 hu1 he2 you3 ？ ”
- ji4 shi4 shi3 min3 zi3 qian1 wei4 fei4 zai3 ， min3 zi3 qian1 yue1 ： “ shan4 wei4 wo3 ci2 yan1 。 ru2 you3 fu4 wo3 zhe3 ， ze2 wu2 bi4 zai4 wen4 shang4 yi3 。 ”
- bo2 niu2 you3 ji2 ， zi3 wen4 zhi1 ， zi4 you3 zhi2 qi2 shou3 ， yue1 ： “ wang2 zhi1 ， ming4 yi3 fu1 ！ si1 ren2 ye3 er2 you3 si1 ji2 ye3 ！ si1 ren2 ye3 er2 you3 si1 ji2 ye3 ！ ”
- zi3 yue1 ： “ xian2 zai1 hui2 ye3 ！ yi4 dan1 shi2 ， yi4 piao2 yin3 ， zai4 lou4 xiang4 ， ren2 bu4 kan1 qi2 you1 ， hui2 ye3 bu4 gai3 qi2 le4 。 xian2 zai1 ， hui2 ye3 ！ ”
- ran3 qiu2 yue1 ： “ fei1 bu4 shuo1 zi3 zhi1 dao4 ， li4 bu4 zu2 ye3 。 ” zi3 yue1 ： “ li4 bu4 zu2 zhe3 ， zhong1 dao4 er2 fei4 ， jin1 nü3 hua4 。 ”
- zi3 wei4 zi3 xia4 yue1 ： “ nü3 wei4 jun1 zi3 ru2 ， wu2 wei2 xiao3 ren2 ru2 。 ”
- zi3 you2 wei4 wu3 cheng2 zai3 ， zi3 yue1 ： “ nü3 de2 ren2 yan1 er3 hu1 ？ ” yue1 ： “ you3 dan4 tai2 mie4 ming2 zhe3 ， xing2 bu4 you2 jing4 ， fei1 gong1 shi4 ， wei4 chang2 zhi4 yu2 yan3 zhi1 shi4 ye3 。 ”
- zi3 yue1 ： “ meng4 zhi1 fan3 bu4 fa2 ， ben1 er2 dian4 ， jiang1 ru4 men2 ， ce4 qi2 ma3 yue1 ： ‘ fei1 gan3 hou4 ye3 ， ma3 bu2 jin4 ye3 。 ’ ”
- zi3 yue1 ： “ bu4 you3 zhu4 tuo2 zhi1 ning4 ， er2 you3 song4 chao2 zhi1 mei3 ， nan2 hu1 mian3 yu2 jin1 zhi1 shi4 yi3 。 ”
- zi3 yue1 ： “ shui2 neng2 chu1 bu4 you2 hu4 ？ he2 mo4 you2 si1 dao4 ye3 ？ ”
- zi3 yue1 ： “ zhi4 sheng4 wen2 ze2 ye3 ， wen2 sheng4 zhi4 ze2 shi3 。 wen2 zhi4 bin1 bin1 ， ran2 hou4 jun1 zi3 。 ”
- zi3 yue1 ： “ ren2 zhi1 sheng1 ye3 zhi2 ， wang3 zhi1 sheng1 ye3 xing4 er2 mian3 。 ”
- zi3 yue1 ： “ zhi1 zhi1 zhe3 bu4 ru2 hao3 zhi1 zhe3 ； hao3 zhi1 zhe3 bu4 ru2 le4 zhi1 zhe3 。 ”
- zi3 yue1 ： “ zhong1 ren2 yi3 shang4 ， ke3 yi3 yu3 shang4 ye3 ； zhong1 ren2 yi3 xia4 ， bu4 ke3 yi3 yu3 shang4 ye3 。 ”
- fan2 chi2 wen4 zhi1 ， zi3 yue1 ： “ wu4 min2 zhi1 yi4 ， jing4 gui3 shen2 er2 yuan3 zhi1 ， ke3 wei4 zhi1 yi3 。 ” wen4 ren2 ， yue1 ： “ ren2 zhe3 xian1 nan2 er2 hou4 huo4 ， ke3 wei4 ren2 yi3 。 ”
- zi3 yue1 ： “ zhi1 zhe3 le4 shui3 ， ren2 zhe3 le4 shan1 。 zhi1 zhe3 dong4 ， ren2 zhe3 jing4 。 zhi1 zhe3 le4 ， ren2 zhe3 shou4 。 ”
- zi3 yue1 ： “ qi2 yi2 bian4 zhi4 yu2 lu3 ， lu3 yi2 bian4 zhi4 yu2 dao4 。 ”
- zi3 yue1 ： “ gu1 bu0 gu1 ， gu1 zai1 ！ gu1 zai1 ！ ”
- zai3 wo3 wen4 yue1 ： “ ren2 zhe3 ， sui1 gao4 zhi1 yue1 ： ‘ jing3 you3 ren2 yan1 。 ’ qi2 cong2 zhi1 ye3 ？ ” zi3 yue1 ： “ he2 wei4 qi2 ran2 ye3 ？ jun1 zi3 ke3 shi4 ye3 ， bu4 ke3 xian4 ye3 ； ke3 qi1 ye3 ， bu4 ke3 wang3 ye3 。 ”
- zi3 yue1 ： “ jun1 zi3 bo2 xue2 yu2 wen2 ， yue1 zhi1 yi3 li3 ， yi4 ke3 yi3 fu2 pan4 yi3 fu1 。 ”
- zi3 jian4 nan2 zi3 ， zi3 lu4 bu4 shuo1 ， fu1 zi3 shi3 zhi1 yue1 ： “ yu3 suo3 fou3 zhe3 ， tian1 yan4 zhi1 ！ tian1 yan4 zhi1 ！ ”
- zi3 yue1 ： “ zhong1 yong1 zhi1 wei4 de2 ye3 ， qi2 zhi4 yi3 hu1 ！ min2 xian1 jiu3 yi3 。 ”
- zi3 gong4 yue1 ： “ ru2 you3 bo2 shi1 yu2 min2 er2 neng2 ji4 zhong4 ， he2 ru2 ？ ke3 wei4 ren2 hu1 ？ ” zi3 yue1 ： “ he2 shi4 yu2 ren2 ， bi4 ye3 sheng4 hu1 ！ yao2 、 shun4 qi2 you2 bing4 zhu1 ！ fu1 ren2 zhe3 ， ji3 yu4 li4 er2 li4 ren2 ， ji3 yu4 da2 er2 da2 ren2 。 neng2 jin4 qu3 pi4 ， ke3 wei4 ren2 zhi1 fang1 ye3 yi3 。 ”

## 注释

## 译文

## 赏析
