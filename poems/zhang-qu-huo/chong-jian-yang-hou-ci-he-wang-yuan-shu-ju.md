---
id: zhang-qu-huo-chong-jian-yang-hou-ci-he-wang-yuan-shu-ju
title: 重建羊侯祠和王原叔句
titlePinyin: chong2 jian4 yang2 hou2 ci2 he2 wang2 yuan2 shu1 ju4
titleSlug: chong-jian-yang-hou-ci-he-wang-yuan-shu-ju
author: 张去惑
authorPinyin: zhang1 qu4 huo4
authorSlug: zhang-qu-huo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉江千里清溶溶，惟此南夏奠其中。
- 因山为城峙险固，一国形胜何高雄。
- 嶷然巨首名曰岘，回压面势尊且崇。
- 东扼迅流疑引翼，西峙群阜如盘龙。
- 嵚巇峻拔不可拟，绝岸万丈凌长空。
- 下阚澄潭迥无际，旁睨比屋几可封。
- 天意造物岂虚设，控蛮镇楚舒隆隆。
- 自昔登憩且非一，此山振动惟羊公。
- 有志平吴运秘略，竭心卫晋推元功。
- 绥怀远迩人所服，开垦田畴时以丰。
- 慨然置酒适清旷，中郎幕府贤而通。
- 语公令望高四海，当与斯山永无穷。
- 自是绵绵岁历久，阅碑堕泪存遗踪。
- 亭祠浸坏讵可究，山归民籍木以童。
- 前知兴衰故有日，览者叹息追无从。
- 龙图王公守兹土，修举废坠诘初终。
- 感物思人但长息，剡章疾置闻四聪。
- 圣宸动色可其请，兹山复兴气象融。
- 耽耽大厦揭亭宇，肃肃真像严祠宫。
- 遂使灵光享血食，禁樵复祀资恪恭。
- 大抵有功及民物，盛德期兴天地充。
- 今之视古皆一致，休哉千载怀清风。

## 拼音
- han4 jiang1 qian1 li3 qing1 rong2 rong2 ， wei2 ci3 nan2 xia4 dian4 qi2 zhong1 。
- yin1 shan1 wei4 cheng2 zhi4 xian3 gu4 ， yi4 guo2 xing2 sheng4 he2 gao1 xiong2 。
- yi2 ran2 ju4 shou3 ming2 yue1 xian4 ， hui2 ya1 mian4 shi4 zun1 qie3 chong2 。
- dong1 e4 xun4 liu2 yi2 yin3 yi4 ， xi1 zhi4 qun2 fu4 ru2 pan2 long2 。
- qin1 xi1 jun4 ba2 bu4 ke3 ni3 ， jue2 an4 wan4 zhang4 ling2 chang2 kong1 。
- xia4 kan4 cheng2 tan2 jiong3 wu2 ji4 ， pang2 ni4 bi3 wu1 ji3 ke3 feng1 。
- tian1 yi4 zao4 wu4 qi3 xu1 she4 ， kong4 man2 zhen4 chu3 shu1 long2 long2 。
- zi4 xi1 deng1 qi4 qie3 fei1 yi1 ， ci3 shan1 zhen4 dong4 wei2 yang2 gong1 。
- you3 zhi4 ping2 wu2 yun4 mi4 lüe4 ， jie2 xin1 wei4 jin4 tui1 yuan2 gong1 。
- sui2 huai2 yuan3 er3 ren2 suo3 fu2 ， kai1 ken3 tian2 chou2 shi2 yi3 feng1 。
- kai3 ran2 zhi4 jiu3 shi4 qing1 kuang4 ， zhong1 lang2 mu4 fu3 xian2 er2 tong1 。
- yu3 gong1 ling4 wang4 gao1 si4 hai3 ， dang1 yu3 si1 shan1 yong3 wu2 qiong2 。
- zi4 shi4 mian2 mian2 sui4 li4 jiu3 ， yue4 bei1 duo4 lei4 cun2 yi2 zong1 。
- ting2 ci2 jin4 huai4 ju4 ke3 jiu1 ， shan1 gui1 min2 ji2 mu4 yi3 tong2 。
- qian2 zhi1 xing1 shuai1 gu4 you3 ri4 ， lan3 zhe3 tan4 xi1 zhui1 wu2 cong2 。
- long2 tu2 wang2 gong1 shou3 zi1 tu3 ， xiu1 ju3 fei4 zhui4 jie2 chu1 zhong1 。
- gan3 wu4 si1 ren2 dan4 chang2 xi1 ， yan3 zhang1 ji2 zhi4 wen2 si4 cong1 。
- sheng4 chen2 dong4 se4 ke3 qi2 qing3 ， zi1 shan1 fu4 xing1 qi4 xiang4 rong2 。
- dan1 dan1 da4 sha4 jie1 ting2 yu3 ， su4 su4 zhen1 xiang4 yan2 ci2 gong1 。
- sui4 shi3 ling2 guang1 xiang3 xue4 shi2 ， jin4 qiao2 fu4 si4 zi1 ke4 gong1 。
- da4 di3 you3 gong1 ji2 min2 wu4 ， sheng4 de2 qi1 xing1 tian1 di4 chong1 。
- jin1 zhi1 shi4 gu3 jie1 yi2 zhi4 ， xiu1 zai1 qian1 zai3 huai2 qing1 feng1 。

## 注释

## 译文

## 赏析
