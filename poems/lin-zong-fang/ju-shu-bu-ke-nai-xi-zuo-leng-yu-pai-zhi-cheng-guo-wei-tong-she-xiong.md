---
id: lin-zong-fang-ju-shu-bu-ke-nai-xi-zuo-leng-yu-pai-zhi-cheng-guo-wei-tong-she-xiong
title: 剧暑不可耐戏作冷语排之呈国威同舍兄
titlePinyin: ju4 shu3 bu4 ke3 nai4 xi4 zuo4 leng3 yu3 pai2 zhi1 cheng2 guo2 wei1 tong2 she4 xiong1
titleSlug: ju-shu-bu-ke-nai-xi-zuo-leng-yu-pai-zhi-cheng-guo-wei-tong-she-xiong
author: 林宗放
authorPinyin: lin2 zong1 fang4
authorSlug: lin-zong-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云师怒挟风伯狂，排山立海恣披猖。
- 斯须委雪一丈强，杀气吞日埋扶桑。
- 平时身热号炎荒，冰山亦复连穹苍。
- 翔风健儿材武良，堕指十五半在亡。
- 岩谷不问歼虎狼，冻合瀛海蛟龙僵。
- 苍生似落冰蚕乡，一气如缕何可长。
- 翻思蹈火勇赴汤，谁能排云挈太阳，稍与万物回精光。
- 客来征此疑荒唐，乌有先生投予方。
- 端居炎赫汗反浆，试想幻境生清凉。

## 拼音
- yun2 shi1 nu4 xie2 feng1 bo2 kuang2 ， pai2 shan1 li4 hai3 zi4 pi1 chang1 。
- si1 xu1 wei3 xue3 yi2 zhang4 qiang2 ， sha1 qi4 tun1 ri4 mai2 fu2 sang1 。
- ping2 shi2 shen1 re4 hao4 yan2 huang1 ， bing1 shan1 yi4 fu4 lian2 qiong2 cang1 。
- xiang2 feng1 jian4 er2 cai2 wu3 liang2 ， duo4 zhi3 shi2 wu3 ban4 zai4 wang2 。
- yan2 gu3 bu2 wen4 jian1 hu3 lang2 ， dong4 he2 ying2 hai3 jiao1 long2 jiang1 。
- cang1 sheng1 si4 luo4 bing1 can2 xiang1 ， yi2 qi4 ru2 lü3 he2 ke3 chang2 。
- fan1 si1 dao3 huo3 yong3 fu4 tang1 ， shui2 neng2 pai2 yun2 qie4 tai4 yang2 ， shao1 yu3 wan4 wu4 hui2 jing1 guang1 。
- ke4 lai2 zheng1 ci3 yi2 huang1 tang2 ， wu1 you3 xian1 sheng1 tou2 yu3 fang1 。
- duan1 ju1 yan2 he4 han4 fan3 jiang1 ， shi4 xiang3 huan4 jing4 sheng1 qing1 liang2 。

## 注释

## 译文

## 赏析
