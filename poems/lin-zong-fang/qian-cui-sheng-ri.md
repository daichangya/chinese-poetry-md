---
id: lin-zong-fang-qian-cui-sheng-ri
title: 钱倅生日
titlePinyin: qian2 cui4 sheng1 ri4
titleSlug: qian-cui-sheng-ri
author: 林宗放
authorPinyin: lin2 zong1 fang4
authorSlug: lin-zong-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 煌煌我宋开鼇极，坐揽舆图朝列辟。
- 玉帛争先万国趋，吴越归心天下一。
- 圣神论报天与同，富贵不独昌其躬。
- 建隆以来二百载，是家与国方延洪。
- 三光五岳谁言裂，秀气依然贯吴越。
- 荀家苗裔何多龙，萧氏衣冠知几叶。
- 贤王忠孝横古今，文采到公仍映人。
- 一段清冰出秋壑，笑言满腹多精神。
- 胸中色丝经纬密，华衮政须烦黼黻。
- 会看玄发映貂蝉，岂久银章佩朱绂。
- 转头玉树森琳琅，渥洼之种俱颙昂。
- 斑斑久矣伏艺苑，秋风忽起催腾骧。
- 黄金铸印大如斗，世世累累还系肘。
- 笑摩铜狄向他年，颇记淮山风月否。

## 拼音
- huang2 huang2 wo3 song4 kai1 ao2 ji2 ， zuo4 lan3 yu2 tu2 chao2 lie4 pi4 。
- yu4 bo2 zheng1 xian1 wan4 guo2 qu1 ， wu2 yue4 gui1 xin1 tian1 xia4 yi1 。
- sheng4 shen2 lun4 bao4 tian1 yu3 tong2 ， fu4 gui4 bu4 du2 chang1 qi2 gong1 。
- jian4 long2 yi3 lai2 er4 bai3 zai3 ， shi4 jia1 yu3 guo2 fang1 yan2 hong2 。
- san1 guang1 wu3 yue4 shui2 yan2 lie4 ， xiu4 qi4 yi1 ran2 guan4 wu2 yue4 。
- xun2 jia1 miao2 yi4 he2 duo1 long2 ， xiao1 shi4 yi1 guan1 zhi1 ji3 ye4 。
- xian2 wang2 zhong1 xiao4 heng2 gu3 jin1 ， wen2 cai3 dao4 gong1 reng2 ying4 ren2 。
- yi2 duan4 qing1 bing1 chu1 qiu1 he4 ， xiao4 yan2 man3 fu4 duo1 jing1 shen2 。
- xiong1 zhong1 se4 si1 jing1 wei3 mi4 ， hua2 gun3 zheng4 xu1 fan2 fu3 fu2 。
- hui4 kan4 xuan2 fa1 ying4 diao1 chan2 ， qi3 jiu3 yin2 zhang1 pei4 zhu1 fu2 。
- zhuan3 tou2 yu4 shu4 sen1 lin2 lang2 ， wo4 wa1 zhi1 zhong3 ju4 yong2 ang2 。
- ban1 ban1 jiu3 yi3 fu2 yi4 yuan4 ， qiu1 feng1 hu1 qi3 cui1 teng2 xiang1 。
- huang2 jin1 zhu4 yin4 da4 ru2 dou4 ， shi4 shi4 lei4 lei4 hai2 xi4 zhou3 。
- xiao4 mo2 tong2 di2 xiang4 ta1 nian2 ， po1 ji4 huai2 shan1 feng1 yue4 fou3 。

## 注释

## 译文

## 赏析
