---
id: deng-zhong-chen-kao-xiao-tong-wen-guan-xi-zeng-zi-fang-jian-cheng-wen-qian
title: 考校同文馆戏赠子方兼呈文潜
titlePinyin: kao3 xiao4 tong2 wen2 guan3 xi4 zeng4 zi3 fang1 jian1 cheng2 wen2 qian2
titleSlug: kao-xiao-tong-wen-guan-xi-zeng-zi-fang-jian-cheng-wen-qian
author: 邓忠臣
authorPinyin: deng4 zhong1 chen2
authorSlug: deng-zhong-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五年坎𡒄哀南方，江湖魏阙两相忘。
- 洞萝岩桂搴孤芳，月潭风渚俦渔郎。
- 单阏孟夏草木长，望都楼观郁苍苍。
- 谁令焚芰辞楚狂，复来上君白玉堂。
- 黄门戟曜羽林枪，未央引籍班氐羌。
- 云屯锦缚马斯臧，大官日膳琼为粮。
- 追随威鳯鸣南冈，岂敢偃息复在床。
- 投铃归休下殿傍，衞士传诏来如骧。
- 馆阊阖外西城隍，书槖迫遽不及装。
- 吁俊士集要言扬，得弓勿问何人亡。
- 赵璧既入秦城偿，颕脱喜见锥出囊。
- 同人于野不择乡，峨峨羽翮整颜行。
- 王闲玉勒皆骕骦，伯喈怀赎望金商。
- 魁梧奇伟值文房，家令数术应帝王。
- 三英粲粲日争光，我辄与之较雌黄。
- 芳菲满室兰生香，坐堂月久秋气凉。
- 将军思归歌抚觞，倚梧目送雁南翔。
- 想见葭菼水中央，洞庭河汉遥相望。
- 香枫叶老赤染霜，感慨少日七步章。
- 长安城西约郑庄，牵率不往有底忙。
- 人生可意乃吉祥，快马划过小苑墙。
- 入门烂醉银瓶浆，秦筝赵瑟喜高张。

## 拼音
- wu3 nian2 kan3 𡒄 ai1 nan2 fang1 ， jiang1 hu2 wei4 que1 liang3 xiang1 wang4 。
- dong4 luo2 yan2 gui4 qian1 gu1 fang1 ， yue4 tan2 feng1 zhu3 chou2 yu2 lang2 。
- dan1 e4 meng4 xia4 cao3 mu4 chang2 ， wang4 dou1 lou2 guan1 yu4 cang1 cang1 。
- shui2 ling4 fen2 ji4 ci2 chu3 kuang2 ， fu4 lai2 shang4 jun1 bai2 yu4 tang2 。
- huang2 men2 ji3 yao4 yu3 lin2 qiang1 ， wei4 yang1 yin3 ji2 ban1 di1 qiang1 。
- yun2 tun2 jin3 fu4 ma3 si1 zang1 ， da4 guan1 ri4 shan4 qiong2 wei4 liang2 。
- zhui1 sui2 wei1 feng4 ming2 nan2 gang1 ， qi3 gan3 yan3 xi1 fu4 zai4 chuang2 。
- tou2 ling2 gui1 xiu1 xia4 dian4 bang4 ， wei4 shi4 chuan2 zhao4 lai2 ru2 xiang1 。
- guan3 chang1 he2 wai4 xi1 cheng2 huang2 ， shu1 tuo2 po4 ju4 bu4 ji2 zhuang1 。
- xu1 jun4 shi4 ji2 yao4 yan2 yang2 ， de2 gong1 wu4 wen4 he2 ren2 wang2 。
- zhao4 bi4 ji4 ru4 qin2 cheng2 chang2 ， ying3 tuo1 xi3 jian4 zhui1 chu1 nang2 。
- tong2 ren2 yu2 ye3 bu4 ze2 xiang1 ， e2 e2 yu3 he2 zheng3 yan2 xing2 。
- wang2 xian2 yu4 le4 jie1 su4 shuang1 ， bo2 jie1 huai2 shu2 wang4 jin1 shang1 。
- kui2 wu2 qi2 wei3 zhi2 wen2 fang2 ， jia1 ling4 shu4 shu4 ying4 di4 wang2 。
- san1 ying1 can4 can4 ri4 zheng1 guang1 ， wo3 zhe2 yu3 zhi1 jiao4 ci2 huang2 。
- fang1 fei1 man3 shi4 lan2 sheng1 xiang1 ， zuo4 tang2 yue4 jiu3 qiu1 qi4 liang2 。
- jiang1 jun1 si1 gui1 ge1 fu3 shang1 ， yi3 wu2 mu4 song4 yan4 nan2 xiang2 。
- xiang3 jian4 jia1 tan3 shui3 zhong1 yang1 ， dong4 ting2 he2 han4 yao2 xiang1 wang4 。
- xiang1 feng1 ye4 lao3 chi4 ran3 shuang1 ， gan3 kai3 shao3 ri4 qi1 bu4 zhang1 。
- chang2 an1 cheng2 xi1 yue1 zheng4 zhuang1 ， qian1 lü4 bu4 wang3 you3 di3 mang2 。
- ren2 sheng1 ke3 yi4 nai3 ji2 xiang2 ， kuai4 ma3 hua2 guo4 xiao3 yuan4 qiang2 。
- ru4 men2 lan4 zui4 yin2 ping2 jiang1 ， qin2 zheng1 zhao4 se4 xi3 gao1 zhang1 。

## 注释

## 译文

## 赏析
