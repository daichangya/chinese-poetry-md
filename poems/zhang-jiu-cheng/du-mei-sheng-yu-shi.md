---
id: zhang-jiu-cheng-du-mei-sheng-yu-shi
title: 读梅圣俞诗
titlePinyin: du2 mei2 sheng4 yu2 shi1
titleSlug: du-mei-sheng-yu-shi
author: 张九成
authorPinyin: zhang1 jiu3 cheng2
authorSlug: zhang-jiu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾生前辈后，不及识诸公。
- 每读诸公集，想见其音容。
- 圣俞仁庙时，欧公最相知。
- 春风一杯酒，夜坐数章诗。
- 雍容长者风，忠厚君子辞。
- 格律从正始，句法自炉锤。
- 衮衮鸣山泉，款款语亲闱。
- 试一涉其流，超然忘百忧。
- 后辈亦有作，岂曰不冥搜。
- 雕琢伤正气，磔裂无全牛。
- 堙鬰暗大理，矜夸堕轻浮。
- 所以圣俞诗，把玩不能休。
- 死者如可作，吾其与之游。

## 拼音
- wu2 sheng1 qian2 bei4 hou4 ， bu4 ji2 shi2 zhu1 gong1 。
- mei3 du2 zhu1 gong1 ji2 ， xiang3 jian4 qi2 yin1 rong2 。
- sheng4 yu2 ren2 miao4 shi2 ， ou1 gong1 zui4 xiang1 zhi1 。
- chun1 feng1 yi4 bei1 jiu3 ， ye4 zuo4 shu4 zhang1 shi1 。
- yong1 rong2 zhang3 zhe3 feng1 ， zhong1 hou4 jun1 zi3 ci2 。
- ge2 lü4 cong2 zheng4 shi3 ， ju4 fa3 zi4 lu2 chui2 。
- gun3 gun3 ming2 shan1 quan2 ， kuan3 kuan3 yu3 qin1 wei2 。
- shi4 yi2 she4 qi2 liu2 ， chao1 ran2 wang4 bai3 you1 。
- hou4 bei4 yi4 you3 zuo4 ， qi3 yue1 bu4 ming2 sou1 。
- diao1 zhuo2 shang1 zheng4 qi4 ， zhe2 lie4 wu2 quan2 niu2 。
- yin1 yu4 an4 da4 li3 ， jin1 kua1 duo4 qing1 fu2 。
- suo3 yi3 sheng4 yu2 shi1 ， ba3 wan2 bu4 neng2 xiu1 。
- si3 zhe3 ru2 ke3 zuo4 ， wu2 qi2 yu3 zhi1 you2 。

## 注释

## 译文

## 赏析
