---
id: zhang-jiu-cheng-shi-yi-yue-hu-jian-xue-pian-ju-ci-qi-nian-wei-chang-jian-ye
title: 十一月忽见雪片居此七年未尝见也
titlePinyin: shi2 yi1 yue4 hu1 jian4 xue3 pian4 ju1 ci3 qi1 nian2 wei4 chang2 jian4 ye3
titleSlug: shi-yi-yue-hu-jian-xue-pian-ju-ci-qi-nian-wei-chang-jian-ye
author: 张九成
authorPinyin: zhang1 jiu3 cheng2
authorSlug: zhang-jiu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒色遽如许，神清瘦不禁。
- 瓦沟声磔索，珠琲乱衣襟。
- 斯须忽复变，玉片堕前林。
- 风劲势回旋，飘零蔽遥岑。
- 落此炎瘴地，七年到于今。
- 不见六花飞，况闻寒玉音。
- 今年盈尺瑞，天以慰吾心。
- 呼儿具杯盘，开樽须满斟。
- 更制白雪辞，入我绿绮琴。

## 拼音
- han2 se4 ju4 ru2 xu3 ， shen2 qing1 shou4 bu4 jin1 。
- wa3 gou1 sheng1 zhe2 suo3 ， zhu1 bei4 luan4 yi1 jin1 。
- si1 xu1 hu1 fu4 bian4 ， yu4 pian4 duo4 qian2 lin2 。
- feng1 jin4 shi4 hui2 xuan2 ， piao1 ling2 bi4 yao2 cen2 。
- luo4 ci3 yan2 zhang4 di4 ， qi1 nian2 dao4 yu2 jin1 。
- bu2 jian4 liu4 hua1 fei1 ， kuang4 wen2 han2 yu4 yin1 。
- jin1 nian2 ying2 chi3 rui4 ， tian1 yi3 wei4 wu2 xin1 。
- hu1 er2 ju4 bei1 pan2 ， kai1 zun1 xu1 man3 zhen1 。
- geng4 zhi4 bai2 xue3 ci2 ， ru4 wo3 lü4 qi3 qin2 。

## 注释

## 译文

## 赏析
