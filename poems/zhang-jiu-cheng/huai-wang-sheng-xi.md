---
id: zhang-jiu-cheng-huai-wang-sheng-xi
title: 怀汪圣锡
titlePinyin: huai2 wang1 sheng4 xi1
titleSlug: huai-wang-sheng-xi
author: 张九成
authorPinyin: zhang1 jiu3 cheng2
authorSlug: zhang-jiu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 美玉藏精璞，明珠媚深渊。
- 天清气或朗，光景露涓涓。
- 或者辄按剑，奇才叹难全。
- 之子英杰人，声名何轩轩。
- 妙龄魁四海，终始皆称贤。
- 过眼不再读，悟心非口传。
- 文真翻手成，识超余子先。
- 森森列五岳，浩浩朝百川。
- 谓年未三十，当握造化权。
- 陶甄到唐虞，修洁偕渊骞。
- 谁云一戢翅，沈滞十二年。
- 众论今未谐，子心方藐然。
- 磨礲尽箭镞，刮洗成混圆。
- 上造羲轩外，下极宣政前。
- 讨论分本末，钩赜穷由缘。
- 遥遥数千载，恍然落眼边。
- 斯文天其兴，子能常踬颠。
- 试看桃李花，三春何暄妍。
- 未及瞬息间，飘零堕风烟。
- 青青乔松枝，霜雪弥贞坚。
- 子如识此理，聊卧白云巅。

## 拼音
- mei3 yu4 cang2 jing1 pu2 ， ming2 zhu1 mei4 shen1 yuan1 。
- tian1 qing1 qi4 huo4 lang3 ， guang1 jing3 lu4 juan1 juan1 。
- huo4 zhe3 zhe2 an4 jian4 ， qi2 cai2 tan4 nan2 quan2 。
- zhi1 zi3 ying1 jie2 ren2 ， sheng1 ming2 he2 xuan1 xuan1 。
- miao4 ling2 kui2 si4 hai3 ， zhong1 shi3 jie1 cheng1 xian2 。
- guo4 yan3 bu2 zai4 du2 ， wu4 xin1 fei1 kou3 chuan2 。
- wen2 zhen1 fan1 shou3 cheng2 ， shi2 chao1 yu2 zi3 xian1 。
- sen1 sen1 lie4 wu3 yue4 ， hao4 hao4 chao2 bai3 chuan1 。
- wei4 nian2 wei4 san1 shi2 ， dang1 wo4 zao4 hua4 quan2 。
- tao2 zhen1 dao4 tang2 yu2 ， xiu1 jie2 xie2 yuan1 qian1 。
- shui2 yun2 yi4 ji2 chi4 ， shen3 zhi4 shi2 er4 nian2 。
- zhong4 lun4 jin1 wei4 xie2 ， zi3 xin1 fang1 miao3 ran2 。
- mo2 long2 jin4 jian4 zu2 ， gua1 xi3 cheng2 hun4 yuan2 。
- shang4 zao4 xi1 xuan1 wai4 ， xia4 ji2 xuan1 zheng4 qian2 。
- tao3 lun4 fen1 ben3 mo4 ， gou1 ze2 qiong2 you2 yuan2 。
- yao2 yao2 shu4 qian1 zai3 ， huang3 ran2 luo4 yan3 bian1 。
- si1 wen2 tian1 qi2 xing1 ， zi3 neng2 chang2 zhi4 dian1 。
- shi4 kan4 tao2 li3 hua1 ， san1 chun1 he2 xuan1 yan2 。
- wei4 ji2 shun4 xi1 jian1 ， piao1 ling2 duo4 feng1 yan1 。
- qing1 qing1 qiao2 song1 zhi1 ， shuang1 xue3 mi2 zhen1 jian1 。
- zi3 ru2 shi2 ci3 li3 ， liao2 wo4 bai2 yun2 dian1 。

## 注释

## 译文

## 赏析
