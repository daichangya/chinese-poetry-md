---
id: zhang-jiu-cheng-jia-you-si
title: 嘉祐寺
titlePinyin: jia1 you4 si4
titleSlug: jia-you-si
author: 张九成
authorPinyin: zhang1 jiu3 cheng2
authorSlug: zhang-jiu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 曳屣出南郭，招提在高冈。
- 谁言林樾中，乃有此宝坊。
- 甘泉溢中庭，修桂荫层廊。
- 三秋此花开，清香驻高堂。
- 试问红尘中，那得六月凉。
- 门外江声急，堂中松韵长。
- 古殿俨像设，佛灯龛夜光。
- 不见堂中人，斗觉心悲伤。
- 人生本无定，乐处是吾乡。
- 吟余复何事，月落山苍苍。

## 拼音
- ye4 xi3 chu1 nan2 guo1 ， zhao1 ti2 zai4 gao1 gang1 。
- shui2 yan2 lin2 yue4 zhong1 ， nai3 you3 ci3 bao3 fang1 。
- gan1 quan2 yi4 zhong1 ting2 ， xiu1 gui4 yin4 ceng2 lang2 。
- san1 qiu1 ci3 hua1 kai1 ， qing1 xiang1 zhu4 gao1 tang2 。
- shi4 wen4 hong2 chen2 zhong1 ， na4 de2 liu4 yue4 liang2 。
- men2 wai4 jiang1 sheng1 ji2 ， tang2 zhong1 song1 yun4 chang2 。
- gu3 dian4 yan3 xiang4 she4 ， fo2 deng1 kan1 ye4 guang1 。
- bu2 jian4 tang2 zhong1 ren2 ， dou4 jue2 xin1 bei1 shang1 。
- ren2 sheng1 ben3 wu2 ding4 ， le4 chu4 shi4 wu2 xiang1 。
- yin2 yu2 fu4 he2 shi4 ， yue4 luo4 shan1 cang1 cang1 。

## 注释

## 译文

## 赏析
