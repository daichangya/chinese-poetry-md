---
id: zhang-jiu-cheng-he-shi-yan-zhi-huai-yao-jin-dao-ye-xian-jue-yun
title: 和施彦执怀姚进道叶先觉韵
titlePinyin: he2 shi1 yan4 zhi2 huai2 yao2 jin4 dao4 ye4 xian1 jue2 yun4
titleSlug: he-shi-yan-zhi-huai-yao-jin-dao-ye-xian-jue-yun
author: 张九成
authorPinyin: zhang1 jiu3 cheng2
authorSlug: zhang-jiu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西湖十里山，春风一杯酒。
- 兹兴良不浅，何日落吾手。
- 我读君和诗，襟期一何厚。
- 同生上下宇，共阅古今宙。
- 死生何足云，余年付美酎。
- 佩印还故乡，衣锦眩春昼。
- 一时正儿嬉，千岁堕尘垢。
- 所以贤达人，中怀元有守。
- 试看窗日中，野马互奔骤。
- 区区竟何成，尚夸舌在口。
- 宿习犹未除，新诗漫怀旧。
- 环顾天地间，四海惟三友。
- 两老虽未死，二妙已先踣。
- 生者岂其巧，死者亦非谬。
- 君如悟斯契，万事可怀袖。
- 铜钱自如山，金印自如斗。
- 只今定何间，腐骨久已朽。
- 篱菊师渊明，庭草悲王胄。
- 彼已升层霄，此犹凿户牖。
- 浩歌君其聆，相看都皓首。

## 拼音
- xi1 hu2 shi2 li3 shan1 ， chun1 feng1 yi4 bei1 jiu3 。
- zi1 xing1 liang2 bu4 qian3 ， he2 ri4 luo4 wu2 shou3 。
- wo3 du2 jun1 he2 shi1 ， jin1 qi1 yi4 he2 hou4 。
- tong2 sheng1 shang4 xia4 yu3 ， gong4 yue4 gu3 jin1 zhou4 。
- si3 sheng1 he2 zu2 yun2 ， yu2 nian2 fu4 mei3 zhou4 。
- pei4 yin4 hai2 gu4 xiang1 ， yi1 jin3 xuan4 chun1 zhou4 。
- yi4 shi2 zheng4 er2 xi1 ， qian1 sui4 duo4 chen2 gou4 。
- suo3 yi3 xian2 da2 ren2 ， zhong1 huai2 yuan2 you3 shou3 。
- shi4 kan4 chuang1 ri4 zhong1 ， ye3 ma3 hu4 ben1 zhou4 。
- qu1 qu1 jing4 he2 cheng2 ， shang4 kua1 she2 zai4 kou3 。
- su4 xi2 you2 wei4 chu2 ， xin1 shi1 man4 huai2 jiu4 。
- huan2 gu4 tian1 di4 jian1 ， si4 hai3 wei2 san1 you3 。
- liang3 lao3 sui1 wei4 si3 ， er4 miao4 yi3 xian1 bo2 。
- sheng1 zhe3 qi3 qi2 qiao3 ， si3 zhe3 yi4 fei1 miu4 。
- jun1 ru2 wu4 si1 qi4 ， wan4 shi4 ke3 huai2 xiu4 。
- tong2 qian2 zi4 ru2 shan1 ， jin1 yin4 zi4 ru2 dou4 。
- zhi1 jin1 ding4 he2 jian1 ， fu3 gu3 jiu3 yi3 xiu3 。
- li2 ju2 shi1 yuan1 ming2 ， ting2 cao3 bei1 wang2 zhou4 。
- bi3 yi3 sheng1 ceng2 xiao1 ， ci3 you2 zao2 hu4 you3 。
- hao4 ge1 jun1 qi2 ling2 ， xiang1 kan4 dou1 hao4 shou3 。

## 注释

## 译文

## 赏析
