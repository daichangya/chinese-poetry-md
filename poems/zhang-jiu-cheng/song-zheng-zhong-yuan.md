---
id: zhang-jiu-cheng-song-zheng-zhong-yuan
title: 送郑仲远
titlePinyin: song4 zheng4 zhong4 yuan3
titleSlug: song-zheng-zhong-yuan
author: 张九成
authorPinyin: zhang1 jiu3 cheng2
authorSlug: zhang-jiu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仲远英俊人，落笔惊飞电。
- 来自神仙中，风姿冰雪盥。
- 我谪天南陲，君来适相见。
- 忆昔我与君，射策麒麟殿。
- 君时气横秋，九万抟风便。
- 文辞洒星斗，议论倒江汉。
- 便宜上玉堂，不尔登蓬馆。
- 别来二十年，青衫尚州县。
- 兰薰麝所忌，玉洁女多怨。
- 嗟我正衰迟，何阶往论荐。
- 岂有如此人，而得长贫贱。
- 朝廷方急贤，珠璧联清贯。
- 去去行勿迟，九天春昼暖。

## 拼音
- zhong4 yuan3 ying1 jun4 ren2 ， luo4 bi3 jing1 fei1 dian4 。
- lai2 zi4 shen2 xian1 zhong1 ， feng1 zi1 bing1 xue3 guan4 。
- wo3 zhe2 tian1 nan2 chui2 ， jun1 lai2 shi4 xiang1 jian4 。
- yi4 xi1 wo3 yu3 jun1 ， she4 ce4 qi2 lin2 dian4 。
- jun1 shi2 qi4 heng2 qiu1 ， jiu3 wan4 tuan2 feng1 bian4 。
- wen2 ci2 sa3 xing1 dou4 ， yi4 lun4 dao3 jiang1 han4 。
- pian2 yi0 shang4 yu4 tang2 ， bu4 er3 deng1 peng2 guan3 。
- bie2 lai2 er4 shi2 nian2 ， qing1 shan1 shang4 zhou1 xian4 。
- lan2 xun1 she4 suo3 ji4 ， yu4 jie2 nü3 duo1 yuan4 。
- jie1 wo3 zheng4 shuai1 chi2 ， he2 jie1 wang3 lun4 jian4 。
- qi3 you3 ru2 ci3 ren2 ， er2 de2 chang2 pin2 jian4 。
- chao2 ting2 fang1 ji2 xian2 ， zhu1 bi4 lian2 qing1 guan4 。
- qu4 qu4 xing2 wu4 chi2 ， jiu3 tian1 chun1 zhou4 nuan3 。

## 注释

## 译文

## 赏析
