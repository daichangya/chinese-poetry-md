---
id: zhang-jiu-cheng-du-dong-po-die-zhang-tu-you-gan-yin-ci-qi-yun
title: 读东坡叠嶂图有感因次其韵
titlePinyin: du2 dong1 po1 die2 zhang4 tu2 you3 gan3 yin1 ci4 qi2 yun4
titleSlug: du-dong-po-die-zhang-tu-you-gan-yin-ci-qi-yun
author: 张九成
authorPinyin: zhang1 jiu3 cheng2
authorSlug: zhang-jiu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虬须英武喧天渊，当时功臣画凌烟。
- 汉家骁骑才三万，北攻稽落书燕然。
- 勋名鼎鼎磨星斗，百年衰落归黄泉。
- 人间万事都如梦，不如挂冠神武寻山川。
- 我昔曾登会稽顶，逍遥疑在羲皇前。
- 下观涛江卷飞雪，旁看秦望森摩天。
- 祖龙定是同鲍臭，鸱夷却得携妖妍。
- 悠然会意不复出，倚锄便欲耕春田。
- 君不见渊明归去传图画，伯时妙手垂千年。
- 我藏东绢今拂拭，正欲写此春江浩渺山连娟。
- 更要元龙湖海士，百尺楼中相对眠。
- 玉京蓬岛置勿问，人间今是地行仙。
- 岷江寥寥三峡远，此心欲往知何缘。
- 烦君断取来方丈，径入东坡叠嶂篇。

## 拼音
- qiu2 xu1 ying1 wu3 xuan1 tian1 yuan1 ， dang1 shi2 gong1 chen2 hua4 ling2 yan1 。
- han4 jia1 xiao1 qi2 cai2 san1 wan4 ， bei3 gong1 ji1 luo4 shu1 yan4 ran2 。
- xun1 ming2 ding3 ding3 mo2 xing1 dou4 ， bai3 nian2 shuai1 luo4 gui1 huang2 quan2 。
- ren2 jian1 wan4 shi4 dou1 ru2 meng4 ， bu4 ru2 gua4 guan1 shen2 wu3 xun2 shan1 chuan1 。
- wo3 xi1 ceng2 deng1 hui4 ji1 ding3 ， xiao1 yao2 yi2 zai4 xi1 huang2 qian2 。
- xia4 guan1 tao1 jiang1 juan4 fei1 xue3 ， pang2 kan4 qin2 wang4 sen1 mo2 tian1 。
- zu3 long2 ding4 shi4 tong2 bao4 chou4 ， chi1 yi2 que4 de2 xie2 yao1 yan2 。
- you1 ran2 hui4 yi4 bu2 fu4 chu1 ， yi3 chu2 bian4 yu4 geng1 chun1 tian2 。
- jun1 bu2 jian4 yuan1 ming2 gui1 qu4 chuan2 tu2 hua4 ， bo2 shi2 miao4 shou3 chui2 qian1 nian2 。
- wo3 cang2 dong1 juan4 jin1 fu2 shi4 ， zheng4 yu4 xie3 ci3 chun1 jiang1 hao4 miao3 shan1 lian2 juan1 。
- geng4 yao4 yuan2 long2 hu2 hai3 shi4 ， bai3 chi3 lou2 zhong1 xiang1 dui4 mian2 。
- yu4 jing1 peng2 dao3 zhi4 wu4 wen4 ， ren2 jian1 jin1 shi4 di4 xing2 xian1 。
- min2 jiang1 liao2 liao2 san1 xia2 yuan3 ， ci3 xin1 yu4 wang3 zhi1 he2 yuan2 。
- fan2 jun1 duan4 qu3 lai2 fang1 zhang4 ， jing4 ru4 dong1 po1 die2 zhang4 pian1 。

## 注释

## 译文

## 赏析
