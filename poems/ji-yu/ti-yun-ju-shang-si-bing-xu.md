---
id: ji-yu-ti-yun-ju-shang-si-bing-xu
title: 题云居上寺（并序）
titlePinyin: ti2 yun2 ju1 shang4 si4 （ bing4 xu4 ）
titleSlug: ti-yun-ju-shang-si-bing-xu
author: 吉逾
authorPinyin: ji2 yu2
authorSlug: ji-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 到此花宫里，观身火宅中。
- 有为皆是幻，何事不成空？
- 晚籁鸣寒谷，秋山响暮钟。
- 欲归林下路，新月上前峰。
- （见《金石萃编》卷一百五。
- ）（〖1〗《金石萃编》王昶按：「云居上寺，未详处所。
- 据诗前称范阳县丞吉逾同跻攀于此云云，则寺当在范阳矣。
- 唐时范阳县属涿州，今捡《日下旧闻》引《名胜志》云：『涿州有智度寺，石城东北隅，剙自唐时，有旧碑刻。
- 其后即云居寺，俱有石基浮图。
- 』疑即此云居上寺也。
- 谓之上寺者，以在智度寺之后也。
- 唐时旧碑刻，或即指此碑。
- 吉逾诸人之诗，《全唐诗》无一载者，因录之，以见唐人诗千余年来沦于草莽、为人所未见者，盖不胜纪云。
- 」〖2〗望按：诗题次行原有「范阳县丞吉逾」六字，诗序辛酉岁云云。
- 当是唐德宗建中二年。
- 石刻于此诗后出「元和四年四月八是范□□」一行，疑此为刻石年月，而「范□□」疑本是「范某刻」字样，当是刻工题名。
- 果尔，则自辛酉赋诗以迄元和四年己丑刻石，其间已历二十九年矣。
- 〖吉逾等人诗作于建中二年。
- 元和题名，陆增祥《八琼室金石补正》卷六五录作「元和四年八月八日范惟清吕〖以下缺〗」幷云此题名虽书于轩辕伟诗首「同前」二字之下，应别标一题，「《萃编》合为一刻，误矣」。
- 〗）。

## 拼音
- dao4 ci3 hua1 gong1 li3 ， guan1 shen1 huo3 zhai2 zhong1 。
- you3 wei4 jie1 shi4 huan4 ， he2 shi4 bu4 cheng2 kong1 ？
- wan3 lai4 ming2 han2 gu3 ， qiu1 shan1 xiang3 mu4 zhong1 。
- yu4 gui1 lin2 xia4 lu4 ， xin1 yue4 shang4 qian2 feng1 。
- （ jian4 《 jin1 shi2 cui4 bian1 》 juan4 yi4 bai3 wu3 。
- ） （ 〖 1 〗 《 jin1 shi2 cui4 bian1 》 wang2 chang3 an4 ： 「 yun2 ju1 shang4 si4 ， wei4 xiang2 chu4 suo3 。
- ju4 shi1 qian2 cheng1 fan4 yang2 xian4 cheng2 ji2 yu2 tong2 ji1 pan1 yu2 ci3 yun2 yun2 ， ze2 si4 dang1 zai4 fan4 yang2 yi3 。
- tang2 shi2 fan4 yang2 xian4 shu3 zhuo1 zhou1 ， jin1 jian3 《 ri4 xia4 jiu4 wen2 》 yin3 《 ming2 sheng4 zhi4 》 yun2 ： 『 zhuo1 zhou1 you3 zhi4 du4 si4 ， shi2 cheng2 dong1 bei3 yu2 ， chuang4 zi4 tang2 shi2 ， you3 jiu4 bei1 ke4 。
- qi2 hou4 ji2 yun2 ju1 si4 ， ju4 you3 shi2 ji1 fu2 tu2 。
- 』 yi2 ji2 ci3 yun2 ju1 shang4 si4 ye3 。
- wei4 zhi1 shang4 si4 zhe3 ， yi3 zai4 zhi4 du4 si4 zhi1 hou4 ye3 。
- tang2 shi2 jiu4 bei1 ke4 ， huo4 ji2 zhi3 ci3 bei1 。
- ji2 yu2 zhu1 ren2 zhi1 shi1 ， 《 quan2 tang2 shi1 》 wu2 yi4 zai3 zhe3 ， yin1 lu4 zhi1 ， yi3 jian4 tang2 ren2 shi1 qian1 yu2 nian2 lai2 lun2 yu2 cao3 mang3 、 wei4 ren2 suo3 wei4 jian4 zhe3 ， gai4 bu2 sheng4 ji4 yun2 。
- 」 〖 2 〗 wang4 an4 ： shi1 ti2 ci4 xing2 yuan2 you3 「 fan4 yang2 xian4 cheng2 ji2 yu2 」 liu4 zi4 ， shi1 xu4 xin1 you3 sui4 yun2 yun2 。
- dang1 shi4 tang2 de2 zong1 jian4 zhong1 er4 nian2 。
- shi2 ke4 yu2 ci3 shi1 hou4 chu1 「 yuan2 he2 si4 nian2 si4 yue4 ba1 shi4 fan4 □ □ 」 yi4 hang2 ， yi2 ci3 wei4 ke4 shi2 nian2 yue4 ， er2 「 fan4 □ □ 」 yi2 ben3 shi4 「 fan4 mou3 ke4 」 zi4 yang4 ， dang1 shi4 ke4 gong1 ti2 ming2 。
- guo3 er3 ， ze2 zi4 xin1 you3 fu4 shi1 yi3 qi4 yuan2 he2 si4 nian2 ji3 chou3 ke4 shi2 ， qi2 jian1 yi3 li4 er4 shi2 jiu3 nian2 yi3 。
- 〖 ji2 yu2 deng3 ren2 shi1 zuo4 yu2 jian4 zhong1 er4 nian2 。
- yuan2 he2 ti2 ming2 ， lu4 zeng1 xiang2 《 ba1 qiong2 shi4 jin1 shi2 bu3 zheng4 》 juan4 liu4 wu3 lu4 zuo4 「 yuan2 he2 si4 nian2 ba1 yue4 ba1 ri4 fan4 wei2 qing1 lü3 〖 yi3 xia4 que1 〗 」 bing4 yun2 ci3 ti2 ming2 sui1 shu1 yu2 xuan1 yuan2 wei3 shi1 shou3 「 tong2 qian2 」 er4 zi4 zhi1 xia4 ， ying4 bie2 biao1 yi4 ti2 ， 「 《 cui4 bian1 》 he2 wei4 yi2 ke4 ， wu4 yi3 」 。
- 〗 ） 。

## 注释

## 译文

## 赏析
