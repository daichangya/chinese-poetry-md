---
id: yu-jing-guo-da-gu-shan
title: 过大孤山
titlePinyin: guo4 da4 gu1 shan1
titleSlug: guo-da-gu-shan
author: 余靖
authorPinyin: yu2 jing4
authorSlug: yu-jing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有形天地分，设险山河壮。
- 孤山镇南服，峨峨楚之望。
- 中立亡所倚，屹然怪其状。
- 石㟥入春空，翠柱搘秋浪。
- 片时起雪痕，万顷排霜杖。
- 噫气专呼吸，横流以溟涨。
- 行人多躁进，那解明得丧。
- 不顾风涛险，半就江鱼葬。
- 挂席经其旁，往往乞灵贶。
- 遂因孤独名，塑立轻盈像。
- 绰约姑射姿，梦魂巫峡想。
- 如何方面祠，终古承其妄。
- 五岳视三公，降杀不过两。
- 不然为子男，何以通祀享。
- 四气均分风，条融各有掌。
- 避其狂怒势，亦可利攸往。
- 亭育天地心，凭险恣荡漾。
- 正直鬼神德，非名奚独飨。
- 不使悔吝侵，庶几忠信仗。
- 在人不在神，勿为虚稽颡。

## 拼音
- you3 xing2 tian1 di4 fen1 ， she4 xian3 shan1 he2 zhuang4 。
- gu1 shan1 zhen4 nan2 fu2 ， e2 e2 chu3 zhi1 wang4 。
- zhong1 li4 wang2 suo3 yi3 ， yi4 ran2 guai4 qi2 zhuang4 。
- shi2 㟥 ru4 chun1 kong1 ， cui4 zhu4 zhi1 qiu1 lang4 。
- pian4 shi2 qi3 xue3 hen2 ， wan4 qing3 pai2 shuang1 zhang4 。
- yi1 qi4 zhuan1 hu1 xi1 ， heng2 liu2 yi3 ming2 zhang3 。
- xing2 ren2 duo1 zao4 jin4 ， na4 jie3 ming2 de2 sang4 。
- bu2 gu4 feng1 tao1 xian3 ， ban4 jiu4 jiang1 yu2 zang4 。
- gua4 xi2 jing1 qi2 pang2 ， wang3 wang3 qi3 ling2 kuang4 。
- sui4 yin1 gu1 du2 ming2 ， su4 li4 qing1 ying2 xiang4 。
- chuo4 yue1 gu1 she4 zi1 ， meng4 hun2 wu1 xia2 xiang3 。
- ru2 he2 fang1 mian4 ci2 ， zhong1 gu3 cheng2 qi2 wang4 。
- wu3 yue4 shi4 san1 gong1 ， jiang4 sha1 bu2 guo4 liang3 。
- bu4 ran2 wei4 zi3 nan2 ， he2 yi3 tong1 si4 xiang3 。
- si4 qi4 jun1 fen1 feng1 ， tiao2 rong2 ge4 you3 zhang3 。
- bi4 qi2 kuang2 nu4 shi4 ， yi4 ke3 li4 you1 wang3 。
- ting2 yu4 tian1 di4 xin1 ， ping2 xian3 zi4 dang4 yang4 。
- zheng4 zhi2 gui3 shen2 de2 ， fei1 ming2 xi1 du2 xiang3 。
- bu4 shi3 hui3 lin4 qin1 ， shu4 ji1 zhong1 xin4 zhang4 。
- zai4 ren2 bu2 zai4 shen2 ， wu4 wei4 xu1 ji1 sang3 。

## 注释

## 译文

## 赏析
