---
id: yu-jing-song-men-shou-feng
title: 松门守风
titlePinyin: song1 men2 shou3 feng1
titleSlug: song-men-shou-feng
author: 余靖
authorPinyin: yu2 jing4
authorSlug: yu-jing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 彭蠡古来险，汤汤贯侯卫。
- 源长云共浮，望极天无际。
- 传闻五月交，兹时一阴至。
- 飓风生海隅，余力千里曀。
- 万窍争怒号，惊涛得狂势。
- 涌恐楚山拔，声疑夏鼎沸。
- 妖蜃吐浓烟，层台夸壮丽。
- 奔雷鸣大车，连鼓声粗厉。
- 岂诚阴阳争，长忧天地闭。
- 孤舟一叶轻，飘如斿在缀。
- 所以溯沿人，未尝贪既济。
- 逆犹上坂丸，顺比飞鸿翅。
- 直待浮云收，乾坤廓然霁。
- 湖光百里平，波色连天翠。
- 然后榜兰桡，以避蛟龙害。
- 进退甘迟留，克保无祇悔。
- 我愿修身者，体此操舟态。
- 动静惟时几，畏慎存纤芥。
- 跬足虽平易，尽心防暧昧。
- 长如履险时，终身不危殆。

## 拼音
- peng2 li2 gu3 lai2 xian3 ， tang1 tang1 guan4 hou2 wei4 。
- yuan2 chang2 yun2 gong4 fu2 ， wang4 ji2 tian1 wu2 ji4 。
- chuan2 wen2 wu3 yue4 jiao1 ， zi1 shi2 yi4 yin1 zhi4 。
- ju4 feng1 sheng1 hai3 yu2 ， yu2 li4 qian1 li3 yi4 。
- wan4 qiao4 zheng1 nu4 hao2 ， jing1 tao1 de2 kuang2 shi4 。
- yong3 kong3 chu3 shan1 ba2 ， sheng1 yi2 xia4 ding3 fei4 。
- yao1 shen4 tu3 nong2 yan1 ， ceng2 tai2 kua1 zhuang4 li4 。
- ben1 lei2 ming2 da4 che1 ， lian2 gu3 sheng1 cu1 li4 。
- qi3 cheng2 yin1 yang2 zheng1 ， chang2 you1 tian1 di4 bi4 。
- gu1 zhou1 yi2 ye4 qing1 ， piao1 ru2 you2 zai4 zhui4 。
- suo3 yi3 su4 yan2 ren2 ， wei4 chang2 tan1 ji4 ji4 。
- ni4 you2 shang4 ban3 wan2 ， shun4 bi3 fei1 hong2 chi4 。
- zhi2 dai4 fu2 yun2 shou1 ， qian2 kun1 kuo4 ran2 ji4 。
- hu2 guang1 bai3 li3 ping2 ， bo1 se4 lian2 tian1 cui4 。
- ran2 hou4 bang3 lan2 rao2 ， yi3 bi4 jiao1 long2 hai4 。
- jin4 tui4 gan1 chi2 liu2 ， ke4 bao3 wu2 qi2 hui3 。
- wo3 yuan4 xiu1 shen1 zhe3 ， ti3 ci3 cao1 zhou1 tai4 。
- dong4 jing4 wei2 shi2 ji3 ， wei4 shen4 cun2 xian1 jie4 。
- kui3 zu2 sui1 ping2 yi4 ， jin4 xin1 fang2 ai4 mei4 。
- chang2 ru2 lü3 xian3 shi2 ， zhong1 shen1 bu4 wei1 dai4 。

## 注释

## 译文

## 赏析
