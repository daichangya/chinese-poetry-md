---
id: yu-jing-he-bo-gong-dian-cheng-you-xi-rong-shan-si
title: 和伯恭殿丞游西蓉山寺
titlePinyin: he2 bo2 gong1 dian4 cheng2 you2 xi1 rong2 shan1 si4
titleSlug: he-bo-gong-dian-cheng-you-xi-rong-shan-si
author: 余靖
authorPinyin: yu2 jing4
authorSlug: yu-jing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 休澣约过从，宁论隘与恭。
- 溪光染醽渌，山色秀芙蓉。
- 乍霁千丝雨，齐张万盖松。
- 岫孤如欲遁，迳曲似相逢。
- 共怏云霞志，更寻麋鹿踪。
- 氅披吴国纻，杖拄蜀郊筇。
- 奕布东西刹，鳞差远近峰。
- 禽喧五色聚，钟迥六时桩。
- 兴废虽留目，荣枯莫荡胸。
- 忽惊雷出地，未省雪经冬。
- 阴谷鸣归鹤，灵湫起应龙。
- 跳梁窥果狖，缥缈入花蜂。
- 磴滑并萝蹑，岩幽半藓葑。
- 竹间泉缭绕，烟外草蒙茸。
- 民乐讴谣洽，春和气象浓。
- 吟多资雅兴，望极动离悰。
- 有语嫌双燕，无虞羡大槦。
- 归来却回睇，暮雾已重重。

## 拼音
- xiu1 huan4 yue1 guo4 cong2 ， ning2 lun4 ai4 yu3 gong1 。
- xi1 guang1 ran3 ling2 lu4 ， shan1 se4 xiu4 fu2 rong2 。
- zha4 ji4 qian1 si1 yu3 ， qi2 zhang1 wan4 gai4 song1 。
- xiu4 gu1 ru2 yu4 dun4 ， jing4 qu3 si4 xiang1 feng2 。
- gong4 yang4 yun2 xia2 zhi4 ， geng4 xun2 mi2 lu4 zong1 。
- chang3 pi1 wu2 guo2 zhu4 ， zhang4 zhu3 shu3 jiao1 qiong2 。
- yi4 bu4 dong1 xi1 cha4 ， lin2 cha4 yuan3 jin4 feng1 。
- qin2 xuan1 wu3 se4 ju4 ， zhong1 jiong3 liu4 shi2 zhuang1 。
- xing1 fei4 sui1 liu2 mu4 ， rong2 ku1 mo4 dang4 xiong1 。
- hu1 jing1 lei2 chu1 di4 ， wei4 sheng3 xue3 jing1 dong1 。
- yin1 gu3 ming2 gui1 he4 ， ling2 qiu1 qi3 ying4 long2 。
- tiao4 liang2 kui1 guo3 you4 ， piao1 miao3 ru4 hua1 feng1 。
- deng4 hua2 bing4 luo2 nie4 ， yan2 you1 ban4 xian3 feng1 。
- zhu2 jian1 quan2 liao2 rao4 ， yan1 wai4 cao3 meng2 rong2 。
- min2 yue4 ou1 yao2 qia4 ， chun1 he2 qi4 xiang4 nong2 。
- yin2 duo1 zi1 ya3 xing4 ， wang4 ji2 dong4 li2 cong2 。
- you3 yu3 xian2 shuang1 yan4 ， wu2 yu2 xian4 da4 rong2 。
- gui1 lai2 que4 hui2 di4 ， mu4 wu4 yi3 chong2 chong2 。

## 注释

## 译文

## 赏析
