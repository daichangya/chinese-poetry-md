---
id: yu-jing-you-shan-wu-ti-you-da-dong-shan
title: 游山五题 游大峒山
titlePinyin: you2 shan1 wu3 ti2   you2 da4 dong4 shan1
titleSlug: you-shan-wu-ti-you-da-dong-shan
author: 余靖
authorPinyin: yu2 jing4
authorSlug: yu-jing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十里松桧风，万仞斗峭壁。
- 阳崖雷自奔，阴壑雪犹积。
- 势争衡霍雄，地控楚越扼。
- 胡为千载间，名未光图籍。
- 物乃因人彰，闻人于在昔。
- 不逢巢许高，箕山亦顽碧。
- 我今共游览，逍遥非俗格。
- 剧论穷古今，玄谈叩虚寂。
- 攀萝蹑孤峰，和云坐幽石。
- 濯缨清泠泉，留为不朽迹。

## 拼音
- shi2 li3 song1 gui4 feng1 ， wan4 ren4 dou4 qiao4 bi4 。
- yang2 ya2 lei2 zi4 ben1 ， yin1 he4 xue3 you2 ji1 。
- shi4 zheng1 heng2 huo4 xiong2 ， di4 kong4 chu3 yue4 e4 。
- hu2 wei4 qian1 zai3 jian1 ， ming2 wei4 guang1 tu2 ji2 。
- wu4 nai3 yin1 ren2 zhang1 ， wen2 ren2 yu2 zai4 xi1 。
- bu4 feng2 chao2 xu3 gao1 ， ji1 shan1 yi4 wan2 bi4 。
- wo3 jin1 gong4 you2 lan3 ， xiao1 yao2 fei1 su2 ge2 。
- ju4 lun4 qiong2 gu3 jin1 ， xuan2 tan2 kou4 xu1 ji4 。
- pan1 luo2 nie4 gu1 feng1 ， he2 yun2 zuo4 you1 shi2 。
- zhuo2 ying1 qing1 ling2 quan2 ， liu2 wei4 bu4 xiu3 ji4 。

## 注释

## 译文

## 赏析
