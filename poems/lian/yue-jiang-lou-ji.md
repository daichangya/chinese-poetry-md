---
id: lian-yue-jiang-lou-ji
title: 阅江楼记
titlePinyin: yue4 jiang1 lou2 ji4
titleSlug: yue-jiang-lou-ji
author: 濂
authorPinyin: lian2
authorSlug: lian
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 金陵为帝王之州。自六朝迄于南唐，类皆偏据一方，无以应山川之王气。逮我皇帝，定鼎于兹，始足以当之。由是声教所暨，罔间朔南；存神穆清，与天同体。虽一豫一游，亦可为天下后世法。京城之西北有狮子山，自卢龙蜿蜒而来。长江如虹贯，蟠绕其下。上以其地雄胜，诏建楼于巅，与民同游观之乐。遂锡嘉名为“阅江”云。
- 登览之顷，万象森列，千载之秘，一旦轩露。岂非天造地设，以俟大一统之君，而开千万世之伟观者欤？当风日清美，法驾幸临，升其崇椒，凭阑遥瞩，必悠然而动遐思。见江汉之朝宗，诸侯之述职，城池之高深，关阨之严固，必曰：“此朕沐风栉雨、战胜攻取之所致也。”中夏之广，益思有以保之。见波涛之浩荡，风帆之上下，番舶接迹而来庭，蛮琛联肩而入贡，必曰：“此朕德绥威服，覃及外内之所及也。”四陲之远，益思所以柔之。见两岸之间、四郊之上，耕人有炙肤皲足之烦，农女有捋桑行馌之勤，必曰：“此朕拔诸水火、而登于衽席者也。”万方之民，益思有以安之。触类而思，不一而足。臣知斯楼之建，皇上所以发舒精神，因物兴感，无不寓其致治之思，奚此阅夫长江而已哉？彼临春、结绮，非弗华矣；齐云、落星，非不高矣。不过乐管弦之淫响，藏燕赵之艳姬。一旋踵间而感慨系之，臣不知其为何说也。
- 虽然，长江发源岷山，委蛇七千余里而始入海，白涌碧翻，六朝之时，往往倚之为天堑；今则南北一家，视为安流，无所事乎战争矣。然则，果谁之力欤？逢掖之士，有登斯楼而阅斯江者，当思帝德如天，荡荡难名，与神禹疏凿之功同一罔极。忠君报上之心，其有不油然而兴者耶？
- 臣不敏，奉旨撰记，欲上推宵旰图治之切者，勒诸贞珉。他若留连光景之辞，皆略而不陈，惧亵也。

## 拼音
- jin1 ling2 wei4 di4 wang2 zhi1 zhou1 。 zi4 liu4 chao2 qi4 yu2 nan2 tang2 ， lei4 jie1 pian1 ju4 yi4 fang1 ， wu2 yi3 ying4 shan1 chuan1 zhi1 wang2 qi4 。 dai3 wo3 huang2 di4 ， ding4 ding3 yu2 zi1 ， shi3 zu2 yi3 dang1 zhi1 。 you2 shi4 sheng1 jiao4 suo3 ji4 ， wang3 jian1 shuo4 nan2 ； cun2 shen2 mu4 qing1 ， yu3 tian1 tong2 ti3 。 sui1 yi2 yu4 yi4 you2 ， yi4 ke3 wei4 tian1 xia4 hou4 shi4 fa3 。 jing1 cheng2 zhi1 xi1 bei3 you3 shi1 zi0 shan1 ， zi4 lu2 long2 wan1 yan2 er2 lai2 。 chang2 jiang1 ru2 hong2 guan4 ， pan2 rao4 qi2 xia4 。 shang4 yi3 qi2 di4 xiong2 sheng4 ， zhao4 jian4 lou2 yu2 dian1 ， yu3 min2 tong2 you2 guan1 zhi1 le4 。 sui4 xi1 jia1 ming2 wei4 “ yue4 jiang1 ” yun2 。
- deng1 lan3 zhi1 qing3 ， wan4 xiang4 sen1 lie4 ， qian1 zai3 zhi1 mi4 ， yi2 dan4 xuan1 lu4 。 qi3 fei1 tian1 zao4 di4 she4 ， yi3 si4 da4 yi4 tong3 zhi1 jun1 ， er2 kai1 qian1 wan4 shi4 zhi1 wei3 guan1 zhe3 yu2 ？ dang1 feng1 ri4 qing1 mei3 ， fa3 jia4 xing4 lin2 ， sheng1 qi2 chong2 jiao1 ， ping2 lan2 yao2 zhu3 ， bi4 you1 ran2 er2 dong4 xia2 si1 。 jian4 jiang1 han4 zhi1 chao2 zong1 ， zhu1 hou2 zhi1 shu4 zhi2 ， cheng2 chi2 zhi1 gao1 shen1 ， guan1 e4 zhi1 yan2 gu4 ， bi4 yue1 ： “ ci3 zhen4 mu4 feng1 zhi4 yu3 、 zhan4 sheng4 gong1 qu3 zhi1 suo3 zhi4 ye3 。 ” zhong1 xia4 zhi1 guang3 ， yi4 si1 you3 yi3 bao3 zhi1 。 jian4 bo1 tao1 zhi1 hao4 dang4 ， feng1 fan1 zhi1 shang4 xia4 ， fan1 bo2 jie1 ji4 er2 lai2 ting2 ， man2 chen1 lian2 jian1 er2 ru4 gong4 ， bi4 yue1 ： “ ci3 zhen4 de2 sui2 wei1 fu2 ， qin2 ji2 wai4 nei4 zhi1 suo3 ji2 ye3 。 ” si4 chui2 zhi1 yuan3 ， yi4 si1 suo3 yi3 rou2 zhi1 。 jian4 liang3 an4 zhi1 jian1 、 si4 jiao1 zhi1 shang4 ， geng1 ren2 you3 zhi4 fu1 jun1 zu2 zhi1 fan2 ， nong2 nü3 you3 lü3 sang1 xing2 ye4 zhi1 qin2 ， bi4 yue1 ： “ ci3 zhen4 ba2 zhu1 shui3 huo3 、 er2 deng1 yu2 ren4 xi2 zhe3 ye3 。 ” wan4 fang1 zhi1 min2 ， yi4 si1 you3 yi3 an1 zhi1 。 chu4 lei4 er2 si1 ， bu4 yi1 er2 zu2 。 chen2 zhi1 si1 lou2 zhi1 jian4 ， huang2 shang0 suo3 yi3 fa1 shu1 jing1 shen2 ， yin1 wu4 xing1 gan3 ， wu2 bu2 yu4 qi2 zhi4 zhi4 zhi1 si1 ， xi1 ci3 yue4 fu1 chang2 jiang1 er2 yi3 zai1 ？ bi3 lin2 chun1 、 jie2 qi3 ， fei1 fu2 hua2 yi3 ； qi2 yun2 、 luo4 xing1 ， fei1 bu4 gao1 yi3 。 bu2 guo4 le4 guan3 xian2 zhi1 yin2 xiang3 ， cang2 yan4 zhao4 zhi1 yan4 ji1 。 yi4 xuan2 zhong3 jian1 er2 gan3 kai3 xi4 zhi1 ， chen2 bu4 zhi1 qi2 wei4 he2 shuo1 ye3 。
- sui1 ran2 ， chang2 jiang1 fa1 yuan2 min2 shan1 ， wei3 she2 qi1 qian1 yu2 li3 er2 shi3 ru4 hai3 ， bai2 yong3 bi4 fan1 ， liu4 chao2 zhi1 shi2 ， wang3 wang3 yi3 zhi1 wei4 tian1 qian4 ； jin1 ze2 nan2 bei3 yi4 jia1 ， shi4 wei4 an1 liu2 ， wu2 suo3 shi4 hu1 zhan4 zheng1 yi3 。 ran2 ze2 ， guo3 shui2 zhi1 li4 yu2 ？ feng2 ye4 zhi1 shi4 ， you3 deng1 si1 lou2 er2 yue4 si1 jiang1 zhe3 ， dang1 si1 di4 de2 ru2 tian1 ， dang4 dang4 nan2 ming2 ， yu3 shen2 yu3 shu1 zao2 zhi1 gong1 tong2 yi4 wang3 ji2 。 zhong1 jun1 bao4 shang4 zhi1 xin1 ， qi2 you3 bu4 you2 ran2 er2 xing1 zhe3 ye1 ？
- chen2 bu4 min3 ， feng4 zhi3 zhuan4 ji4 ， yu4 shang4 tui1 xiao1 gan4 tu2 zhi4 zhi1 qie4 zhe3 ， le4 zhu1 zhen1 min2 。 ta1 ruo4 liu2 lian2 guang1 jing3 zhi1 ci2 ， jie1 lüe4 er2 bu4 chen2 ， ju4 xie4 ye3 。

## 注释

## 译文

## 赏析
