---
id: lian-song-tian-tai-chen-ting-xue-xu
title: 送天台陈庭学序
titlePinyin: song4 tian1 tai2 chen2 ting2 xue2 xu4
titleSlug: song-tian-tai-chen-ting-xue-xu
author: 濂
authorPinyin: lian2
authorSlug: lian
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 西南山水，惟川蜀最奇。然去中州万里，陆有剑阁栈道之险，水有瞿塘、滟滪之虞。跨马行，则篁竹间山高者，累旬日不见其巅际。临上而俯视，绝壑万仞，杳莫测其所穷，肝胆为之悼栗。水行，则江石悍利，波恶涡诡，舟一失势尺寸，辄糜碎土沉，下饱鱼鳖。其难至如此。故非仕有力者，不可以游；非材有文者，纵游无所得；非壮强者，多老死于其地。嗜奇之士恨焉。
- 天台陈君庭学，能为诗，由中书左司掾，屡从大将北征，有劳，擢四川都指挥司照磨，由水道至成都。成都，川蜀之要地，扬子云、司马相如、诸葛武侯之所居，英雄俊杰战攻驻守之迹，诗人文士游眺饮射赋咏歌呼之所，庭学无不历览。既览必发为诗，以纪其景物时世之变，于是其诗益工。越三年，以例自免归，会予于京师；其气愈充，其语愈壮，其志意愈高；盖得于山水之助者侈矣。
- 予甚自愧，方予少时，尝有志于出游天下，顾以学未成而不暇。及年壮方可出，而四方兵起，无所投足。逮今圣主兴而宇内定，极海之际，合为一家，而予齿益加耄矣。欲如庭学之游，尚可得乎？
- 然吾闻古之贤士，若颜回、原宪，皆坐守陋室，蓬蒿没户，而志意常充然，有若囊括于天地者。此其故何也？得无有出于山水之外者乎？庭学其试归而求焉？苟有所得，则以告予，予将不一愧而已也！

## 拼音
- xi1 nan2 shan1 shui3 ， wei2 chuan1 shu3 zui4 qi2 。 ran2 qu4 zhong1 zhou1 wan4 li3 ， lu4 you3 jian4 ge2 zhan4 dao4 zhi1 xian3 ， shui3 you3 qu2 tang2 、 yan4 yu4 zhi1 yu2 。 kua4 ma3 xing2 ， ze2 huang2 zhu2 jian1 shan1 gao1 zhe3 ， lei4 xun2 ri4 bu2 jian4 qi2 dian1 ji4 。 lin2 shang4 er2 fu3 shi4 ， jue2 he4 wan4 ren4 ， yao3 mo4 ce4 qi2 suo3 qiong2 ， gan1 dan3 wei4 zhi1 dao4 li4 。 shui3 xing2 ， ze2 jiang1 shi2 han4 li4 ， bo1 e4 wo1 gui3 ， zhou1 yi4 shi1 shi4 chi3 cun4 ， zhe2 mi2 sui4 tu3 chen2 ， xia4 bao3 yu2 bie1 。 qi2 nan2 zhi4 ru2 ci3 。 gu4 fei1 shi4 you3 li4 zhe3 ， bu4 ke3 yi3 you2 ； fei1 cai2 you3 wen2 zhe3 ， zong4 you2 wu2 suo3 de2 ； fei1 zhuang4 qiang2 zhe3 ， duo1 lao3 si3 yu2 qi2 di4 。 shi4 qi2 zhi1 shi4 hen4 yan1 。
- tian1 tai2 chen2 jun1 ting2 xue2 ， neng2 wei4 shi1 ， you2 zhong1 shu1 zuo3 si1 yuan4 ， lü3 cong2 da4 jiang4 bei3 zheng1 ， you3 lao2 ， zhuo2 si4 chuan1 dou1 zhi3 hui1 si1 zhao4 mo2 ， you2 shui3 dao4 zhi4 cheng2 du1 。 cheng2 du1 ， chuan1 shu3 zhi1 yao4 di4 ， yang2 zi3 yun2 、 si1 ma3 xiang1 ru2 、 zhu1 ge3 wu3 hou2 zhi1 suo3 ju1 ， ying1 xiong2 jun4 jie2 zhan4 gong1 zhu4 shou3 zhi1 ji4 ， shi1 ren2 wen2 shi4 you2 tiao4 yin3 she4 fu4 yong3 ge1 hu1 zhi1 suo3 ， ting2 xue2 wu2 bu2 li4 lan3 。 ji4 lan3 bi4 fa1 wei4 shi1 ， yi3 ji4 qi2 jing3 wu4 shi2 shi4 zhi1 bian4 ， yu2 shi4 qi2 shi1 yi4 gong1 。 yue4 san1 nian2 ， yi3 li4 zi4 mian3 gui1 ， hui4 yu3 yu2 jing1 shi1 ； qi2 qi4 yu4 chong1 ， qi2 yu3 yu4 zhuang4 ， qi2 zhi4 yi4 yu4 gao1 ； gai4 de2 yu2 shan1 shui3 zhi1 zhu4 zhe3 chi3 yi3 。
- yu3 shen4 zi4 kui4 ， fang1 yu3 shao3 shi2 ， chang2 you3 zhi4 yu2 chu1 you2 tian1 xia4 ， gu4 yi3 xue2 wei4 cheng2 er2 bu4 xia2 。 ji2 nian2 zhuang4 fang1 ke3 chu1 ， er2 si4 fang1 bing1 qi3 ， wu2 suo3 tou2 zu2 。 dai3 jin1 sheng4 zhu3 xing1 er2 yu3 nei4 ding4 ， ji2 hai3 zhi1 ji4 ， he2 wei4 yi4 jia1 ， er2 yu3 chi3 yi4 jia1 mao4 yi3 。 yu4 ru2 ting2 xue2 zhi1 you2 ， shang4 ke3 de2 hu1 ？
- ran2 wu2 wen2 gu3 zhi1 xian2 shi4 ， ruo4 yan2 hui2 、 yuan2 xian4 ， jie1 zuo4 shou3 lou4 shi4 ， peng2 hao1 mei2 hu4 ， er2 zhi4 yi4 chang2 chong1 ran2 ， you3 ruo4 nang2 kuo4 yu2 tian1 di4 zhe3 。 ci3 qi2 gu4 he2 ye3 ？ de2 wu2 you3 chu1 yu2 shan1 shui3 zhi1 wai4 zhe3 hu1 ？ ting2 xue2 qi2 shi4 gui1 er2 qiu2 yan1 ？ gou3 you3 suo3 de2 ， ze2 yi3 gao4 yu3 ， yu3 jiang1 bu4 yi2 kui4 er2 yi3 ye3 ！

## 注释

## 译文

## 赏析
