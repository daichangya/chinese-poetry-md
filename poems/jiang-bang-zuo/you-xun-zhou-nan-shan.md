---
id: jiang-bang-zuo-you-xun-zhou-nan-shan
title: 游浔州南山
titlePinyin: you2 xun2 zhou1 nan2 shan1
titleSlug: you-xun-zhou-nan-shan
author: 江邦佐
authorPinyin: jiang1 bang1 zuo3
authorSlug: jiang-bang-zuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山特地森奇峰，嶙峋怪石盘虬龙。
- 巨灵夜半擘山腹，幻出岩窦相玲珑。
- 阴阳石罅滴琼液，拂拂洞户生天风。
- 宸章炳焕神物护，断碑零落苍苔封。
- 稚川飞升岁月久，丹灶灰冷留遗踪。
- 晓猿夜鹤自惊怨，朝岚夕霭常溟蒙。
- 我来依守困朱墨，欲寻胜概嗟无从。
- 公余乘兴一登览，万象献状来无穷。
- 金茎濯露素秋节，清凉不与世人同。
- 凭虚孤啸岸巾帻，收拾爽气归胸中。
- 俗驾自怜难久驻，还作泠然御风去。
- 太息真仙杳不逢，碧云暮合空凝𥩟。

## 拼音
- nan2 shan1 te4 di4 sen1 qi2 feng1 ， lin2 xun2 guai4 shi2 pan2 qiu2 long2 。
- ju4 ling2 ye4 ban4 bo4 shan1 fu4 ， huan4 chu1 yan2 dou4 xiang1 ling2 long2 。
- yin1 yang2 shi2 xia4 di1 qiong2 ye4 ， fu2 fu2 dong4 hu4 sheng1 tian1 feng1 。
- chen2 zhang1 bing3 huan4 shen2 wu4 hu4 ， duan4 bei1 ling2 luo4 cang1 tai2 feng1 。
- zhi4 chuan1 fei1 sheng1 sui4 yue4 jiu3 ， dan1 zao4 hui1 leng3 liu2 yi2 zong1 。
- xiao3 yuan2 ye4 he4 zi4 jing1 yuan4 ， chao2 lan2 xi1 ai3 chang2 ming2 meng2 。
- wo3 lai2 yi1 shou3 kun4 zhu1 mo4 ， yu4 xun2 sheng4 gai4 jie1 wu2 cong2 。
- gong1 yu2 cheng2 xing4 yi4 deng1 lan3 ， wan4 xiang4 xian4 zhuang4 lai2 wu2 qiong2 。
- jin1 jing1 zhuo2 lu4 su4 qiu1 jie2 ， qing1 liang2 bu4 yu3 shi4 ren2 tong2 。
- ping2 xu1 gu1 xiao4 an4 jin1 ze2 ， shou1 shi2 shuang3 qi4 gui1 xiong1 zhong1 。
- su2 jia4 zi4 lian2 nan2 jiu3 zhu4 ， hai2 zuo4 ling2 ran2 yu4 feng1 qu4 。
- tai4 xi1 zhen1 xian1 yao3 bu4 feng2 ， bi4 yun2 mu4 he2 kong1 ning2 𥩟 。

## 注释

## 译文

## 赏析
