---
id: ma-yuan-yan-you-dong-xiao-ji-shi
title: 游洞霄纪实
titlePinyin: you2 dong4 xiao1 ji4 shi2
titleSlug: you-dong-xiao-ji-shi
author: 马元演
authorPinyin: ma3 yuan2 yan3
authorSlug: ma-yuan-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 甲寅良月初，为捧帅垣檄。
- 遍走三荡所，村落怪荒寂。
- 人谓白升里，杭邑才咫尺。
- 杭有洞霄宫，神仙其窟宅。
- 惯是名胜游，不许俗眼识。
- 余虽一俗吏，心实慕名德。
- 痴儿官事了，此行乌可惜。
- 天气暖如春，得意马蹄疾。
- 仆夫嗟况瘁，告我请休息。
- 止宿萧市中，明朝辨行色。
- 未晓垂玉绳，向风嘶金勒。
- 行行十数里，渐渐仙境出。
- 始见九锁峰，穷眸望不极。
- 一似天为门，四山作扃𫔎。
- 云烟一齐起，松桧万古碧。
- 岩洞是处有，名字难尽忆。
- 入拜大有庭，奇特更奇特。
- 洞天与福地，它山得其一。
- 惟此为两全，四字揭奎画。
- 主人贝道士，高志颇嗜客。
- 引谒帝宸殿，金钉朱户饰。
- 出示御书经，凤篆龙章笔。
- 拜手拈瓣香，举头看近日。
- 既见抚掌泉，又观松花石。
- 小愒漱玉轩，恍惊风雨夕。
- 再登虚白楼，顿觉天地窄。
- 迤逦游二洞，其东名大涤。
- 仰视洞中山，群崖翠欲滴。
- 蛟龙现鳞距，天产非人力。
- 石鼓清可听，石鱼亦堪击。
- 中有一小洞，谓能隔凡迹。
- 稚子曾入去，海声亲听得。
- 出洞见一井，石栏四围赤。
- 云是葛翁泉，大旱无竭泽。
- 西洞号栖真，却在山绝壁。
- 华盖垂于上，狮子横其侧。
- 非烟亦非云，蟠结斩如刻。
- 上有倒挂仙，疑是帝所谪。
- 棋台别东西，棋子散黑白。
- 又见方尺地，三人可容膝。
- 下如空谷声，必是仙隠室。
- 道士虽携持，余亦倦登陟。
- 归息翠蛟亭，寒玉走鸣瀑。
- 心目尽开豁，尘累涣然释。
- 坡仙纪旧游，壁间著遗墨。
- 吾得继清赏，奚必问姑射。
- 试观殊胜地，何年是开辟。
- 虽慕子长游，未学子真逸。
- 可惜系微官，匆匆整还役。
- 小子不学诗，数章□纪实。

## 拼音
- jia3 yin2 liang2 yue4 chu1 ， wei4 peng3 shuai4 yuan2 xi2 。
- bian4 zou3 san1 dang4 suo3 ， cun1 luo4 guai4 huang1 ji4 。
- ren2 wei4 bai2 sheng1 li3 ， hang2 yi4 cai2 zhi3 chi3 。
- hang2 you3 dong4 xiao1 gong1 ， shen2 xian1 qi2 ku1 zhai2 。
- guan4 shi4 ming2 sheng4 you2 ， bu4 xu3 su2 yan3 shi2 。
- yu2 sui1 yi4 su2 li4 ， xin1 shi2 mu4 ming2 de2 。
- chi1 er2 guan1 shi4 le0 ， ci3 xing2 wu1 ke3 xi1 。
- tian1 qi4 nuan3 ru2 chun1 ， de2 yi4 ma3 ti2 ji2 。
- pu2 fu1 jie1 kuang4 cui4 ， gao4 wo3 qing3 xiu1 xi0 。
- zhi3 su4 xiao1 shi4 zhong1 ， ming2 chao2 bian4 xing2 se4 。
- wei4 xiao3 chui2 yu4 sheng2 ， xiang4 feng1 si1 jin1 le4 。
- xing2 xing2 shi2 shu4 li3 ， jian4 jian4 xian1 jing4 chu1 。
- shi3 jian4 jiu3 suo3 feng1 ， qiong2 mou2 wang4 bu4 ji2 。
- yi2 si4 tian1 wei4 men2 ， si4 shan1 zuo4 jiong1 jue2 。
- yun2 yan1 yi4 qi2 qi3 ， song1 gui4 wan4 gu3 bi4 。
- yan2 dong4 shi4 chu4 you3 ， ming2 zi4 nan2 jin4 yi4 。
- ru4 bai4 da4 you3 ting2 ， qi2 te4 geng4 qi2 te4 。
- dong4 tian1 yu3 fu2 di4 ， ta1 shan1 de2 qi2 yi1 。
- wei2 ci3 wei4 liang3 quan2 ， si4 zi4 jie1 kui2 hua4 。
- zhu3 ren2 bei4 dao4 shi4 ， gao1 zhi4 po1 shi4 ke4 。
- yin3 ye4 di4 chen2 dian4 ， jin1 ding1 zhu1 hu4 shi4 。
- chu1 shi4 yu4 shu1 jing1 ， feng4 zhuan4 long2 zhang1 bi3 。
- bai4 shou3 nian1 ban4 xiang1 ， ju3 tou2 kan4 jin4 ri4 。
- ji4 jian4 fu3 zhang3 quan2 ， you4 guan1 song1 hua1 shi2 。
- xiao3 kai4 shu4 yu4 xuan1 ， huang3 jing1 feng1 yu3 xi1 。
- zai4 deng1 xu1 bai2 lou2 ， dun4 jue2 tian1 di4 zhai3 。
- yi3 li3 you2 er4 dong4 ， qi2 dong1 ming2 da4 di2 。
- yang3 shi4 dong4 zhong1 shan1 ， qun2 ya2 cui4 yu4 di1 。
- jiao1 long2 xian4 lin2 ju4 ， tian1 chan3 fei1 ren2 li4 。
- shi2 gu3 qing1 ke3 ting1 ， shi2 yu2 yi4 kan1 ji1 。
- zhong1 you3 yi4 xiao3 dong4 ， wei4 neng2 ge2 fan2 ji4 。
- zhi4 zi3 ceng2 ru4 qu4 ， hai3 sheng1 qin1 ting1 de2 。
- chu1 dong4 jian4 yi4 jing3 ， shi2 lan2 si4 wei2 chi4 。
- yun2 shi4 ge3 weng1 quan2 ， da4 han4 wu2 jie2 ze2 。
- xi1 dong4 hao4 qi1 zhen1 ， que4 zai4 shan1 jue2 bi4 。
- hua2 gai4 chui2 yu2 shang4 ， shi1 zi0 heng2 qi2 ce4 。
- fei1 yan1 yi4 fei1 yun2 ， pan2 jie2 zhan3 ru2 ke4 。
- shang4 you3 dao3 gua4 xian1 ， yi2 shi4 di4 suo3 zhe2 。
- qi2 tai2 bie2 dong1 xi1 ， qi2 zi3 san4 hei1 bai2 。
- you4 jian4 fang1 chi3 di4 ， san1 ren2 ke3 rong2 xi1 。
- xia4 ru2 kong1 gu3 sheng1 ， bi4 shi4 xian1 yin3 shi4 。
- dao4 shi4 sui1 xie2 chi2 ， yu2 yi4 juan4 deng1 zhi4 。
- gui1 xi1 cui4 jiao1 ting2 ， han2 yu4 zou3 ming2 pu4 。
- xin1 mu4 jin4 kai1 huo1 ， chen2 lei4 huan4 ran2 shi4 。
- po1 xian1 ji4 jiu4 you2 ， bi4 jian1 zhu4 yi2 mo4 。
- wu2 de2 ji4 qing1 shang3 ， xi1 bi4 wen4 gu1 she4 。
- shi4 guan1 shu1 sheng4 di4 ， he2 nian2 shi4 kai1 pi4 。
- sui1 mu4 zi3 chang2 you2 ， wei4 xue2 zi3 zhen1 yi4 。
- ke3 xi1 xi4 wei1 guan1 ， cong1 cong1 zheng3 hai2 yi4 。
- xiao3 zi0 bu4 xue2 shi1 ， shu4 zhang1 □ ji4 shi2 。

## 注释

## 译文

## 赏析
