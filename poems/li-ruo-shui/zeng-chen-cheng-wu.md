---
id: li-ruo-shui-zeng-chen-cheng-wu
title: 赠陈承务
titlePinyin: zeng4 chen2 cheng2 wu4
titleSlug: zeng-chen-cheng-wu
author: 李若水
authorPinyin: li3 ruo4 shui3
authorSlug: li-ruo-shui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白马津北千里疆，郡县交错旗布方。
- 广平僻峙黄流旁，蓄兵万指红满仓。
- 守将恃才政弗臧，公掊私取贪如狼。
- 扼兵之喉夺其粮，掊克帑藏资晏荒。
- 群凶叫呶计则狂，敢以寸草骄太阳。
- 遂拥鸷猛为主张，遂严统押分队行。
- 遂排武库择刃铓，绛巾绣裳马龙骧。
- 縻执守将如驱羊，面疏隐恶众踣伤。
- 传呼戒关戍城隍，枚计豪户恣劫攘。
- 金珠之余重弗将，老稚践蹂纷惊惶。
- 潜挂巨索投壕墙，小斯流血大仆僵。
- 或坐暗室遮屏床，或走曲巷杂病尪。
- 九重闻之骇非常，急诏将士趋衡漳。
- 鲸奔虎吼未就缰，择肉而食谁敢当。
- 陈侯半世耽文章，再随计吏观国光。
- 才则有余命不偿，时吐愤气干穹苍。
- 古人一言靖猾强，牋简万世名飞扬。
- 谁能幽窗勘铅黄，俯与群蚁争毫芒。
- 乃袖空手赴贼场，吾有寸舌充剑枪。
- 剖析祸福声琅琅，傥昏不从死亦昌。
- 辇钱五万倡厥乡，少顷倚叠平山冈。
- 徽长钩大饵鲜香，彼其喁喁果争尝。
- 戢牙伏爪威弭藏，再拜称谢君策良。
- 径取渠帅众共戕，氛霾卷剥清风飏。
- 万室相贺欢声长，微斯人兮吾俱亡。
- 姓名朝夕奏未央，帝曰太守乏惠康。
- 几使赤子罹祸殃，予嘉汝节敌秋霜。
- 锡之京秩厉勤王，图厥后效吾所望。
- 忠义之风久微茫，君今与古争煌煌。
- 我作此诗备遗忘，会有史笔流芬芳。

## 拼音
- bai2 ma3 jin1 bei3 qian1 li3 jiang1 ， jun4 xian4 jiao1 cuo4 qi2 bu4 fang1 。
- guang3 ping2 pi4 zhi4 huang2 liu2 pang2 ， xu4 bing1 wan4 zhi3 hong2 man3 cang1 。
- shou3 jiang1 shi4 cai2 zheng4 fu2 zang1 ， gong1 pou2 si1 qu3 tan1 ru2 lang2 。
- e4 bing1 zhi1 hou2 duo2 qi2 liang2 ， pou2 ke4 tang3 cang2 zi1 yan4 huang1 。
- qun2 xiong1 jiao4 nao2 ji4 ze2 kuang2 ， gan3 yi3 cun4 cao3 jiao1 tai4 yang2 。
- sui4 yong1 zhi4 meng3 wei2 zhu3 zhang1 ， sui4 yan2 tong3 ya1 fen1 dui4 xing2 。
- sui4 pai2 wu3 ku4 ze2 ren4 mang2 ， jiang4 jin1 xiu4 shang0 ma3 long2 xiang1 。
- mi2 zhi2 shou3 jiang1 ru2 qu1 yang2 ， mian4 shu1 yin3 e4 zhong4 bo2 shang1 。
- chuan2 hu1 jie4 guan1 shu4 cheng2 huang2 ， mei2 ji4 hao2 hu4 zi4 jie2 rang3 。
- jin1 zhu1 zhi1 yu2 zhong4 fu2 jiang1 ， lao3 zhi4 jian4 rou2 fen1 jing1 huang2 。
- qian2 gua4 ju4 suo3 tou2 hao2 qiang2 ， xiao3 si1 liu2 xue4 da4 pu2 jiang1 。
- huo4 zuo4 an4 shi4 zhe1 ping2 chuang2 ， huo4 zou3 qu3 xiang4 za2 bing4 wang1 。
- jiu3 chong2 wen2 zhi1 hai4 fei1 chang2 ， ji2 zhao4 jiang4 shi4 qu1 heng2 zhang1 。
- jing1 ben1 hu3 hou3 wei4 jiu4 jiang1 ， ze2 rou4 er2 shi2 shui2 gan3 dang1 。
- chen2 hou2 ban4 shi4 dan1 wen2 zhang1 ， zai4 sui2 ji4 li4 guan1 guo2 guang1 。
- cai2 ze2 you3 yu2 ming4 bu4 chang2 ， shi2 tu3 fen4 qi4 gan1 qiong2 cang1 。
- gu3 ren2 yi4 yan2 jing4 hua2 qiang2 ， jian1 jian3 wan4 shi4 ming2 fei1 yang2 。
- shui2 neng2 you1 chuang1 kan1 qian1 huang2 ， fu3 yu3 qun2 yi3 zheng1 hao2 mang2 。
- nai3 xiu4 kong1 shou3 fu4 zei2 chang3 ， wu2 you3 cun4 she2 chong1 jian4 qiang1 。
- pou1 xi1 huo4 fu2 sheng1 lang2 lang2 ， tang3 hun1 bu4 cong2 si3 yi4 chang1 。
- nian3 qian2 wu3 wan4 chang4 jue2 xiang1 ， shao3 qing3 yi3 die2 ping2 shan1 gang1 。
- hui1 chang2 gou1 da4 er3 xian1 xiang1 ， bi3 qi2 yong2 yong2 guo3 zheng1 chang2 。
- ji2 ya2 fu2 zhua3 wei1 mi3 cang2 ， zai4 bai4 cheng1 xie4 jun1 ce4 liang2 。
- jing4 qu3 qu2 shuai4 zhong4 gong4 qiang1 ， fen1 mai2 juan4 bao1 qing1 feng1 yang2 。
- wan4 shi4 xiang1 he4 huan1 sheng1 chang2 ， wei1 si1 ren2 xi1 wu2 ju4 wang2 。
- xing4 ming2 zhao1 xi1 zou4 wei4 yang1 ， di4 yue1 tai4 shou3 fa2 hui4 kang1 。
- ji3 shi3 chi4 zi3 li2 huo4 yang1 ， yu3 jia1 ru3 jie2 di2 qiu1 shuang1 。
- xi1 zhi1 jing1 zhi4 li4 qin2 wang2 ， tu2 jue2 hou4 xiao4 wu2 suo3 wang4 。
- zhong1 yi4 zhi1 feng1 jiu3 wei1 mang2 ， jun1 jin1 yu3 gu3 zheng1 huang2 huang2 。
- wo3 zuo4 ci3 shi1 bei4 yi2 wang4 ， hui4 you3 shi3 bi3 liu2 fen1 fang1 。

## 注释

## 译文

## 赏析
