---
id: li-ruo-shui-xu-tai-zai-sheng-ri
title: 徐太宰生日
titlePinyin: xu2 tai4 zai3 sheng1 ri4
titleSlug: xu-tai-zai-sheng-ri
author: 李若水
authorPinyin: li3 ruo4 shui3
authorSlug: li-ruo-shui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 潭潭相府开日边，瑞光错落胜非烟。
- 珊鞭皂帽千骑联，袖中各有崧高篇。
- 惟公妙年少比肩，笔底词藻争春妍。
- 千佛经上名高悬，层霄未许孤鸿𬸣。
- 牛刀稍奏惊九天，召对紫殿席为前。
- 舌本治道如涌泉，重瞳屡瞩眷予偏。
- 骎骎台省难淹延，径跻政府持论坚。
- 彼奸不容外蕃宣，寺人炎炎国柄专。
- 力尝抗之甘下迁，吾道不行乃命邅。
- 岂能俯首学阿谝，青云斜飞二十年。
- 皇家累圣宝箓传，太平推在商周先。
- 金人穹帐邻幽燕，觇我弛备纷振鞭。
- 长驱近甸罗戈鋋，赤子枕藉吁可怜。
- 肉食者鄙议拘挛，金帛宝玩平山巅。
- 并割三镇充垂涎，县官聪明新位干。
- 搜举真相穷八埏，公镇北门惠化沿。
- 左右国人皆曰贤，赐环归来胡不遄。
- 父老泣把衣裙牵，白麻疏诏光台躔。
- 挈提宇宙归陶甄，西北两路尚控弦。
- 虽有盟好数弃捐，民贫到骨瘼未痊。
- 宿弊如毛费除蠲，仁祖良规人所便。
- 熙丰法误今判然，斡旋鸿钧须至权。
- 规规小手徒自缠，昔欲裕民反招愆。
- 兹其时矣盍勉旃，无使治行专颍川。
- 上天有意扶危颠，俾公之寿自绵绵，不须辟谷学神仙。

## 拼音
- tan2 tan2 xiang1 fu3 kai1 ri4 bian1 ， rui4 guang1 cuo4 luo4 sheng4 fei1 yan1 。
- shan1 bian1 zao4 mao4 qian1 qi2 lian2 ， xiu4 zhong1 ge4 you3 song1 gao1 pian1 。
- wei2 gong1 miao4 nian2 shao4 bi3 jian1 ， bi3 di3 ci2 zao3 zheng1 chun1 yan2 。
- qian1 fo2 jing1 shang4 ming2 gao1 xuan2 ， ceng2 xiao1 wei4 xu3 gu1 hong2 xian1 。
- niu2 dao1 shao1 zou4 jing1 jiu3 tian1 ， zhao4 dui4 zi3 dian4 xi2 wei4 qian2 。
- she2 ben3 zhi4 dao4 ru2 yong3 quan2 ， zhong4 tong2 lü3 zhu3 juan4 yu3 pian1 。
- qin1 qin1 tai2 sheng3 nan2 yan1 yan2 ， jing4 ji1 zheng4 fu3 chi2 lun4 jian1 。
- bi3 jian1 bu4 rong2 wai4 fan1 xuan1 ， si4 ren2 yan2 yan2 guo2 bing3 zhuan1 。
- li4 chang2 kang4 zhi1 gan1 xia4 qian1 ， wu2 dao4 bu4 xing2 nai3 ming4 zhan1 。
- qi3 neng2 fu3 shou3 xue2 a1 pian3 ， qing1 yun2 xie2 fei1 er4 shi2 nian2 。
- huang2 jia1 lei3 sheng4 bao3 lu4 chuan2 ， tai4 ping2 tui1 zai4 shang1 zhou1 xian1 。
- jin1 ren2 qiong2 zhang4 lin2 you1 yan4 ， chan1 wo3 chi2 bei4 fen1 zhen4 bian1 。
- chang2 qu1 jin4 dian4 luo2 ge1 chan2 ， chi4 zi3 zhen3 jie4 xu1 ke3 lian2 。
- rou4 shi2 zhe3 bi3 yi4 ju1 luan2 ， jin1 bo2 bao3 wan2 ping2 shan1 dian1 。
- bing4 ge1 san1 zhen4 chong1 chui2 xian2 ， xian4 guan1 cong1 ming0 xin1 wei4 gan1 。
- sou1 ju3 zhen1 xiang4 qiong2 ba1 shan1 ， gong1 zhen4 bei3 men2 hui4 hua4 yan2 。
- zuo3 you4 guo2 ren2 jie1 yue1 xian2 ， ci4 huan2 gui1 lai2 hu2 bu4 chuan2 。
- fu4 lao3 qi4 ba3 yi1 qun2 qian1 ， bai2 ma2 shu1 zhao4 guang1 tai2 chan2 。
- qie4 ti2 yu3 zhou4 gui1 tao2 zhen1 ， xi1 bei3 liang3 lu4 shang4 kong4 xian2 。
- sui1 you3 meng2 hao3 shu4 qi4 juan1 ， min2 pin2 dao4 gu3 mo4 wei4 quan2 。
- su4 bi4 ru2 mao2 fei4 chu2 juan1 ， ren2 zu3 liang2 gui1 ren2 suo3 bian4 。
- xi1 feng1 fa3 wu4 jin1 pan4 ran2 ， wo4 xuan2 hong2 jun1 xu1 zhi4 quan2 。
- gui1 gui1 xiao3 shou3 tu2 zi4 chan2 ， xi1 yu4 yu4 min2 fan3 zhao1 qian1 。
- zi1 qi2 shi2 yi3 he2 mian3 zhan1 ， wu2 shi3 zhi4 xing2 zhuan1 ying3 chuan1 。
- shang4 tian1 you3 yi4 fu2 wei1 dian1 ， bi3 gong1 zhi1 shou4 zi4 mian2 mian2 ， bu4 xu1 bi4 gu3 xue2 shen2 xian1 。

## 注释

## 译文

## 赏析
