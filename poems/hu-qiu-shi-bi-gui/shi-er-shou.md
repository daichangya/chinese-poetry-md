---
id: hu-qiu-shi-bi-gui-shi-er-shou
title: 诗二首
titlePinyin: shi1 er4 shou3
titleSlug: shi-er-shou
author: 虎丘石壁鬼
authorPinyin: hu3 qiu1 shi2 bi4 gui3
authorSlug: hu-qiu-shi-bi-gui
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 高松多悲风，萧萧清且哀。南山接幽垄，幽垄空崔嵬。
- 白日徒昭昭，不照长夜台。虽知生者乐，魂魄安能回。
- 况复念所亲，恸哭心肝摧。恸哭更何言，哀哉复哀哉。
- 神仙不可学，形化空游魂。白日非我朝，青松为我门。
- 虽复隔幽显，犹知念子孙。何以遣悲惋，万物归其根。
- 寄语世上人，莫厌临芳尊。庄生问枯骨，三乐成虚言。

## 拼音
- gao1 song1 duo1 bei1 feng1 ， xiao1 xiao1 qing1 qie3 ai1 。 nan2 shan1 jie1 you1 long3 ， you1 long3 kong1 cui1 wei2 。
- bai2 ri4 tu2 zhao1 zhao1 ， bu2 zhao4 chang2 ye4 tai2 。 sui1 zhi1 sheng1 zhe3 le4 ， hun2 po4 an1 neng2 hui2 。
- kuang4 fu4 nian4 suo3 qin1 ， tong4 ku1 xin1 gan1 cui1 。 tong4 ku1 geng4 he2 yan2 ， ai1 zai1 fu4 ai1 zai1 。
- shen2 xian1 bu4 ke3 xue2 ， xing2 hua4 kong1 you2 hun2 。 bai2 ri4 fei1 wo3 chao2 ， qing1 song1 wei4 wo3 men2 。
- sui1 fu4 ge2 you1 xian3 ， you2 zhi1 nian4 zi3 sun1 。 he2 yi3 qian3 bei1 wan3 ， wan4 wu4 gui1 qi2 gen1 。
- ji4 yu3 shi4 shang4 ren2 ， mo4 yan4 lin2 fang1 zun1 。 zhuang1 sheng1 wen4 ku1 gu3 ， san1 le4 cheng2 xu1 yan2 。

## 注释

## 译文

## 赏析
