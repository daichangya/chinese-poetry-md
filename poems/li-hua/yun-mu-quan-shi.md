---
id: li-hua-yun-mu-quan-shi
title: 云母泉诗
titlePinyin: yun2 mu3 quan2 shi1
titleSlug: yun-mu-quan-shi
author: 李华
authorPinyin: li3 hua2
authorSlug: li-hua
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 晨登玄石岭，岭上寒松声。朗日风雨霁，高秋天地清。
- 山门开古寺，石窦含纯精。洞彻净金界，夤缘流玉英。
- 泽药滋畦茂，气染茶瓯馨。饮液尽眉寿，餐和皆体平。
- 琼浆驻容发，甘露莹心灵。岱谷谢巧妙，匡山徒有名。
- 愿言构蓬荜，荷锸引泠泠。访道出人世，招贤依福庭。
- 此心不能已，寤寐见吾兄。曾结颍阳契，穷年无所成。
- 东西同放逐，蛇豕尚纵横。江汉阻携手，天涯万里情。
- 恩光起憔悴，西上谒承明。秋色变江树，相思纷以盈。
- 猿啼巴丘戍，月上武陵城。共恨川路永，无由会友生。
- 云泉不可忘，何日遂躬耕。

## 拼音
- chen2 deng1 xuan2 shi2 ling3 ， ling3 shang4 han2 song1 sheng1 。 lang3 ri4 feng1 yu3 ji4 ， gao1 qiu1 tian1 di4 qing1 。
- shan1 men2 kai1 gu3 si4 ， shi2 dou4 han2 chun2 jing1 。 dong4 che4 jing4 jin1 jie4 ， yin2 yuan2 liu2 yu4 ying1 。
- ze2 yao4 zi1 qi2 mao4 ， qi4 ran3 cha2 ou1 xin1 。 yin3 ye4 jin4 mei2 shou4 ， can1 he2 jie1 ti3 ping2 。
- qiong2 jiang1 zhu4 rong2 fa1 ， gan1 lu4 ying2 xin1 ling2 。 dai4 gu3 xie4 qiao3 miao4 ， kuang1 shan1 tu2 you3 ming2 。
- yuan4 yan2 gou4 peng2 bi4 ， he2 cha1 yin3 ling2 ling2 。 fang3 dao4 chu1 ren2 shi4 ， zhao1 xian2 yi1 fu2 ting2 。
- ci3 xin1 bu4 neng2 yi3 ， wu4 mei4 jian4 wu2 xiong1 。 ceng2 jie2 ying3 yang2 qi4 ， qiong2 nian2 wu2 suo3 cheng2 。
- dong1 xi1 tong2 fang4 zhu2 ， she2 shi3 shang4 zong4 heng2 。 jiang1 han4 zu3 xie2 shou3 ， tian1 ya2 wan4 li3 qing2 。
- en1 guang1 qi3 qiao2 cui4 ， xi1 shang4 ye4 cheng2 ming2 。 qiu1 se4 bian4 jiang1 shu4 ， xiang1 si1 fen1 yi3 ying2 。
- yuan2 ti2 ba1 qiu1 shu4 ， yue4 shang4 wu3 ling2 cheng2 。 gong4 hen4 chuan1 lu4 yong3 ， wu2 you2 hui4 you3 sheng1 。
- yun2 quan2 bu4 ke3 wang4 ， he2 ri4 sui4 gong1 geng1 。

## 注释

## 译文

## 赏析
