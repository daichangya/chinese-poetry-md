---
id: li-hua-ji-zhao-qi-shi-yu
title: 寄赵七侍御
titlePinyin: ji4 zhao4 qi1 shi4 yu4
titleSlug: ji-zhao-qi-shi-yu
author: 李华
authorPinyin: li3 hua2
authorSlug: li-hua
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 摇桨曙江流，江清山复重。心惬赏未足，川迥失前峰。
- 凌滩出极浦，旷若天池通。君阳青嵯峨，开拆混元中。
- 九潭鱼龙窟，仙成羽人宫。阴奥潜鬼物，精光动烟空。
- 玄猿啼深茏，白鸟戏葱蒙。飞湍鸣金石，激溜鼓雷风。
- 雨濯万木鲜，霞照千山浓。草闲长余绿，花静落幽红。
- 渚烟见晨钓，山月闻夜舂。覆溪窈窕波，涵石淘溶溶。
- 丹丘忽聚散，素壁相奔冲。白日破昏霭，灵山出其东。
- 势排昊苍上，气压吴越雄。回头望云卿，此恨发吾衷。
- 昔日萧邵游，四人才成童。属词慕孔门，入仕希上公。
- 纬卿陷非罪，折我昆吾锋。茂挺独先觉，拔身渡京虹。
- 斯人谢明代，百代坠鹓鸿。世故坠横流，与君哀路穷。
- 相顾无死节，蒙恩逐殊封。天波洗其瑕，朱衣备朝容。
- 一别凡十年，岂期复相从。余生得携手，遗此两孱翁。
- 群迁失莺羽，后凋惜长松。衰旅难重别，凄凄满心胸。
- 遇胜悲独游，贪奇怅孤逢。禽尚彼何人，胡为束樊笼。
- 吾师度门教，投弁蹑遐踪。

## 拼音
- yao2 jiang3 shu3 jiang1 liu2 ， jiang1 qing1 shan1 fu4 zhong4 。 xin1 qie4 shang3 wei4 zu2 ， chuan1 jiong3 shi1 qian2 feng1 。
- ling2 tan1 chu1 ji2 pu3 ， kuang4 ruo4 tian1 chi2 tong1 。 jun1 yang2 qing1 cuo2 e2 ， kai1 chai1 hun4 yuan2 zhong1 。
- jiu3 tan2 yu2 long2 ku1 ， xian1 cheng2 yu3 ren2 gong1 。 yin1 ao4 qian2 gui3 wu4 ， jing1 guang1 dong4 yan1 kong1 。
- xuan2 yuan2 ti2 shen1 long2 ， bai2 niao3 xi4 cong1 meng2 。 fei1 tuan1 ming2 jin1 shi2 ， ji1 liu1 gu3 lei2 feng1 。
- yu3 zhuo2 wan4 mu4 xian1 ， xia2 zhao4 qian1 shan1 nong2 。 cao3 xian2 chang2 yu2 lü4 ， hua1 jing4 luo4 you1 hong2 。
- zhu3 yan1 jian4 chen2 diao4 ， shan1 yue4 wen2 ye4 chong1 。 fu4 xi1 yao3 tiao3 bo1 ， han2 shi2 tao2 rong2 rong2 。
- dan1 qiu1 hu1 ju4 san4 ， su4 bi4 xiang1 ben1 chong1 。 bai2 ri4 po4 hun1 ai3 ， ling2 shan1 chu1 qi2 dong1 。
- shi4 pai2 hao4 cang1 shang4 ， qi4 ya1 wu2 yue4 xiong2 。 hui2 tou2 wang4 yun2 qing1 ， ci3 hen4 fa1 wu2 zhong1 。
- xi1 ri4 xiao1 shao4 you2 ， si4 ren2 cai2 cheng2 tong2 。 shu3 ci2 mu4 kong3 men2 ， ru4 shi4 xi1 shang4 gong1 。
- wei3 qing1 xian4 fei1 zui4 ， zhe2 wo3 kun1 wu2 feng1 。 mao4 ting3 du2 xian1 jue2 ， ba2 shen1 du4 jing1 hong2 。
- si1 ren2 xie4 ming2 dai4 ， bai3 dai4 zhui4 yuan1 hong2 。 shi4 gu4 zhui4 heng2 liu2 ， yu3 jun1 ai1 lu4 qiong2 。
- xiang1 gu4 wu2 si3 jie2 ， meng2 en1 zhu2 shu1 feng1 。 tian1 bo1 xi3 qi2 xia2 ， zhu1 yi1 bei4 chao2 rong2 。
- yi4 bie2 fan2 shi2 nian2 ， qi3 qi1 fu4 xiang1 cong2 。 yu2 sheng1 de2 xie2 shou3 ， yi2 ci3 liang3 chan2 weng1 。
- qun2 qian1 shi1 ying1 yu3 ， hou4 diao1 xi1 chang2 song1 。 shuai1 lü3 nan2 zhong4 bie2 ， qi1 qi1 man3 xin1 xiong1 。
- yu4 sheng4 bei1 du2 you2 ， tan1 qi2 chang4 gu1 feng2 。 qin2 shang4 bi3 he2 ren2 ， hu2 wei4 shu4 fan2 long2 。
- wu2 shi1 du4 men2 jiao4 ， tou2 bian4 nie4 xia2 zong1 。

## 注释

## 译文

## 赏析
