---
id: yue-ke-yu-zhong-su-wan-li-tie-zan
title: 虞忠肃万里帖赞
titlePinyin: yu2 zhong1 su4 wan4 li3 tie1 zan4
titleSlug: yu-zhong-su-wan-li-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 方长鲸之干诛，骇百川之腾浪。
- 撼坤轴其欲裂，有雍公之忠壮。
- 策数船之奇勋，射天狼于北向。
- 既旄头之夜殒，窘纷披而投仗。
- 叹微管其左衽，曾垂褒于素王。
- 凛百年而若存，耿英气于江上。
- 揽遗帖以在手，并风云而献壮。
- 敛胸中之倔奇，为笔下之豪放。
- 念旧交于漕挽，寓执讯之还往。
- 慨宝传之至今，犹足慰夫驰想。
- 予尝考史牒之终始，论余功于翼亮。
- 观其位上宰以秉成，犹未忘大义之独唱。
- 谓取秦而下燕，可拊背而扼吭。
- 轩墀靡慕于金铉，节斧乃颁于玉帐。
- 当王业溺于积安之久，而人心顿有振起之望。
- 迨时数之未偶，坠妖星于五丈。
- 故议者不见于异时之所就，而得以寘疑于当日之自将。
- 何鸩毒之难瘳，本亡秦之蛊丧。
- 嗟群情习见于苟且，宜只手莫支于缔创。
- 予所以抱遗椠于五纪，悼成心于一相。
- 既什袭以致其尊慕，又三叹而继之惆怅也。

## 拼音
- fang1 chang2 jing1 zhi1 gan1 zhu1 ， hai4 bai3 chuan1 zhi1 teng2 lang4 。
- han4 kun1 zhou2 qi2 yu4 lie4 ， you3 yong1 gong1 zhi1 zhong1 zhuang4 。
- ce4 shu4 chuan2 zhi1 qi2 xun1 ， she4 tian1 lang2 yu2 bei3 xiang4 。
- ji4 mao2 tou2 zhi1 ye4 yun3 ， jiong3 fen1 pi1 er2 tou2 zhang4 。
- tan4 wei1 guan3 qi2 zuo3 ren4 ， ceng2 chui2 bao1 yu2 su4 wang2 。
- lin3 bai3 nian2 er2 ruo4 cun2 ， geng3 ying1 qi4 yu2 jiang1 shang4 。
- lan3 yi2 tie1 yi3 zai4 shou3 ， bing4 feng1 yun2 er2 xian4 zhuang4 。
- lian3 xiong1 zhong1 zhi1 jue4 qi2 ， wei4 bi3 xia4 zhi1 hao2 fang4 。
- nian4 jiu4 jiao1 yu2 cao2 wan3 ， yu4 zhi2 xun4 zhi1 hai2 wang3 。
- kai3 bao3 chuan2 zhi1 zhi4 jin1 ， you2 zu2 wei4 fu1 chi2 xiang3 。
- yu3 chang2 kao3 shi3 die2 zhi1 zhong1 shi3 ， lun4 yu2 gong1 yu2 yi4 liang4 。
- guan1 qi2 wei4 shang4 zai3 yi3 bing3 cheng2 ， you2 wei4 wang4 da4 yi4 zhi1 du2 chang4 。
- wei4 qu3 qin2 er2 xia4 yan4 ， ke3 fu3 bei4 er2 e4 keng1 。
- xuan1 chi2 mi2 mu4 yu2 jin1 xuan4 ， jie2 fu3 nai3 ban1 yu2 yu4 zhang4 。
- dang1 wang2 ye4 ni4 yu2 ji1 an1 zhi1 jiu3 ， er2 ren2 xin1 dun4 you3 zhen4 qi3 zhi1 wang4 。
- dai4 shi2 shu4 zhi1 wei4 ou3 ， zhui4 yao1 xing1 yu2 wu3 zhang4 。
- gu4 yi4 zhe3 bu2 jian4 yu2 yi4 shi2 zhi1 suo3 jiu4 ， er2 de2 yi3 zhi4 yi2 yu2 dang1 ri4 zhi1 zi4 jiang1 。
- he2 zhen4 du2 zhi1 nan2 chou1 ， ben3 wang2 qin2 zhi1 gu3 sang4 。
- jie1 qun2 qing2 xi2 jian4 yu2 gou3 qie3 ， yi2 zhi1 shou3 mo4 zhi1 yu2 di4 chuang4 。
- yu3 suo3 yi3 bao4 yi2 qian4 yu2 wu3 ji4 ， dao4 cheng2 xin1 yu2 yi4 xiang1 。
- ji4 shen2 xi2 yi3 zhi4 qi2 zun1 mu4 ， you4 san1 tan4 er2 ji4 zhi1 chou2 chang4 ye3 。

## 注释

## 译文

## 赏析
