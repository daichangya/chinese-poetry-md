---
id: yue-ke-yu-zi-wu-chang-xie-er-yuan-gui-ye-wen-qing-xiao-ou-cheng
title: 予自武昌携二猿归夜闻清啸偶成
titlePinyin: yu3 zi4 wu3 chang1 xie2 er4 yuan2 gui1 ye4 wen2 qing1 xiao4 ou3 cheng2
titleSlug: yu-zi-wu-chang-xie-er-yuan-gui-ye-wen-qing-xiao-ou-cheng
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乐天听琵琶，尝赋猿哀鸣。
- 物产无古今，均此浔阳城。
- 我居庐山趾，日夕游郊坰。
- 步足历幽谷，登山穷绝陉。
- 经行徧岩岫，未始闻此声。
- 相望三百年，山水同虞衡。
- 讵可风气殊，乃亦殊所生。
- 矫矫长臂公，相从东归舲。
- 皎皎白玉面，玄衣吟啸清。
- 线垂黄金衣，诡侍夸异形。
- 不系李约铁，悲风动南𤃩。
- 不把碧玉环，峡山栖杳冥。
- 楚宾攀树枝，肠断不堪听。
- 变化倏异涂，更作巴西称。
- 突兀见眼前，儿童不知名。
- 西轩骤雨过，东牖初月明。
- 循阶闻夜蛩，有酒仍独倾。
- 忽闻湘水吟，顿觉凄然惊。
- 吾方笑乐天，为此外物撄。
- 反观还自笑，翁倦非忘情。

## 拼音
- le4 tian1 ting1 pi2 pa0 ， chang2 fu4 yuan2 ai1 ming2 。
- wu4 chan3 wu2 gu3 jin1 ， jun1 ci3 xun2 yang2 cheng2 。
- wo3 ju1 lu2 shan1 zhi3 ， ri4 xi1 you2 jiao1 jiong1 。
- bu4 zu2 li4 you1 gu3 ， deng1 shan1 qiong2 jue2 xing2 。
- jing1 xing2 bian4 yan2 xiu4 ， wei4 shi3 wen2 ci3 sheng1 。
- xiang1 wang4 san1 bai3 nian2 ， shan1 shui3 tong2 yu2 heng2 。
- ju4 ke3 feng1 qi4 shu1 ， nai3 yi4 shu1 suo3 sheng1 。
- jiao3 jiao3 chang2 bi4 gong1 ， xiang1 cong2 dong1 gui1 ling2 。
- jiao3 jiao3 bai2 yu4 mian4 ， xuan2 yi1 yin2 xiao4 qing1 。
- xian4 chui2 huang2 jin1 yi1 ， gui3 shi4 kua1 yi4 xing2 。
- bu2 xi4 li3 yue1 tie3 ， bei1 feng1 dong4 nan2 𤃩 。
- bu4 ba3 bi4 yu4 huan2 ， xia2 shan1 qi1 yao3 ming2 。
- chu3 bin1 pan1 shu4 zhi1 ， chang2 duan4 bu4 kan1 ting1 。
- bian4 hua4 shu1 yi4 tu2 ， geng4 zuo4 ba1 xi1 cheng1 。
- tu1 wu4 jian4 yan3 qian2 ， er2 tong2 bu4 zhi1 ming2 。
- xi1 xuan1 zhou4 yu3 guo4 ， dong1 you3 chu1 yue4 ming2 。
- xun2 jie1 wen2 ye4 qiong2 ， you3 jiu3 reng2 du2 qing1 。
- hu1 wen2 xiang1 shui3 yin2 ， dun4 jue2 qi1 ran2 jing1 。
- wu2 fang1 xiao4 le4 tian1 ， wei4 ci3 wai4 wu4 ying1 。
- fan3 guan1 hai2 zi4 xiao4 ， weng1 juan4 fei1 wang4 qing2 。

## 注释

## 译文

## 赏析
