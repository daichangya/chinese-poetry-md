---
id: yue-ke-shan-zhong-shu-huai
title: 山中书怀
titlePinyin: shan1 zhong1 shu1 huai2
titleSlug: shan-zhong-shu-huai
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昨浮平湖，时适逢中秋。
- 十年鸥鹭盟，万丈蛟龙湫。
- 微风自远至，皓月当上头。
- 朋游凡三人，一举累百瓯。
- 清光洞虚明，醉舞相劝酬。
- 枕籍起更酌，微茫寄安流。
- 长空隠绳低，中夕发櫂讴。
- 未开晨曦轮，已系横堤舟。
- 驾言舍维檝，登途肃衾裯。
- 凄凄感霜露，鬰鬰瞻松楸。
- 恻怆动五情，顾省经几丘。
- 僾然儵如在，惕若疑可求。
- 暌离才经岁，蓊蒨惊且稠。
- 每欲栖猨扃，于焉筑菟裘。
- 经营眺高冈，夷坦开平畴。
- 左抚芙蓉屏，右瞰鸿雁洲。
- 风雷凄五更，云月澄双眸。
- 汜兰滋畹茂，丛桂连山幽。
- 惊鸢下跕跕，候虫鸣啾啾。
- 振策后无继，蝎屐杳莫周。
- 谁接西山袂，且为东皋留。
- 一憩动逾月，四顾无与俦。
- 栖禽竞晨噪，落霞观夕收。
- 樵歌路崎岖，渔笛声咿嚘。
- 筑鸣环山泉，钟度远寺楼。
- 烟暝白昼合，晴岚翠光浮。
- 夔藩走鹿豕，下括寻羊牛。
- 虽云适野性，颇复怀牢愁。
- 天命乐自然，吾生感行休。
- 主上顷见知，诏书传置邮。
- 不忘盖帷弃，几比岩穴搜。
- 沈沈开仙祠，奕奕垂灵斿。
- 笋班北阙近，槐影西清樛。
- 圣恩比天隆，臣报如羽𬨎。
- 当年四十奏，日彻十二旒。
- 言言劘上听，历历思前筹。
- 是知度如渊，井语不忍仇。
- 感叹涕泪零，栖迟岁年遒。
- 纵兴裹革念，已抱刖足羞。
- 庄舄越客吟，宗元楚山囚。
- 更慙德难称，敢谓命不犹。
- 尔来阵云黑，已觉杀气揫。
- 连兵又多垒，乏餽仍上游。
- 如我高卧闲，自比他人优。
- 岂不思敌忾，一为殄国雠。
- 远慨筋骨衰，何以从戈矛。
- 又怜壮心老，无复陈谋猷。
- 居然去妇情，徒作嫠纬忧。
- 五斗折腰人，百炼绕指柔。
- 苦心自惙惙，古道方悠悠。
- 华山正绝陉，郑赋犹待鯈。
- 指点隔江烽，烧烛看吴钩。

## 拼音
- wo3 zuo2 fu2 ping2 hu2 ， shi2 shi4 feng2 zhong1 qiu1 。
- shi2 nian2 ou1 lu4 meng2 ， wan4 zhang4 jiao1 long2 qiu1 。
- wei1 feng1 zi4 yuan3 zhi4 ， hao4 yue4 dang1 shang4 tou2 。
- peng2 you2 fan2 san1 ren2 ， yi4 ju3 lei4 bai3 ou1 。
- qing1 guang1 dong4 xu1 ming2 ， zui4 wu3 xiang1 quan4 chou2 。
- zhen3 ji2 qi3 geng4 zhuo2 ， wei1 mang2 ji4 an1 liu2 。
- chang2 kong1 yin3 sheng2 di1 ， zhong1 xi1 fa1 zhao4 ou1 。
- wei4 kai1 chen2 xi1 lun2 ， yi3 xi4 heng2 di1 zhou1 。
- jia4 yan2 she4 wei2 ji2 ， deng1 tu2 su4 qin1 dao1 。
- qi1 qi1 gan3 shuang1 lu4 ， yu4 yu4 zhan1 song1 qiu1 。
- ce4 chuang4 dong4 wu3 qing2 ， gu4 sheng3 jing1 ji3 qiu1 。
- ai4 ran2 shu1 ru2 zai4 ， ti4 ruo4 yi2 ke3 qiu2 。
- kui2 li2 cai2 jing1 sui4 ， weng3 qian4 jing1 qie3 chou2 。
- mei3 yu4 qi1 yuan2 jiong1 ， yu2 yan1 zhu4 tu2 qiu2 。
- jing1 ying2 tiao4 gao1 gang1 ， yi2 tan3 kai1 ping2 chou2 。
- zuo3 fu3 fu2 rong2 ping2 ， you4 kan4 hong2 yan4 zhou1 。
- feng1 lei2 qi1 wu3 geng1 ， yun2 yue4 cheng2 shuang1 mou2 。
- si4 lan2 zi1 wan3 mao4 ， cong2 gui4 lian2 shan1 you1 。
- jing1 yuan1 xia4 dian3 dian3 ， hou4 chong2 ming2 jiu1 jiu1 。
- zhen4 ce4 hou4 wu2 ji4 ， xie1 ji1 yao3 mo4 zhou1 。
- shui2 jie1 xi1 shan1 mei4 ， qie3 wei4 dong1 gao1 liu2 。
- yi2 qi4 dong4 yu2 yue4 ， si4 gu4 wu2 yu3 chou2 。
- qi1 qin2 jing4 chen2 zao4 ， luo4 xia2 guan1 xi1 shou1 。
- qiao2 ge1 lu4 qi2 qu1 ， yu2 di2 sheng1 yi1 you1 。
- zhu4 ming2 huan2 shan1 quan2 ， zhong1 du4 yuan3 si4 lou2 。
- yan1 ming2 bai2 zhou4 he2 ， qing2 lan2 cui4 guang1 fu2 。
- kui2 fan1 zou3 lu4 shi3 ， xia4 kuo4 xun2 yang2 niu2 。
- sui1 yun2 shi4 ye3 xing4 ， po1 fu4 huai2 lao2 chou2 。
- tian1 ming4 le4 zi4 ran2 ， wu2 sheng1 gan3 xing2 xiu1 。
- zhu3 shang4 qing3 jian4 zhi1 ， zhao4 shu1 chuan2 zhi4 you2 。
- bu2 wang4 gai4 wei2 qi4 ， ji3 bi3 yan2 xue2 sou1 。
- shen3 shen3 kai1 xian1 ci2 ， yi4 yi4 chui2 ling2 you2 。
- sun3 ban1 bei3 que1 jin4 ， huai2 ying3 xi1 qing1 jiu1 。
- sheng4 en1 bi3 tian1 long2 ， chen2 bao4 ru2 yu3 you2 。
- dang1 nian2 si4 shi2 zou4 ， ri4 che4 shi2 er4 liu2 。
- yan2 yan2 mo2 shang4 ting1 ， li4 li4 si1 qian2 chou2 。
- shi4 zhi1 du4 ru2 yuan1 ， jing3 yu3 bu4 ren3 chou2 。
- gan3 tan4 ti4 lei4 ling2 ， qi1 chi2 sui4 nian2 qiu2 。
- zong4 xing1 guo3 ge2 nian4 ， yi3 bao4 yue4 zu2 xiu1 。
- zhuang1 xi4 yue4 ke4 yin2 ， zong1 yuan2 chu3 shan1 qiu2 。
- geng4 can2 de2 nan2 cheng1 ， gan3 wei4 ming4 bu4 you2 。
- er3 lai2 zhen4 yun2 hei1 ， yi3 jue2 sha1 qi4 jiu1 。
- lian2 bing1 you4 duo1 lei3 ， fa2 kui4 reng2 shang4 you2 。
- ru2 wo3 gao1 wo4 xian2 ， zi4 bi3 ta1 ren2 you1 。
- qi3 bu4 si1 di2 kai4 ， yi2 wei4 tian3 guo2 chou2 。
- yuan3 kai3 jin1 gu3 shuai1 ， he2 yi3 cong2 ge1 mao2 。
- you4 lian2 zhuang4 xin1 lao3 ， wu2 fu4 chen2 mou2 you2 。
- ju1 ran2 qu4 fu4 qing2 ， tu2 zuo4 li2 wei3 you1 。
- wu3 dou3 zhe2 yao1 ren2 ， bai3 lian4 rao4 zhi3 rou2 。
- ku3 xin1 zi4 chuo4 chuo4 ， gu3 dao4 fang1 you1 you1 。
- hua4 shan1 zheng4 jue2 xing2 ， zheng4 fu4 you2 dai4 tiao2 。
- zhi3 dian3 ge2 jiang1 feng1 ， shao1 zhu2 kan4 wu2 gou1 。

## 注释

## 译文

## 赏析
