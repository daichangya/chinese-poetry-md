---
id: yue-ke-shi-yi-yue-shi-wu-ri-hu-ku-she-yang-shen-bu-neng-yin-shi-bei-wo-yi-ta-xi-cheng
title: 十一月十五日忽苦舌疡甚不能饮食惫卧一榻戏成
titlePinyin: shi2 yi1 yue4 shi2 wu3 ri4 hu1 ku3 she2 yang2 shen4 bu4 neng2 yin3 shi2 bei4 wo4 yi2 ta4 xi4 cheng2
titleSlug: shi-yi-yue-shi-wu-ri-hu-ku-she-yang-shen-bu-neng-yin-shi-bei-wo-yi-ta-xi-cheng
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见东坡昔步虎溪月，夜听溪声广长舌。
- 溪声不断流不枯，此段磊落真丈夫。
- 一生吾伊换喑呜，嗟哉三寸予岂无。
- 公子搢绅陈礼法，枕曲无思噤如蛤。
- 辩士说客谈纵横，叱牛惟解供力耕。
- 尔来更自作奇痛，昼苦吟呻夜妨梦。
- 伏床啜粥犹漓浪，脔肉持将堪底用。
- 太仓受禾三百廛，大官烹羊俱鼎膻。
- 瀛洲给膳称学士，饱食端居今六年。
- 生平元不负此舌，欲办一奇了无说。
- 更憎此舌工负予，乃复累我七尺躯。
- 鸱夷榼载鸬鹚杓，向口低眉辄前却。
- 齿牙助桀复摇落，误杀流涎孤快嚼。
- 仰天大笑绝冠缨，舌兮腹兮谁重轻。

## 拼音
- jun1 bu2 jian4 dong1 po1 xi1 bu4 hu3 xi1 yue4 ， ye4 ting1 xi1 sheng1 guang3 chang2 she2 。
- xi1 sheng1 bu2 duan4 liu2 bu4 ku1 ， ci3 duan4 lei3 luo4 zhen1 zhang4 fu0 。
- yi4 sheng1 wu2 yi1 huan4 yin1 wu1 ， jie1 zai1 san1 cun4 yu3 qi3 wu2 。
- gong1 zi3 jin4 shen1 chen2 li3 fa3 ， zhen3 qu3 wu2 si1 jin4 ru2 ha2 。
- bian4 shi4 shuo1 ke4 tan2 zong4 heng2 ， chi4 niu2 wei2 jie3 gong4 li4 geng1 。
- er3 lai2 geng4 zi4 zuo4 qi2 tong4 ， zhou4 ku3 yin2 shen1 ye4 fang2 meng4 。
- fu2 chuang2 chuo4 zhou1 you2 li2 lang4 ， luan2 rou4 chi2 jiang1 kan1 di3 yong4 。
- tai4 cang1 shou4 he2 san1 bai3 chan2 ， da4 guan1 peng1 yang2 ju4 ding3 shan1 。
- ying2 zhou1 gei3 shan4 cheng1 xue2 shi4 ， bao3 shi2 duan1 ju1 jin1 liu4 nian2 。
- sheng1 ping2 yuan2 bu2 fu4 ci3 she2 ， yu4 ban4 yi4 qi2 le0 wu2 shuo1 。
- geng4 zeng1 ci3 she2 gong1 fu4 yu3 ， nai3 fu4 lei4 wo3 qi1 chi3 qu1 。
- chi1 yi2 ke1 zai3 lu2 ci2 shao2 ， xiang4 kou3 di1 mei2 zhe2 qian2 que4 。
- chi3 ya2 zhu4 jie2 fu4 yao2 luo4 ， wu4 sha1 liu2 xian2 gu1 kuai4 jiao2 。
- yang3 tian1 da4 xiao4 jue2 guan1 ying1 ， she2 xi1 fu4 xi1 shui2 zhong4 qing1 。

## 注释

## 译文

## 赏析
