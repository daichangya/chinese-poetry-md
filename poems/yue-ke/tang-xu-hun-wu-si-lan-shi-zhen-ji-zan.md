---
id: yue-ke-tang-xu-hun-wu-si-lan-shi-zhen-ji-zan
title: 唐许浑乌丝栏诗真迹赞
titlePinyin: tang2 xu3 hun2 wu1 si1 lan2 shi1 zhen1 ji4 zan4
titleSlug: tang-xu-hun-wu-si-lan-shi-zhen-ji-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玉𥫽诗府旌阳仙，骖鸾翳凤珊瑚鞭。
- 羽裳云锦朝帝垣，天凤戛佩披瑯玕。
- 瑶阶十二琪树连，珠晖璧魄环非烟。
- 手按碧蕊丹葩鲜，昆阆七七争芳妍。
- 翩焉来下探九渊，攫颔惊起龙正眠。
- 茫茫尘劫今几年，北斗柄烂东海田。
- 袖中琲琲辉且圆，琤琮落笔如流泉。
- 乌栏锦褾余百篇，狱宝上烛牛斗躔。
- 御题小玺今宛然，已散复合庸非天。
- 鲸鱼东去云浪翻，晴昼昳荡开虎关。
- 紫金浮玉月满川，大招为赋乘槎骞。

## 拼音
- yu4 𥫽 shi1 fu3 jing1 yang2 xian1 ， can1 luan2 yi4 feng4 shan1 hu2 bian1 。
- yu3 shang0 yun2 jin3 chao2 di4 yuan2 ， tian1 feng4 jia2 pei4 pi1 lang2 gan1 。
- yao2 jie1 shi2 er4 qi2 shu4 lian2 ， zhu1 hui1 bi4 po4 huan2 fei1 yan1 。
- shou3 an4 bi4 rui3 dan1 pa1 xian1 ， kun1 lang2 qi1 qi1 zheng1 fang1 yan2 。
- pian1 yan1 lai2 xia4 tan4 jiu3 yuan1 ， jue2 han4 jing1 qi3 long2 zheng4 mian2 。
- mang2 mang2 chen2 jie2 jin1 ji3 nian2 ， bei3 dou4 bing3 lan4 dong1 hai3 tian2 。
- xiu4 zhong1 bei4 bei4 hui1 qie3 yuan2 ， cheng1 cong2 luo4 bi3 ru2 liu2 quan2 。
- wu1 lan2 jin3 biao3 yu2 bai3 pian1 ， yu4 bao3 shang4 zhu2 niu2 dou4 chan2 。
- yu4 ti2 xiao3 xi3 jin1 wan3 ran2 ， yi3 san4 fu4 he2 yong1 fei1 tian1 。
- jing1 yu2 dong1 qu4 yun2 lang4 fan1 ， qing2 zhou4 yi4 dang4 kai1 hu3 guan1 。
- zi3 jin1 fu2 yu4 yue4 man3 chuan1 ， da4 zhao1 wei4 fu4 cheng2 cha2 qian1 。

## 注释

## 译文

## 赏析
