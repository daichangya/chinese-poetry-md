---
id: yue-ke-ying-zong-huang-di-ning-zi-yu-han-ti-shu-zan
title: 英宗皇帝宁字御汉体书赞
titlePinyin: ying1 zong1 huang2 di4 ning2 zi4 yu4 han4 ti3 shu1 zan4
titleSlug: ying-zong-huang-di-ning-zi-yu-han-ti-shu-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 惟汉体书，笔法之变。
- 于帝王中，亦有羲献。
- 有煜昭陵，蒸云激电。
- 品冠一神，中寓万善。
- 于惟治平，问安视膳。
- 葩奇自然，得于目见。
- 傅英染华，躬侍笔砚。
- 既习既观，弗咤弗眩。
- 心法斯授，体势亦擅。
- 故于游戏，如墨裙练。
- 惟帝之圣，统接尧禅。
- 追怀羹墙，谋谨诒燕。
- 武存止戈，威寓不战。
- 五饵匈奴，三登海县。
- 耆髫茹粹，支夏解辫。
- 宁人之功，是履是践。
- 帝心敢知，畔援歆羡。
- 妙则已具，奎文式绚。
- 揭于座隅，以示警勤。
- 仁皇之仁，惟圣时宪。
- 猗与此宁，尸居龙见。
- 苞桑其存，伐柯不远。
- 事陋规随，戒存药眩。
- 有签维瑶，有轴维钿。
- 系此赞诗，于帖之殿。

## 拼音
- wei2 han4 ti3 shu1 ， bi3 fa3 zhi1 bian4 。
- yu2 di4 wang2 zhong1 ， yi4 you3 xi1 xian4 。
- you3 yu4 zhao1 ling2 ， zheng1 yun2 ji1 dian4 。
- pin3 guan1 yi4 shen2 ， zhong1 yu4 wan4 shan4 。
- yu2 wei2 zhi4 ping2 ， wen4 an1 shi4 shan4 。
- pa1 qi2 zi4 ran2 ， de2 yu2 mu4 jian4 。
- fu4 ying1 ran3 hua2 ， gong1 shi4 bi3 yan4 。
- ji4 xi2 ji4 guan1 ， fu2 zha4 fu2 xuan4 。
- xin1 fa3 si1 shou4 ， ti3 shi4 yi4 shan4 。
- gu4 yu2 you2 xi4 ， ru2 mo4 qun2 lian4 。
- wei2 di4 zhi1 sheng4 ， tong3 jie1 yao2 chan2 。
- zhui1 huai2 geng1 qiang2 ， mou2 jin3 yi2 yan4 。
- wu3 cun2 zhi3 ge1 ， wei1 yu4 bu2 zhan4 。
- wu3 er3 xiong1 nu2 ， san1 deng1 hai3 xian4 。
- qi2 tiao2 ru2 cui4 ， zhi1 xia4 jie3 bian4 。
- ning2 ren2 zhi1 gong1 ， shi4 lü3 shi4 jian4 。
- di4 xin1 gan3 zhi1 ， pan4 yuan2 xin1 xian4 。
- miao4 ze2 yi3 ju4 ， kui2 wen2 shi4 xuan4 。
- jie1 yu2 zuo4 yu2 ， yi3 shi4 jing3 qin2 。
- ren2 huang2 zhi1 ren2 ， wei2 sheng4 shi2 xian4 。
- yi1 yu3 ci3 ning2 ， shi1 ju1 long2 xian4 。
- bao1 sang1 qi2 cun2 ， fa2 ke1 bu4 yuan3 。
- shi4 lou4 gui1 sui2 ， jie4 cun2 yao4 xuan4 。
- you3 qian1 wei2 yao2 ， you3 zhou2 wei2 dian4 。
- xi4 ci3 zan4 shi1 ， yu2 tie1 zhi1 dian4 。

## 注释

## 译文

## 赏析
