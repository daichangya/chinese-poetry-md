---
id: yue-ke-shan-ju-gan-jiu-bai-yun
title: 山居感旧百韵
titlePinyin: shan1 ju1 gan3 jiu4 bai3 yun4
titleSlug: shan-ju-gan-jiu-bai-yun
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔在淳熙日，中兴最盛年。
- 身逢千载运，眼见五朝天。
- 楚甸当澄按，岷江极溯沿。
- 经途俱极险，问字始能言。
- 卫国呼珠帽，阎公着玳筵。
- 进思红满幄，便室白连椽。
- 诏趁回衡雁，重听下峡猿。
- 讲书闻岳麓，论道识湘川。
- 至治承三纪，康谣沸九㙻。
- 亲逢尧寿并，继见禹功传。
- 阶玉骈床笏，籯金课椠铅。
- 程书仍把学，句读始精研。
- 白发沈詹事，青云张集仙。
- 遗经说东鲁，大义指南轩。
- 古郢十连地，修门万里船。
- 欢呼瞻玉轪，恭请拥珠鞯。
- 全盛开京邑，升平沸市廛。
- 民无买刀佩，士有诵声弦。
- 去国波浮鹢，炎陬瘴跕鸢。
- 稍知遗枉白，仅齿与龄玄。
- 附首丁宁切，垂膺涕泗连。
- 止樊谗暧昧，皖箦恨缠绵。
- 奏牒怀留语，慈亲返故泉。
- 名坊观正献，萧寺饯忠宣。
- 鼓笈来承学，抠衣接巨贤。
- 伊濂一宗匠，郑邓两魁躔。
- 持论闻忠厚，逢时正党偏。
- 伪名开建上，威燄张平原。
- 国论几沈痼，初心本怙权。
- 朱彭承既倒，沈季助方燃。
- 东阁陪公议，南州返客还。
- 奋身从百战，垂翅谒三铨。
- 累载需将冠，中宵叹著鞭。
- 穷边周障塞，访古涉淮堧。
- 归抱遗书痛，亲裁逸事编。
- 䌷藏金匮底，吁直玉阶前。
- 日射九关豹，风清列辟鹓。
- 丁时旒十二，乙奏牍三千。
- 鼙鼓宸心感，丝纶诏墨鲜。
- 铸佗光裂地，绘像焕凌烟。
- 狐史无留憾，麟台录奏篇。
- 贤书虽偃蹇，仓氏尚拘挛。
- 大幕开丘邓，从军下宿涟。
- 人谋自矛盾，民命困戈鋋。
- 已矣椎铜虎，归欤访石田。
- 哦松期埽迳，荐草又誊牋。
- 掌庋斯文在，鸣琚大老先。
- 扈祥才列属，鹤吊复题阡。
- 甫毕三朞制，重登九寺联。
- 曾因陈战守，尚忆奏蝉蜎。
- 冯翊菟符佩，华亭鹤羽翩。
- 弱翁惭美报，季子幸求遄。
- 兰省频分帐，枢庭恰缀员。
- 干时繇阃议，问俗许帷褰。
- 平籴千仓富，防江万鼓鼘。
- 田畴免捐瘠，闾里仅安眠。
- 戎监还文石，粮车抗使旃。
- 龙荒潴庙玺，鸿笔研山园。
- 为访平山柳，来寻九曲莲。
- 降胡启胶轕，走檄更喧阗。
- 位棘珪颁瑞，持荷袷在肩。
- 登坛委寄重，仗钺便宜专。
- 间使诛妖福，坚城馘逆全。
- 万艘争转粟，九府亦流钱。
- 诗祸兴同列，天游□上元。
- 闲僧偶传诵，匪石遂铭镌。
- 学羿招弯射，沤阳厌老拳。
- 了无虚券证，仅有巧言谝。
- 幕府门生旧，勋家宿契坚。
- 反身徒浩叹，齚舌谩思愆。
- 皇上颁明制，公朝雪滞冤。
- 复令修甬道，适遇奋空弮。
- 忧职霜侵鬓，忘餐颊露颧。
- 粗能供尺伍，何以报尘涓。
- 忽奉枢机召，难胜束帛戋。
- 迄孤朝仄席，敢望政齐璇。
- 误沐便蕃渥，重寻香火缘。
- 九霄三境近，十阁五云边。
- 倍惜筋骸老，空惊手足胼。
- 支离赋囊粟，温饱及华颠。
- 喘月牛歌戚，嘶风马忆燕。
- 枕戈悲壮志，揭橐愧空𫗴。
- 触事常多感，怀安祇自怜。
- 深山游鹿豕，交友半貂蝉。
- 北海亡郗渐，南荣偃偓佺。
- 余生知有幸，世虑盍无牵。
- 多幸偕癃老，清时释绊缠。
- 采芝从涧底，策杖又山巅。
- 止足须关念，沈迷盍久悛。
- 便须便潄石，勿使诿乘轩。
- 垤蚁还惊梦，冥鸿愿比骞。
- 屋闲云可宿，簷曝日常暄。
- 适性频移竹，忘忧更树蘐。
- 衔杯趁安健，卒岁乐周旋。
- 往岁当流马，归心听杜鹃。
- 方眠不忘起，已病始知痊。
- 鼯技羞穷木，羊肠易折辕。
- 但令思愦愦，岂厌腹便便。
- 逆旅还推枕，知音谩续弦。
- 谁谈少年事，为我写蹄筌。

## 拼音
- xi1 zai4 chun2 xi1 ri4 ， zhong1 xing1 zui4 sheng4 nian2 。
- shen1 feng2 qian1 zai4 yun4 ， yan3 jian4 wu3 chao2 tian1 。
- chu3 dian4 dang1 cheng2 an4 ， min2 jiang1 ji2 su4 yan2 。
- jing1 tu2 ju4 ji2 xian3 ， wen4 zi4 shi3 neng2 yan2 。
- wei4 guo2 hu1 zhu1 mao4 ， yan2 gong1 zhe0 dai4 yan2 。
- jin4 si1 hong2 man3 wo4 ， bian4 shi4 bai2 lian2 chuan2 。
- zhao4 chen4 hui2 heng2 yan4 ， zhong4 ting1 xia4 xia2 yuan2 。
- jiang3 shu1 wen2 yue4 lu4 ， lun4 dao4 shi2 xiang1 chuan1 。
- zhi4 zhi4 cheng2 san1 ji4 ， kang1 yao2 fei4 jiu3 㙻 。
- qin1 feng2 yao2 shou4 bing4 ， ji4 jian4 yu3 gong1 chuan2 。
- jie1 yu4 pian2 chuang2 hu4 ， ying2 jin1 ke4 qian4 qian1 。
- cheng2 shu1 reng2 ba3 xue2 ， ju4 dou4 shi3 jing1 yan2 。
- bai2 fa4 shen3 zhan1 shi4 ， qing1 yun2 zhang1 ji2 xian1 。
- yi2 jing1 shuo1 dong1 lu3 ， da4 yi4 zhi3 nan2 xuan1 。
- gu3 ying3 shi2 lian2 di4 ， xiu1 men2 wan4 li3 chuan2 。
- huan1 hu1 zhan1 yu4 dai4 ， gong1 qing3 yong1 zhu1 jian1 。
- quan2 sheng4 kai1 jing1 yi4 ， sheng1 ping2 fei4 shi4 chan2 。
- min2 wu2 mai3 dao1 pei4 ， shi4 you3 song4 sheng1 xian2 。
- qu4 guo2 bo1 fu2 yi4 ， yan2 zou1 zhang4 dian3 yuan1 。
- shao1 zhi1 yi2 wang3 bai2 ， jin3 chi3 yu3 ling2 xuan2 。
- fu4 shou3 ding1 ning2 qie4 ， chui2 ying1 ti4 si4 lian2 。
- zhi3 fan2 chan2 ai4 mei4 ， wan3 ze2 hen4 chan2 mian2 。
- zou4 die2 huai2 liu2 yu3 ， ci2 qin1 fan3 gu4 quan2 。
- ming2 fang1 guan1 zheng4 xian4 ， xiao1 si4 jian4 zhong1 xuan1 。
- gu3 ji2 lai2 cheng2 xue2 ， kou1 yi1 jie1 ju4 xian2 。
- yi1 lian2 yi4 zong1 jiang4 ， zheng4 deng4 liang3 kui2 chan2 。
- chi2 lun4 wen2 zhong1 hou4 ， feng2 shi2 zheng4 dang3 pian1 。
- wei3 ming2 kai1 jian4 shang4 ， wei1 yan4 zhang1 ping2 yuan2 。
- guo2 lun4 ji3 shen3 gu4 ， chu1 xin1 ben3 hu4 quan2 。
- zhu1 peng2 cheng2 ji4 dao3 ， shen3 ji4 zhu4 fang1 ran2 。
- dong1 ge2 pei2 gong1 yi4 ， nan2 zhou1 fan3 ke4 hai2 。
- fen4 shen1 cong2 bai3 zhan4 ， chui2 chi4 ye4 san1 quan2 。
- lei4 zai3 xu1 jiang1 guan1 ， zhong1 xiao1 tan4 zhu4 bian1 。
- qiong2 bian1 zhou1 zhang4 sai1 ， fang3 gu3 she4 huai2 ruan2 。
- gui1 bao4 yi2 shu1 tong4 ， qin1 cai2 yi4 shi4 bian1 。
- 䌷 cang2 jin1 kui4 di3 ， xu1 zhi2 yu4 jie1 qian2 。
- ri4 she4 jiu3 guan1 bao4 ， feng1 qing1 lie4 pi4 yuan1 。
- ding1 shi2 liu2 shi2 er4 ， yi3 zou4 du2 san1 qian1 。
- pi2 gu3 chen2 xin1 gan3 ， si1 lun2 zhao4 mo4 xian1 。
- zhu4 tuo2 guang1 lie4 di4 ， hui4 xiang4 huan4 ling2 yan1 。
- hu2 shi3 wu2 liu2 han4 ， lin2 tai2 lu4 zou4 pian1 。
- xian2 shu1 sui1 yan3 jian3 ， cang1 shi4 shang4 ju1 luan2 。
- da4 mu4 kai1 qiu1 deng4 ， cong2 jun1 xia4 su4 lian2 。
- ren2 mou2 zi4 mao2 dun4 ， min2 ming4 kun4 ge1 chan2 。
- yi3 yi3 zhui1 tong2 hu3 ， gui1 yu2 fang3 shi2 tian2 。
- o4 song1 qi1 sao4 jing4 ， jian4 cao3 you4 teng2 jian1 。
- zhang3 gui3 si1 wen2 zai4 ， ming2 ju1 da4 lao3 xian1 。
- hu4 xiang2 cai2 lie4 shu3 ， he4 diao4 fu4 ti2 qian1 。
- fu3 bi4 san1 ji1 zhi4 ， zhong4 deng1 jiu3 si4 lian2 。
- ceng2 yin1 chen2 zhan4 shou3 ， shang4 yi4 zou4 chan2 yuan1 。
- feng2 yi4 tu2 fu2 pei4 ， hua2 ting2 he4 yu3 pian1 。
- ruo4 weng1 can2 mei3 bao4 ， ji4 zi3 xing4 qiu2 chuan2 。
- lan2 sheng3 pin2 fen1 zhang4 ， shu1 ting2 qia4 zhui4 yuan2 。
- gan1 shi2 yao2 kun3 yi4 ， wen4 su2 xu3 wei2 qian1 。
- ping2 di2 qian1 cang1 fu4 ， fang2 jiang1 wan4 gu3 yuan1 。
- tian2 chou2 mian3 juan1 ji2 ， lü2 li3 jin3 an1 mian2 。
- rong2 jian1 hai2 wen2 shi2 ， liang2 che1 kang4 shi3 zhan1 。
- long2 huang1 zhu1 miao4 xi3 ， hong2 bi3 yan2 shan1 yuan2 。
- wei4 fang3 ping2 shan1 liu3 ， lai2 xun2 jiu3 qu1 lian2 。
- jiang4 hu2 qi3 jiao1 ge2 ， zou3 xi2 geng4 xuan1 tian2 。
- wei4 ji2 gui1 ban1 rui4 ， chi2 he2 jia2 zai4 jian1 。
- deng1 tan2 wei3 ji4 zhong4 ， zhang4 yue4 pian2 yi0 zhuan1 。
- jian1 shi3 zhu1 yao1 fu2 ， jian1 cheng2 guo2 ni4 quan2 。
- wan4 sou1 zheng1 zhuan3 su4 ， jiu3 fu3 yi4 liu2 qian2 。
- shi1 huo4 xing1 tong2 lie4 ， tian1 you2 □ shang4 yuan2 。
- xian2 seng1 ou3 chuan2 song4 ， fei3 shi2 sui4 ming2 juan1 。
- xue2 yi4 zhao1 wan1 she4 ， ou1 yang2 yan4 lao3 quan2 。
- liao3 wu2 xu1 quan4 zheng4 ， jin3 you3 qiao3 yan2 pian3 。
- mu4 fu3 men2 sheng1 jiu4 ， xun1 jia1 su4 qi4 jian1 。
- fan3 shen1 tu2 hao4 tan4 ， ze2 she2 man4 si1 qian1 。
- huang2 shang0 ban1 ming2 zhi4 ， gong1 chao2 xue3 zhi4 yuan1 。
- fu4 ling4 xiu1 yong3 dao4 ， shi4 yu4 fen4 kong1 quan1 。
- you1 zhi2 shuang1 qin1 bin4 ， wang4 can1 jia2 lu4 quan2 。
- cu1 neng2 gong4 chi3 wu3 ， he2 yi3 bao4 chen2 juan1 。
- hu1 feng4 shu1 ji1 zhao4 ， nan2 sheng4 shu4 bo2 jian1 。
- qi4 gu1 chao2 ze4 xi2 ， gan3 wang4 zheng4 qi2 xuan2 。
- wu4 mu4 bian4 fan1 wo4 ， zhong4 xun2 xiang1 huo3 yuan2 。
- jiu3 xiao1 san1 jing4 jin4 ， shi2 ge2 wu3 yun2 bian1 。
- bei4 xi1 jin1 hai2 lao3 ， kong1 jing1 shou3 zu2 pian2 。
- zhi1 li2 fu4 nang2 su4 ， wen1 bao3 ji2 hua2 dian1 。
- chuan3 yue4 niu2 ge1 qi1 ， si1 feng1 ma3 yi4 yan4 。
- zhen3 ge1 bei1 zhuang4 zhi4 ， jie1 tuo2 kui4 kong1 zhan1 。
- chu4 shi4 chang2 duo1 gan3 ， huai2 an1 qi2 zi4 lian2 。
- shen1 shan1 you2 lu4 shi3 ， jiao1 you3 ban4 diao1 chan2 。
- bei3 hai3 wang2 chi1 jian4 ， nan2 rong2 yan3 wo4 quan2 。
- yu2 sheng1 zhi1 you3 xing4 ， shi4 lü4 he2 wu2 qian1 。
- duo1 xing4 xie2 long2 lao3 ， qing1 shi2 shi4 ban4 chan2 。
- cai3 zhi1 cong2 jian4 di3 ， ce4 zhang4 you4 shan1 dian1 。
- zhi3 zu2 xu1 guan1 nian4 ， shen3 mi2 he2 jiu3 quan1 。
- bian4 xu1 bian4 shu4 shi2 ， wu4 shi3 wei3 cheng2 xuan1 。
- die2 yi3 hai2 jing1 meng4 ， ming2 hong2 yuan4 bi3 qian1 。
- wu1 xian2 yun2 ke3 su4 ， yan2 pu4 ri4 chang2 xuan1 。
- shi4 xing4 pin2 yi2 zhu2 ， wang4 you1 geng4 shu4 xuan1 。
- xian2 bei1 chen4 an1 jian4 ， zu2 sui4 le4 zhou1 xuan2 。
- wang3 sui4 dang1 liu2 ma3 ， gui1 xin1 ting1 du4 juan1 。
- fang1 mian2 bu2 wang4 qi3 ， yi3 bing4 shi3 zhi1 quan2 。
- wu2 ji4 xiu1 qiong2 mu4 ， yang2 chang2 yi4 zhe2 yuan2 。
- dan4 ling4 si1 kui4 kui4 ， qi3 yan4 fu4 bian4 bian4 。
- ni4 lü3 hai2 tui1 zhen3 ， zhi1 yin1 man4 xu4 xian2 。
- shui2 tan2 shao4 nian2 shi4 ， wei4 wo3 xie3 ti2 quan2 。

## 注释

## 译文

## 赏析
