---
id: yue-ke-jing-jin-bai-yun-shi
title: 经进百韵诗
titlePinyin: jing1 jin4 bai3 yun4 shi1
titleSlug: jing-jin-bai-yun-shi
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 永祐当临御，重熙极泰亨。
- 物穷隍土复，地大蘗牙萌。
- 蕞尔瀛懦国，违吾海上盟。
- 烽烟昏九土，氛雾塞三精。
- 于赫中兴主，初专九伯征。
- 赤符观炳炳，嘉兆得庚庚。
- 四七膺休运，三千协一诚。
- 乾坤恢辟阖，日月洗明清。
- 天授睢坛䇲，风兴渭水英。
- 维时臣大父，摇迹圣廛氓。
- 宝匣鸣长剑，雄冠彯曼缨。
- 衣裘供羿射，灯火近韩檠。
- 圣世方求骏，明神岂舍骍。
- 始从鱼钥守，小㭊羽林兵。
- 尝敌无车乘，麾军不鼓钲。
- 熏门摧彦政，汜水从闾勍。
- 驲召班龙节，犀军下雀桁。
- 王师俱蓄缩，游骑愈纵横。
- 马渡朝迎敌，钟山夜驻营。
- 狂澜身砥柱，大厦手支撑。
- 敌焰犹繁炽，吴都忽震惊。
- 东巡传警跸，右袒半公卿。
- 愤起宜兴旅，追收建业城。
- 大江谁饮马，五岳更刑牲。
- 一荡西江李，重歼固石彭。
- 利兵驱虎豹，杰观筑鲵鲸。
- 玉帐旋平广，铜符遂帅荆。
- 皇灵期濯濯，王事分傍傍。
- 沙漠惊风鹤，山林息聚蝱。
- 神州宜亟复，六郡乃先争。
- 桀犬徒冯垒，苗民敢抗衡。
- 锐师掀狡窟，高堞覆坚棚。
- 鼎道兵方进，湖湘寇辄平。
- 几年凶祸结，八日骏功成。
- 叛将因资用，降人岂畏阬。
- 开疆下商虢，结约到磁洺。
- 谋帅难张俊，还兵虑郦琼。
- 但虞遗后患，初匪厌纷更。
- 沔鄂重归镇，齐刘尚据京。
- 且羞离楚馔，未用渡河罂。
- 细柳千屯灶，柔桑万瓦甍。
- 流民俱授亩，战士亦从耕。
- 夫浍萦如带，原田画若枰。
- 连云登美稼，淅玉饭香秔。
- 刍挽从今省，兵储亦顿赢。
- 吏贪无鼠硕，民佚异鲂頳。
- 姑定鸿沟约，交驰绝域伻。
- 邻欢新玉帛，宴衎乐簧笙。
- 未几边摇草，恶知野食苹。
- 礼容方济济，革乘忽𫐌𫐌。
- 睿断昭雄赳，天威震隠谹。
- 六师纷雾集，万灶盛雷轰。
- 戎驾爰方启，神锋莫敢撄。
- 童髫欣再见，父老喜前迎。
- 义气通诸夏，讴声沸八纮。
- 官兵飏隼鸷，废垒泣鼯猩。
- 跬步归京阙，朝衣诣寝楹。
- 晋军传鹤唳，楚幕听乌鸣。
- 机会乘今日，雌雄决此行。
- 幸成十载绩，归捧万年觥。
- 何事东来诏，遄追北指旌。
- 抚膺皆壮士，牵袂有啼婴。
- 嶪岌登枢极，雍容俨珮珩。
- 身虽处廊庙，志则在幽并。
- 岂意中原略，深违时相情。
- 和亲徒效敬，投几不闻䓨。
- 正尔先鞭著，居然谤箧盈。
- 凶威摇吏牍，风旨动台抨。
- 枭虺饥吞噬，鹰獒乐使令。
- 众髽常忌冠，同浴不讥裎。
- 远虑为徼福，先驱谓缓程。
- 一言鸣仗马，千丈下乔鶑。
- 盍考谢赦表，兼觌赐劄评。
- 许身无少愧，忧国甚于酲。
- 彼潜宜投虎，能言不离鹦。
- 鸟翾身蚤箙，兔健足先烹。
- 有客悲周道，何人恤鲁祊。
- 同时惟切齿，来者但惩羹。
- 长夜何时旦，沉阴几日晴。
- 是非从久定，祸否待终倾。
- 先帝资神武，深仇怆父兄。
- 每怀得颇牧，胡忍弃韩黥。
- 哲监何尝惑，孤忠果渐明。
- 岳阳还旧号，岭表返诸惸。
- 故垒营新祀，畿封辟赐茔。
- 用心传舜子，述事广文声。
- 甘雨兴余槁，青天豁久盲。
- 先臣死不朽，圣德浩难名。
- 陛下今汤禹，王臣昔散闳。
- 令图天广大，盛烈日铿鍧。
- 心术参尧运，规模绍汉宏。
- 遗形高阁绘，良股盛朝赓。
- 故将欣非远，微臣矧敢轻。
- 传讹稽史谬，败俗订言𬣞。
- 日系无虚笔，云章有满籯。
- 竹书皆历历，玉训尚铿铿。
- 愿辍清朝暇，叨承乙夜呈。
- 作诗哀寺孟，览奏念缇萦。
- 恩锡茅封宠，光昭衮字荣。
- 誓怀如皦日，忠报毕余生。

## 拼音
- yong3 you4 dang1 lin2 yu4 ， zhong4 xi1 ji2 tai4 heng1 。
- wu4 qiong2 huang2 tu3 fu4 ， di4 da4 bo4 ya2 meng2 。
- zui4 er3 ying2 nuo4 guo2 ， wei2 wu2 hai3 shang4 meng2 。
- feng1 yan1 hun1 jiu3 tu3 ， fen1 wu4 sai1 san1 jing1 。
- yu2 he4 zhong1 xing1 zhu3 ， chu1 zhuan1 jiu3 bo2 zheng1 。
- chi4 fu2 guan1 bing3 bing3 ， jia1 zhao4 de2 geng1 geng1 。
- si4 qi1 ying1 xiu1 yun4 ， san1 qian1 xie2 yi4 cheng2 。
- qian2 kun1 hui1 pi4 he2 ， ri4 yue4 xi3 ming2 qing1 。
- tian1 shou4 sui1 tan2 䇲 ， feng1 xing1 wei4 shui3 ying1 。
- wei2 shi2 chen2 da4 fu4 ， yao2 ji4 sheng4 chan2 mang2 。
- bao3 xia2 ming2 chang2 jian4 ， xiong2 guan1 piao1 man4 ying1 。
- yi1 qiu2 gong4 yi4 she4 ， deng1 huo3 jin4 han2 qing2 。
- sheng4 shi4 fang1 qiu2 jun4 ， ming2 shen2 qi3 she4 xing1 。
- shi3 cong2 yu2 yao4 shou3 ， xiao3 㭊 yu3 lin2 bing1 。
- chang2 di2 wu2 che1 cheng2 ， hui1 jun1 bu4 gu3 zheng1 。
- xun1 men2 cui1 yan4 zheng4 ， si4 shui3 cong2 lü2 qing2 。
- ri4 zhao4 ban1 long2 jie2 ， xi1 jun1 xia4 que4 heng2 。
- wang2 shi1 ju4 xu4 suo1 ， you2 qi2 yu4 zong4 heng2 。
- ma3 du4 chao2 ying2 di2 ， zhong1 shan1 ye4 zhu4 ying2 。
- kuang2 lan2 shen1 di3 zhu4 ， da4 sha4 shou3 zhi1 cheng1 。
- di2 yan4 you2 fan2 chi4 ， wu2 dou1 hu1 zhen4 jing1 。
- dong1 xun2 chuan2 jing3 bi4 ， you4 tan3 ban4 gong1 qing1 。
- fen4 qi3 yi2 xing1 lü3 ， zhui1 shou1 jian4 ye4 cheng2 。
- da4 jiang1 shui2 yin3 ma3 ， wu3 yue4 geng4 xing2 sheng1 。
- yi2 dang4 xi1 jiang1 li3 ， zhong4 jian1 gu4 shi2 peng2 。
- li4 bing1 qu1 hu3 bao4 ， jie2 guan1 zhu4 ni2 jing1 。
- yu4 zhang4 xuan2 ping2 guang3 ， tong2 fu2 sui4 shuai4 jing1 。
- huang2 ling2 qi1 zhuo2 zhuo2 ， wang2 shi4 fen1 bang4 bang4 。
- sha1 mo4 jing1 feng1 he4 ， shan1 lin2 xi1 ju4 meng2 。
- shen2 zhou1 yi2 ji2 fu4 ， liu4 jun4 nai3 xian1 zheng1 。
- jie2 quan3 tu2 feng2 lei3 ， miao2 min2 gan3 kang4 heng2 。
- rui4 shi1 xian1 jiao3 ku1 ， gao1 die2 fu4 jian1 peng2 。
- ding3 dao4 bing1 fang1 jin4 ， hu2 xiang1 kou4 zhe2 ping2 。
- ji3 nian2 xiong1 huo4 jie2 ， ba1 ri4 jun4 gong1 cheng2 。
- pan4 jiang1 yin1 zi1 yong4 ， jiang4 ren2 qi3 wei4 keng1 。
- kai1 jiang1 xia4 shang1 guo2 ， jie2 yue1 dao4 ci2 ming2 。
- mou2 shuai4 nan2 zhang1 jun4 ， hai2 bing1 lü4 li4 qiong2 。
- dan4 yu2 yi2 hou4 huan4 ， chu1 fei3 yan4 fen1 geng4 。
- mian3 e4 zhong4 gui1 zhen4 ， qi2 liu2 shang4 ju4 jing1 。
- qie3 xiu1 li2 chu3 zhuan4 ， wei4 yong4 du4 he2 ying1 。
- xi4 liu3 qian1 tun2 zao4 ， rou2 sang1 wan4 wa3 meng2 。
- liu2 min2 ju4 shou4 mu3 ， zhan4 shi4 yi4 cong2 geng1 。
- fu1 hui4 ying2 ru2 dai4 ， yuan2 tian2 hua4 ruo4 ping2 。
- lian2 yun2 deng1 mei3 jia4 ， xi1 yu4 fan4 xiang1 jing1 。
- chu2 wan3 cong2 jin1 sheng3 ， bing1 chu3 yi4 dun4 ying2 。
- li4 tan1 wu2 shu3 shuo4 ， min2 yi4 yi4 fang2 cheng1 。
- gu1 ding4 hong2 gou1 yue1 ， jiao1 chi2 jue2 yu4 beng1 。
- lin2 huan1 xin1 yu4 bo2 ， yan4 kan4 le4 huang2 sheng1 。
- wei4 ji3 bian1 yao2 cao3 ， e4 zhi1 ye3 shi2 ping2 。
- li3 rong2 fang1 ji4 ji4 ， ge2 cheng2 hu1 𫐌 𫐌 。
- rui4 duan4 zhao1 xiong2 jiu1 ， tian1 wei1 zhen4 yin3 hong2 。
- liu4 shi1 fen1 wu4 ji2 ， wan4 zao4 sheng4 lei2 hong1 。
- rong2 jia4 yuan2 fang1 qi3 ， shen2 feng1 mo4 gan3 ying1 。
- tong2 tiao2 xin1 zai4 jian4 ， fu4 lao3 xi3 qian2 ying2 。
- yi4 qi4 tong1 zhu1 xia4 ， ou1 sheng1 fei4 ba1 hong2 。
- guan1 bing1 yang2 sun3 zhi4 ， fei4 lei3 qi4 wu2 xing1 。
- kui3 bu4 gui1 jing1 que1 ， chao2 yi1 yi4 qin3 ying2 。
- jin4 jun1 chuan2 he4 li4 ， chu3 mu4 ting1 wu1 ming2 。
- ji1 hui4 cheng2 jin1 ri4 ， ci2 xiong2 jue2 ci3 xing2 。
- xing4 cheng2 shi2 zai3 ji4 ， gui1 peng3 wan4 nian2 gong1 。
- he2 shi4 dong1 lai2 zhao4 ， chuan2 zhui1 bei3 zhi3 jing1 。
- fu3 ying1 jie1 zhuang4 shi4 ， qian1 mei4 you3 ti2 ying1 。
- ye4 ji2 deng1 shu1 ji2 ， yong1 rong2 yan3 pei4 heng2 。
- shen1 sui1 chu4 lang2 miao4 ， zhi4 ze2 zai4 you1 bing4 。
- qi3 yi4 zhong1 yuan2 lüe4 ， shen1 wei2 shi2 xiang1 qing2 。
- he2 qin1 tu2 xiao4 jing4 ， tou2 ji3 bu4 wen2 ying1 。
- zheng4 er3 xian1 bian1 zhu4 ， ju1 ran2 bang4 qie4 ying2 。
- xiong1 wei1 yao2 li4 du2 ， feng1 zhi3 dong4 tai2 peng1 。
- xiao1 hui1 ji1 tun1 shi4 ， ying1 ao2 le4 shi3 ling4 。
- zhong4 zhua1 chang2 ji4 guan1 ， tong2 yu4 bu4 ji1 cheng2 。
- yuan3 lü4 wei4 jiao3 fu2 ， xian1 qu1 wei4 huan3 cheng2 。
- yi4 yan2 ming2 zhang4 ma3 ， qian1 zhang4 xia4 qiao2 ying1 。
- he2 kao3 xie4 she4 biao3 ， jian1 di2 ci4 zha1 ping2 。
- xu3 shen1 wu2 shao3 kui4 ， you1 guo2 shen4 yu2 cheng2 。
- bi3 qian2 yi2 tou2 hu3 ， neng2 yan2 bu4 li2 ying1 。
- niao3 xuan1 shen1 zao3 fu2 ， tu4 jian4 zu2 xian1 peng1 。
- you3 ke4 bei1 zhou1 dao4 ， he2 ren2 xu4 lu3 beng1 。
- tong2 shi2 wei2 qie4 chi3 ， lai2 zhe3 dan4 cheng2 geng1 。
- chang2 ye4 he2 shi2 dan4 ， chen2 yin1 ji3 ri4 qing2 。
- shi4 fei1 cong2 jiu3 ding4 ， huo4 fou3 dai4 zhong1 qing1 。
- xian1 di4 zi1 shen2 wu3 ， shen1 chou2 chuang4 fu4 xiong1 。
- mei3 huai2 de2 po1 mu4 ， hu2 ren3 qi4 han2 qing2 。
- zhe2 jian1 he2 chang2 huo4 ， gu1 zhong1 guo3 jian4 ming2 。
- yue4 yang2 hai2 jiu4 hao4 ， ling3 biao3 fan3 zhu1 qiong2 。
- gu4 lei3 ying2 xin1 si4 ， ji1 feng1 pi4 ci4 ying2 。
- yong4 xin1 chuan2 shun4 zi3 ， shu4 shi4 guang3 wen2 sheng1 。
- gan1 yu3 xing1 yu2 gao3 ， qing1 tian1 huo1 jiu3 mang2 。
- xian1 chen2 si3 bu4 xiu3 ， sheng4 de2 hao4 nan2 ming2 。
- bi4 xia4 jin1 tang1 yu3 ， wang2 chen2 xi1 san4 hong2 。
- ling4 tu2 tian1 guang3 da4 ， sheng4 lie4 ri4 keng1 hong1 。
- xin1 shu4 can1 yao2 yun4 ， gui1 mo2 shao4 han4 hong2 。
- yi2 xing2 gao1 ge2 hui4 ， liang2 gu3 sheng4 chao2 geng1 。
- gu4 jiang1 xin1 fei1 yuan3 ， wei1 chen2 shen3 gan3 qing1 。
- chuan2 e2 ji1 shi3 miu4 ， bai4 su2 ding4 yan2 zhu3 。
- ri4 xi4 wu2 xu1 bi3 ， yun2 zhang1 you3 man3 ying2 。
- zhu2 shu1 jie1 li4 li4 ， yu4 xun4 shang4 keng1 keng1 。
- yuan4 chuo4 qing1 chao2 xia2 ， dao1 cheng2 yi3 ye4 cheng2 。
- zuo4 shi1 ai1 si4 meng4 ， lan3 zou4 nian4 ti2 ying2 。
- en1 xi1 mao2 feng1 chong3 ， guang1 zhao1 gun3 zi4 rong2 。
- shi4 huai2 ru2 jiao3 ri4 ， zhong1 bao4 bi4 yu2 sheng1 。

## 注释

## 译文

## 赏析
