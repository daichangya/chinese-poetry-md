---
id: yue-ke-gao-zong-huang-di-wei-du-san-shi-yu-shu-zan
title: 高宗皇帝韦杜三诗御书赞
titlePinyin: gao1 zong1 huang2 di4 wei2 du4 san1 shi1 yu4 shu1 zan4
titleSlug: gao-zong-huang-di-wei-du-san-shi-yu-shu-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古者赋诗，惟以言志。
- 或陈卒章，或摭首意。
- 惟圣秉箓，启于多艰。
- 北乡之悲，銮舆未还。
- 岁时顾瞻，雪涕凝𥩟。
- 宸毫寄心，亦或有取。
- 惟唐二臣，一唱一酬。
- 节物感怀，下笔不休。
- 西清燕闲，念此夐隔。
- 鬰乎居南，凄其望北。
- 璧跗琅钮，舒卷龙牋。
- 白云其翔，契阔十年。
- 臣之管窥，尝读国史。
- 曹勋衣襟，洪皓幅纸。
- 或恸或泣，或命以官。
- 或间持书，或使问安。
- 玉音琅琅，具记青汗。
- 宜其注思，感此归雁。
- 三诗之作，迭写杜韦。
- 社日二篇，独书前诗。
- 昭哉圣情，如古之赋。
- 迄其弗偿，徒切舜慕。
- 霜露之履，谁无此哀。
- 止或尼之，谓之何哉。
- 是帖之传，式媲遗训。
- 敌忾于王，见者必奋。

## 拼音
- gu3 zhe3 fu4 shi1 ， wei2 yi3 yan2 zhi4 。
- huo4 chen2 zu2 zhang1 ， huo4 zhi2 shou3 yi4 。
- wei2 sheng4 bing3 lu4 ， qi3 yu2 duo1 jian1 。
- bei3 xiang1 zhi1 bei1 ， luan2 yu2 wei4 hai2 。
- sui4 shi2 gu4 zhan1 ， xue3 ti4 ning2 𥩟 。
- chen2 hao2 ji4 xin1 ， yi4 huo4 you3 qu3 。
- wei2 tang2 er4 chen2 ， yi2 chang4 yi4 chou2 。
- jie2 wu4 gan3 huai2 ， xia4 bi3 bu4 xiu1 。
- xi1 qing1 yan4 xian2 ， nian4 ci3 xuan4 ge2 。
- yu4 hu1 ju1 nan2 ， qi1 qi2 wang4 bei3 。
- bi4 fu1 lang2 niu3 ， shu1 juan4 long2 jian1 。
- bai2 yun2 qi2 xiang2 ， qi4 kuo4 shi2 nian2 。
- chen2 zhi1 guan3 kui1 ， chang2 du2 guo2 shi3 。
- cao2 xun1 yi1 jin1 ， hong2 hao4 fu2 zhi3 。
- huo4 tong4 huo4 qi4 ， huo4 ming4 yi3 guan1 。
- huo4 jian1 chi2 shu1 ， huo4 shi3 wen4 an1 。
- yu4 yin1 lang2 lang2 ， ju4 ji4 qing1 han4 。
- yi2 qi2 zhu4 si1 ， gan3 ci3 gui1 yan4 。
- san1 shi1 zhi1 zuo4 ， die2 xie3 du4 wei2 。
- she4 ri4 er4 pian1 ， du2 shu1 qian2 shi1 。
- zhao1 zai1 sheng4 qing2 ， ru2 gu3 zhi1 fu4 。
- qi4 qi2 fu2 chang2 ， tu2 qie4 shun4 mu4 。
- shuang1 lu4 zhi1 lü3 ， shui2 wu2 ci3 ai1 。
- zhi3 huo4 ni2 zhi1 ， wei4 zhi1 he2 zai1 。
- shi4 tie1 zhi1 chuan2 ， shi4 pi4 yi2 xun4 。
- di2 kai4 yu2 wang2 ， jian4 zhe3 bi4 fen4 。

## 注释

## 译文

## 赏析
