---
id: yue-ke-feng-ji-hu-jiao-shou
title: 奉寄胡教授
titlePinyin: feng4 ji4 hu2 jiao4 shou4
titleSlug: feng-ji-hu-jiao-shou
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山中秋风寒刮席，忽忆无毡泮宫客。
- 夜长萤火一灯孤，四壁蛩声更幽寂。
- 文人自古常独清，强挽诗人同此盟。
- 饭颗山头报卓午，绛纱帐下听三更。
- 吾侪赋分本无二，老子新来添倦意。
- 入山四旬未拟回，醉后行歌醒复醉。
- 平生岩穴不作难，更愿他人同此欢。
- 广文爱山侬等耳，虽有幽寂无侬闲。
- 君不见晨招在馆笑在列，楹杙昌苓竞工拙。
- 倦翁此事都不知，从今对酒看山嬉。

## 拼音
- shan1 zhong1 qiu1 feng1 han2 gua1 xi2 ， hu1 yi4 wu2 zhan1 pan4 gong1 ke4 。
- ye4 chang2 ying2 huo3 yi4 deng1 gu1 ， si4 bi4 qiong2 sheng1 geng4 you1 ji4 。
- wen2 ren2 zi4 gu3 chang2 du2 qing1 ， qiang2 wan3 shi1 ren2 tong2 ci3 meng2 。
- fan4 ke1 shan1 tou2 bao4 zhuo2 wu3 ， jiang4 sha1 zhang4 xia4 ting1 san1 geng1 。
- wu2 chai2 fu4 fen1 ben3 wu2 er4 ， lao3 zi3 xin1 lai2 tian1 juan4 yi4 。
- ru4 shan1 si4 xun2 wei4 ni3 hui2 ， zui4 hou4 xing2 ge1 xing3 fu4 zui4 。
- ping2 sheng1 yan2 xue2 bu2 zuo4 nan2 ， geng4 yuan4 ta1 ren2 tong2 ci3 huan1 。
- guang3 wen2 ai4 shan1 nong2 deng3 er3 ， sui1 you3 you1 ji4 wu2 nong2 xian2 。
- jun1 bu2 jian4 chen2 zhao1 zai4 guan3 xiao4 zai4 lie4 ， ying2 yi4 chang1 ling2 jing4 gong1 zhuo1 。
- juan4 weng1 ci3 shi4 dou1 bu4 zhi1 ， cong2 jin1 dui4 jiu3 kan4 shan1 xi1 。

## 注释

## 译文

## 赏析
