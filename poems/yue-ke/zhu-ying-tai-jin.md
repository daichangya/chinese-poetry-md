---
id: yue-ke-zhu-ying-tai-jin
title: 祝英台近
titlePinyin: zhu4 ying1 tai2 jin4
titleSlug: zhu-ying-tai-jin
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 祝英台近
---
## 正文
- 澹烟横，层雾敛。
- 胜概分雄占。
- 月下鸣榔，风急怒涛飐。
- 关河无限清愁，不堪临鉴。
- 正霜鬓、秋风尘染。
- 漫登览。
- 极目万里沙场，事业频看剑。
- 古往今来，南北限天堑。
- 倚楼谁弄新声，重城正掩。
- 历历数、西州更点。

## 拼音
- dan4 yan1 heng2 ， ceng2 wu4 lian3 。
- sheng4 gai4 fen1 xiong2 zhan4 。
- yue4 xia4 ming2 lang2 ， feng1 ji2 nu4 tao1 zhan3 。
- guan1 he2 wu2 xian4 qing1 chou2 ， bu4 kan1 lin2 jian4 。
- zheng4 shuang1 bin4 、 qiu1 feng1 chen2 ran3 。
- man4 deng1 lan3 。
- ji2 mu4 wan4 li3 sha1 chang3 ， shi4 ye4 pin2 kan4 jian4 。
- gu3 wang3 jin1 lai2 ， nan2 bei3 xian4 tian1 qian4 。
- yi3 lou2 shui2 nong4 xin1 sheng1 ， zhong4 cheng2 zheng4 yan3 。
- li4 li4 shu3 、 xi1 zhou1 geng4 dian3 。

## 注释

## 译文

## 赏析
