---
id: yue-ke-xi-zuo-cheng-zhao-tong-pan-hu-jiao-shou-zhang-zong-gan
title: 戏作呈赵通判胡教授张总干
titlePinyin: xi4 zuo4 cheng2 zhao4 tong1 pan4 hu2 jiao4 shou4 zhang1 zong3 gan1
titleSlug: xi-zuo-cheng-zhao-tong-pan-hu-jiao-shou-zhang-zong-gan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人言春游无不好，一日宴客三日饱。
- 翁言此语特未定，一日宴客三日病。
- 人生所愿筋力强，问花访柳同壶觞。
- 老夫岂无少年狂，胡为兀兀坐一床。
- 忆昔少时事宾友，常有清尊湛东牖。
- 稍长便不论升斗，才对白衣辄搔首。
- 东来三辅西陪京，二十四桥夸广陵。
- 万椽红蜡槌画鼓，醒处传杯醉中舞。
- 何尝一日不春风，酒光花艳诗兴浓。
- 兔肩鹿䏶坐据熊，急雪打面看雕弓。
- 笑谈千古一吷中，眼底顿觉四海空。
- 可怜芳草长边路，年少堂堂背人去。
- 欢筵徙废管与弦，粥鼎相随朝复暮。
- 塞砧街鼓总愁听，凉月花宵等虚度。
- 前旬作意趁万红，沈霪积雨仍多风。
- 中间一日稍晴意，药裹关心复思睡。
- 无毡坐上老相如，昔时依幕今题舆。
- 三君笑谈忽与俱，使我舍策忘其躯。
- 须臾把酒舌底滑，席地幕天醉乡阔。
- 明朝奇祟那可言，闭院重寻旧生活。
- 回思北海酒不空，料应多病过于侬。
- 坐客常满更可疑，华佗已死将谁医。

## 拼音
- ren2 yan2 chun1 you2 wu2 bu4 hao3 ， yi2 ri4 yan4 ke4 san1 ri4 bao3 。
- weng1 yan2 ci3 yu3 te4 wei4 ding4 ， yi2 ri4 yan4 ke4 san1 ri4 bing4 。
- ren2 sheng1 suo3 yuan4 jin1 li4 qiang2 ， wen4 hua1 fang3 liu3 tong2 hu2 shang1 。
- lao3 fu1 qi3 wu2 shao4 nian2 kuang2 ， hu2 wei4 wu4 wu4 zuo4 yi4 chuang2 。
- yi4 xi1 shao3 shi2 shi4 bin1 you3 ， chang2 you3 qing1 zun1 zhan4 dong1 you3 。
- shao1 chang2 bian4 bu2 lun4 sheng1 dou4 ， cai2 dui4 bai2 yi1 zhe2 sao1 shou3 。
- dong1 lai2 san1 fu3 xi1 pei2 jing1 ， er4 shi2 si4 qiao2 kua1 guang3 ling2 。
- wan4 chuan2 hong2 la4 chui2 hua4 gu3 ， xing3 chu4 chuan2 bei1 zui4 zhong1 wu3 。
- he2 chang2 yi2 ri4 bu4 chun1 feng1 ， jiu3 guang1 hua1 yan4 shi1 xing4 nong2 。
- tu4 jian1 lu4 䏶 zuo4 ju4 xiong2 ， ji2 xue3 da3 mian4 kan4 diao1 gong1 。
- xiao4 tan2 qian1 gu3 yi2 xue4 zhong1 ， yan3 di3 dun4 jue2 si4 hai3 kong1 。
- ke3 lian2 fang1 cao3 chang2 bian1 lu4 ， nian2 shao4 tang2 tang2 bei4 ren2 qu4 。
- huan1 yan2 xi3 fei4 guan3 yu3 xian2 ， zhou1 ding3 xiang1 sui2 chao2 fu4 mu4 。
- sai1 zhen1 jie1 gu3 zong3 chou2 ting1 ， liang2 yue4 hua1 xiao1 deng3 xu1 du4 。
- qian2 xun2 zuo4 yi4 chen4 wan4 hong2 ， shen3 yin2 ji1 yu3 reng2 duo1 feng1 。
- zhong1 jian1 yi2 ri4 shao1 qing2 yi4 ， yao4 guo3 guan1 xin1 fu4 si1 shui4 。
- wu2 zhan1 zuo4 shang4 lao3 xiang1 ru2 ， xi1 shi2 yi1 mu4 jin1 ti2 yu2 。
- san1 jun1 xiao4 tan2 hu1 yu3 ju4 ， shi3 wo3 she4 ce4 wang4 qi2 qu1 。
- xu1 yu2 ba3 jiu3 she2 di3 hua2 ， xi2 di4 mu4 tian1 zui4 xiang1 kuo4 。
- ming2 chao2 qi2 sui4 na4 ke3 yan2 ， bi4 yuan4 zhong4 xun2 jiu4 sheng1 huo2 。
- hui2 si1 bei3 hai3 jiu3 bu4 kong1 ， liao4 ying4 duo1 bing4 guo4 yu2 nong2 。
- zuo4 ke4 chang2 man3 geng4 ke3 yi2 ， hua4 tuo2 yi3 si3 jiang1 shui2 yi1 。

## 注释

## 译文

## 赏析
