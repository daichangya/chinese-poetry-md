---
id: yue-ke-mi-yuan-zhang-shu-shan-gu-da-bei-cheng-zan-tie-zan
title: 米元章书山谷大悲憕赞帖赞
titlePinyin: mi3 yuan2 zhang1 shu1 shan1 gu3 da4 bei1 cheng2 zan4 tie1 zan4
titleSlug: mi-yuan-zhang-shu-shan-gu-da-bei-cheng-zan-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我佛住世，大开方便。
- 有大士者，现自在身。
- 以千手眼，一一接引。
- 指示群迷，照破诸妄。
- 如是我闻，佛说了义。
- 诸铃杵铎，宝塔经卷。
- 轮拂璎珞，种种所执。
- 凡所执者，俱非有相。
- 智慧清净，肉眼慧眼，佛法天眼，种种所见。
- 凡所见者，俱非有著。
- 以无相故，释诸缠缚，一切众生，得大解脱。
- 以无著故，具足圆明，一切众生，得大知见。
- 佛尚无相，何况于赞。
- 佛身常住，即心是佛。
- 稻麻竹苇，无限剂数。
- 彼顶戴者，皆真实相。
- 百千万亿，何况于身。
- 涪皤说法，如标月指。
- 标本在手，何者为月。
- 宝晋写赞，如转轮王。
- 运转随人，终不成道。
- 我不见憕，我不执笔。
- 非见非□，手眼皆具。
- 稽首大士，大慈悲故。
- 去我妄想，即见如来。

## 拼音
- wo3 fo2 zhu4 shi4 ， da4 kai1 fang1 bian4 。
- you3 da4 shi4 zhe3 ， xian4 zi4 zai4 shen1 。
- yi3 qian1 shou3 yan3 ， yi1 yi1 jie1 yin3 。
- zhi3 shi4 qun2 mi2 ， zhao4 po4 zhu1 wang4 。
- ru2 shi4 wo3 wen2 ， fo2 shuo1 le0 yi4 。
- zhu1 ling2 chu3 duo2 ， bao3 ta3 jing1 juan4 。
- lun2 fu2 ying1 luo4 ， zhong3 zhong3 suo3 zhi2 。
- fan2 suo3 zhi2 zhe3 ， ju4 fei1 you3 xiang1 。
- zhi4 hui4 qing1 jing4 ， rou4 yan3 hui4 yan3 ， fo2 fa3 tian1 yan3 ， zhong3 zhong3 suo3 jian4 。
- fan2 suo3 jian4 zhe3 ， ju4 fei1 you3 zhu4 。
- yi3 wu2 xiang1 gu4 ， shi4 zhu1 chan2 fu4 ， yi2 qie4 zhong4 sheng1 ， de2 da4 jie3 tuo1 。
- yi3 wu2 zhu4 gu4 ， ju4 zu2 yuan2 ming2 ， yi2 qie4 zhong4 sheng1 ， de2 da4 zhi1 jian4 。
- fo2 shang4 wu2 xiang1 ， he2 kuang4 yu2 zan4 。
- fo2 shen1 chang2 zhu4 ， ji2 xin1 shi4 fo2 。
- dao4 ma2 zhu2 wei3 ， wu2 xian4 ji4 shu4 。
- bi3 ding3 dai4 zhe3 ， jie1 zhen1 shi2 xiang1 。
- bai3 qian1 wan4 yi4 ， he2 kuang4 yu2 shen1 。
- fu2 po2 shuo1 fa3 ， ru2 biao1 yue4 zhi3 。
- biao1 ben3 zai4 shou3 ， he2 zhe3 wei4 yue4 。
- bao3 jin4 xie3 zan4 ， ru2 zhuan4 lun2 wang2 。
- yun4 zhuan3 sui2 ren2 ， zhong1 bu4 cheng2 dao4 。
- wo3 bu2 jian4 cheng2 ， wo3 bu4 zhi2 bi3 。
- fei1 jian4 fei1 □ ， shou3 yan3 jie1 ju4 。
- qi3 shou3 da4 shi4 ， da4 ci2 bei1 gu4 。
- qu4 wo3 wang4 xiang3 ， ji2 jian4 ru2 lai2 。

## 注释

## 译文

## 赏析
