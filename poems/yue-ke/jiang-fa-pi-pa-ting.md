---
id: yue-ke-jiang-fa-pi-pa-ting
title: 将发琵琶亭
titlePinyin: jiang1 fa1 pi2 pa0 ting2
titleSlug: jiang-fa-pi-pa-ting
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前岁西溯鄂，今岁东入吴。
- 同一琵琶亭，行客各异涂。
- 当时白傅恨，陈迹久榛芜。
- 岂特无遗音，榛芜今亦无。
- 突兀眼前屋，丹垩涂{木咨/木}栌。
- 废兴曾几时，传舍同蘧庐。
- 已见两折柳，于此饯老夫。
- 昔持使者节，今发追锋车。
- 我则齐出处，世自分荣枯。
- 而况天地间，万变同须臾。
- 我观商妇者，琐琐岂足书。
- 琵琶本常技，何地无此徒。
- 夫贩浮梁茶，妇即空舟居。
- 长吏湿青衫，礼法毋乃疎。
- 乐天子牟心，一念存江湖。
- 讵关虾蟆陵，维以怀故都。
- 譬之泽畔吟，此语非寓欤。
- 盖尝考遗集，一事曾同符。
- 闻歌鹦鹉洲，寻声得幼姝。
- 倚樯泣明月，清泪垂真珠。
- 夫君当此时，正属典午初。
- 不应奇谤后，无复思廉隅。
- 六义有比兴，观洧传洵盱。
- 托物皆一理，实事那相须。
- 人情伏与妬，所值分贤愚。
- 低眉终不说，正耻悻悻俱。
- 初意祇如此，胶柱何足拘。
- 子折武昌柳，予宅浔阳庐。
- 二诗端可识，一笑聊洗诬。
- 明朝重回首，挝鼓催征舻。

## 拼音
- qian2 sui4 xi1 su4 e4 ， jin1 sui4 dong1 ru4 wu2 。
- tong2 yi4 pi2 pa0 ting2 ， xing2 ke4 ge4 yi4 tu2 。
- dang1 shi2 bai2 fu4 hen4 ， chen2 ji4 jiu3 zhen1 wu2 。
- qi3 te4 wu2 yi2 yin1 ， zhen1 wu2 jin1 yi4 wu2 。
- tu1 wu4 yan3 qian2 wu1 ， dan1 e4 tu2 { mu4 zi1 / mu4 } lu2 。
- fei4 xing1 ceng2 ji3 shi2 ， chuan2 she4 tong2 qu2 lu2 。
- yi3 jian4 liang3 zhe2 liu3 ， yu2 ci3 jian4 lao3 fu1 。
- xi1 chi2 shi3 zhe3 jie2 ， jin1 fa1 zhui1 feng1 che1 。
- wo3 ze2 qi2 chu1 chu4 ， shi4 zi4 fen1 rong2 ku1 。
- er2 kuang4 tian1 di4 jian1 ， wan4 bian4 tong2 xu1 yu2 。
- wo3 guan1 shang1 fu4 zhe3 ， suo3 suo3 qi3 zu2 shu1 。
- pi2 pa0 ben3 chang2 ji4 ， he2 di4 wu2 ci3 tu2 。
- fu1 fan4 fu2 liang2 cha2 ， fu4 ji2 kong1 zhou1 ju1 。
- chang2 li4 shi1 qing1 shan1 ， li3 fa3 wu2 nai3 shu1 。
- le4 tian1 zi3 mu4 xin1 ， yi2 nian4 cun2 jiang1 hu2 。
- ju4 guan1 ha2 ma2 ling2 ， wei2 yi3 huai2 gu4 du1 。
- pi4 zhi1 ze2 pan4 yin2 ， ci3 yu3 fei1 yu4 yu2 。
- gai4 chang2 kao3 yi2 ji2 ， yi2 shi4 ceng2 tong2 fu2 。
- wen2 ge1 ying1 wu3 zhou1 ， xun2 sheng1 de2 you4 shu1 。
- yi3 qiang2 qi4 ming2 yue4 ， qing1 lei4 chui2 zhen1 zhu1 。
- fu1 jun1 dang1 ci3 shi2 ， zheng4 shu3 dian3 wu3 chu1 。
- bu2 ying4 qi2 bang4 hou4 ， wu2 fu4 si1 lian2 yu2 。
- liu4 yi4 you3 bi3 xing1 ， guan1 wei3 chuan2 xun2 xu1 。
- tuo1 wu4 jie1 yi4 li3 ， shi2 shi4 na4 xiang1 xu1 。
- ren2 qing2 fu2 yu3 du4 ， suo3 zhi2 fen1 xian2 yu2 。
- di1 mei2 zhong1 bu4 shuo1 ， zheng4 chi3 xing4 xing4 ju4 。
- chu1 yi4 qi2 ru2 ci3 ， jiao1 zhu4 he2 zu2 ju1 。
- zi3 zhe2 wu3 chang1 liu3 ， yu3 zhai2 xun2 yang2 lu2 。
- er4 shi1 duan1 ke3 shi2 ， yi2 xiao4 liao2 xi3 wu1 。
- ming2 chao2 zhong4 hui2 shou3 ， wo1 gu3 cui1 zheng1 lu2 。

## 注释

## 译文

## 赏析
