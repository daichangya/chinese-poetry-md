---
id: yue-ke-jiu-jiang-shuang-xie-bi-ta-chu-hei-gao-ning-yi-ming-guan-shi-pu-jiu-ni-y-9f1fac6b
title: 九江霜蟹比他处黑膏凝溢名冠食谱久拟遗高紫微而家僮后期未至以诗道意
titlePinyin: jiu3 jiang1 shuang1 xie4 bi3 ta1 chu4 hei1 gao1 ning2 yi4 ming2 guan1 shi2 pu3 jiu3 ni3 yi2 gao1 zi3 wei1 er2 jia1 tong2 hou4 qi1 wei4 zhi4 yi3 shi1 dao4 yi4
titleSlug: jiu-jiang-shuang-xie-bi-ta-chu-hei-gao-ning-yi-ming-guan-shi-pu-jiu-ni-y-9f1fac6b
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见东来海蟹夸江阴，肌如白玉黄如金。
- 又不见西来湖蟹到沔鄂，玉软金流不堪斫。
- 九江九月秋风高，霜前突兀赡两螯。
- 昆吾欲割不受刀，颇有苌碧流玄膏。
- 平生尊前厌此味，更看康庐拂空翠。
- 今年此曹殊未来，使我对酒空悠哉。
- 旧传骚人炼奇句，无蟹无山两孤负。
- 老来政欠两眼青，那复前筹虚借箸。
- 祇今乡国已骏奔，军将日高应打门。
- 流涎便作曲车梦，半席又拟钟山分。
- 先生家住岷峨脚，屡放清游仍大嚼。
- 襟期尽醉何日同，试筮太玄呼郭索。

## 拼音
- jun1 bu2 jian4 dong1 lai2 hai3 xie4 kua1 jiang1 yin1 ， ji1 ru2 bai2 yu4 huang2 ru2 jin1 。
- you4 bu2 jian4 xi1 lai2 hu2 xie4 dao4 mian3 e4 ， yu4 ruan3 jin1 liu2 bu4 kan1 zhuo2 。
- jiu3 jiang1 jiu3 yue4 qiu1 feng1 gao1 ， shuang1 qian2 tu1 wu4 shan4 liang3 ao2 。
- kun1 wu2 yu4 ge1 bu2 shou4 dao1 ， po1 you3 chang2 bi4 liu2 xuan2 gao1 。
- ping2 sheng1 zun1 qian2 yan4 ci3 wei4 ， geng4 kan4 kang1 lu2 fu2 kong1 cui4 。
- jin1 nian2 ci3 cao2 shu1 wei4 lai2 ， shi3 wo3 dui4 jiu3 kong1 you1 zai1 。
- jiu4 chuan2 sao1 ren2 lian4 qi2 ju4 ， wu2 xie4 wu2 shan1 liang3 gu1 fu4 。
- lao3 lai2 zheng4 qian4 liang3 yan3 qing1 ， na4 fu4 qian2 chou2 xu1 jie4 zhu4 。
- qi2 jin1 xiang1 guo2 yi3 jun4 ben1 ， jun1 jiang1 ri4 gao1 ying4 da3 men2 。
- liu2 xian2 bian4 zuo4 qu3 che1 meng4 ， ban4 xi2 you4 ni3 zhong1 shan1 fen1 。
- xian1 sheng1 jia1 zhu4 min2 e2 jiao3 ， lü3 fang4 qing1 you2 reng2 da4 jiao2 。
- jin1 qi1 jin4 zui4 he2 ri4 tong2 ， shi4 shi4 tai4 xuan2 hu1 guo1 suo3 。

## 注释

## 译文

## 赏析
