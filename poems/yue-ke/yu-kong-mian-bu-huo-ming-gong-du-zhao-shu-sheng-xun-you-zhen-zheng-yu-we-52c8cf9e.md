---
id: yue-ke-yu-kong-mian-bu-huo-ming-gong-du-zhao-shu-sheng-xun-you-zhen-zheng-yu-we-52c8cf9e
title: 予控免不获命恭读诏书圣训有朕正欲为卿直前枉之语感激思奋始决小草之谋
titlePinyin: yu3 kong4 mian3 bu2 huo4 ming4 gong1 du2 zhao4 shu1 sheng4 xun4 you3 zhen4 zheng4 yu4 wei4 qing1 zhi2 qian2 wang3 zhi1 yu3 gan3 ji1 si1 fen4 shi3 jue2 xiao3 cao3 zhi1 mou2
titleSlug: yu-kong-mian-bu-huo-ming-gong-du-zhao-shu-sheng-xun-you-zhen-zheng-yu-we-52c8cf9e
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生一寸心，不为世涂折。
- 平生七尺躯，拟慕志士烈。
- 吾门古乔木，每抱岁寒节。
- 三世秉一心，炯炯常不灭。
- 虽如卞献玉，自比来嚼铁。
- 闭门著辨诬，其事已合辙。
- 及逢明圣知，所遇皆夐绝。
- 隆兴录旧李，一诬出奎札。
- 嘉熙今诏书，复以枉为说。
- 人生贵知心，万事等一吷。
- 矧以万古光，下比覆盆揭。
- 忆昔贾奇谤，同舟忽秦越。
- 关弓比射羿，舍镞不虚发。
- 仍是同功家，以豢反得啮。
- 静思诬与枉，二字谨区别。
- 两朝寓至鉴，四海仰日月。
- 荡诬贵昭昭，错枉岂孑孑。
- 此恩无以报，蛇雀况微物。
- 匪石心可转，襆被计当决。
- 尘匣开青萍，何时衅妖血。

## 拼音
- ping2 sheng1 yi2 cun4 xin1 ， bu2 wei4 shi4 tu2 zhe2 。
- ping2 sheng1 qi1 chi3 qu1 ， ni3 mu4 zhi4 shi4 lie4 。
- wu2 men2 gu3 qiao2 mu4 ， mei3 bao4 sui4 han2 jie2 。
- san1 shi4 bing3 yi4 xin1 ， jiong3 jiong3 chang2 bu2 mie4 。
- sui1 ru2 bian4 xian4 yu4 ， zi4 bi3 lai2 jiao2 tie3 。
- bi4 men2 zhu4 bian4 wu1 ， qi2 shi4 yi3 he2 zhe2 。
- ji2 feng2 ming2 sheng4 zhi1 ， suo3 yu4 jie1 xuan4 jue2 。
- long2 xing1 lu4 jiu4 li3 ， yi4 wu1 chu1 kui2 zha2 。
- jia1 xi1 jin1 zhao4 shu1 ， fu4 yi3 wang3 wei4 shuo1 。
- ren2 sheng1 gui4 zhi1 xin1 ， wan4 shi4 deng3 yi2 xue4 。
- shen3 yi3 wan4 gu3 guang1 ， xia4 bi3 fu4 pen2 jie1 。
- yi4 xi1 jia3 qi2 bang4 ， tong2 zhou1 hu1 qin2 yue4 。
- guan1 gong1 bi3 she4 yi4 ， she4 zu2 bu4 xu1 fa1 。
- reng2 shi4 tong2 gong1 jia1 ， yi3 huan4 fan3 de2 nie4 。
- jing4 si1 wu1 yu3 wang3 ， er4 zi4 jin3 qu1 bie2 。
- liang3 chao2 yu4 zhi4 jian4 ， si4 hai3 yang3 ri4 yue4 。
- dang4 wu1 gui4 zhao1 zhao1 ， cuo4 wang3 qi3 jie2 jie2 。
- ci3 en1 wu2 yi3 bao4 ， she2 que4 kuang4 wei1 wu4 。
- fei3 shi2 xin1 ke3 zhuan3 ， fu2 bei4 ji4 dang1 jue2 。
- chen2 xia2 kai1 qing1 ping2 ， he2 shi2 xin4 yao1 xue4 。

## 注释

## 译文

## 赏析
