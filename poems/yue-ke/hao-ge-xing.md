---
id: yue-ke-hao-ge-xing
title: 浩歌行
titlePinyin: hao4 ge1 xing2
titleSlug: hao-ge-xing
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浩然一气古到今，古人无愧惟此心。
- 青天为幕地为席，醉里聊作乌乌吟。
- 君不见人生所重独名谥，一代简书耀青史。
- 当时命名偶然耳，跖圣丘愚果谁是。
- 又不见人生所愿在贵豪，汾阳钟鼎颜箪瓢。
- 祇今等是一堆土，宁识生前时所遭。
- 或言惟势可凌物，旦作参军暮苍鹘。
- 富方炼炭贫牛衣，上下升沈总飘忽。
- 又言有才堪动人，文章不过纸上尘。
- 卿云复生鲍谢作，我亦不识知谁真。
- 书函阖开古所患，万札千缄漫堆案。
- 当年京洛驿走尘，未见远官救刘晏。
- 人情炎凉今所同，鞠𦜕却篲寿迺公。
- 小儿坐睡触屏风，亦复谄语无所容。
- 回思一拙胜百巧，囊粟侏儒先亦饱。
- 才从埽轨学𢾅门，边上锄犁不相保。
- 又思三窟寄一身，东来入淛南入闽。
- 已惭下车冯妇笑，又恐顾影痴儿嗔。
- 一壶一锸醒复醉，便作刘伶藉糟计。
- 易园蓊蔚棠湖清，席上老兵未渠异。
- 一花一柳春复秋，更效凝式东西游。
- 池荷渐衰枣红近，恤纬那免孤嫠忧。
- 噫嚱人生万事大似茧抽缕，百绪千端无物不如许。
- 归欤一曲浩浩歌，尧舜揖逊汤武兴干戈。
- 从来剑佩常相磨，天地万物如予何。
- 渊明嗜酒称第一，不知寄傲义熙除酒更何术。
- 雍端但爱栗与梨，借使无此未应对酒成白痴。
- 乐天仅识庐山奇，肯信琴书泉石不堪引妻儿。
- 青山独往苦不早，自是金谷白首同归有何好。
- 浩歌对山开酒罇，看到月堕黄金盆。
- 往来正尔劳季布，贤佞岂必关王尊。
- 胸中浩浩顾所存，贯珠击节何足论。
- 我不能苦身刻骨为名抵死求媚妩，又不能南柯北牖指梦所历为喜怒。
- 权势文章共生死，谀书呓语相推许。
- 为身择地已为累，随戏逢场亦何补。
- 凛然浩气天地间，眇视万古同人寰。
- 沧溟易狭杯芥宽，北斗柄烂银河干。
- 浩歌正尔吐天籁，风月笙竽均一噫。
- 来者浩浩不可期，指此无愧惟心知。
- 青山白云随所之，浩歌更赋归来兮。

## 拼音
- hao4 ran2 yi2 qi4 gu3 dao4 jin1 ， gu3 ren2 wu2 kui4 wei2 ci3 xin1 。
- qing1 tian1 wei4 mu4 di4 wei4 xi2 ， zui4 li3 liao2 zuo4 wu1 wu1 yin2 。
- jun1 bu2 jian4 ren2 sheng1 suo3 zhong4 du2 ming2 shi4 ， yi2 dai4 jian3 shu1 yao4 qing1 shi3 。
- dang1 shi2 ming4 ming2 ou3 ran2 er3 ， zhi2 sheng4 qiu1 yu2 guo3 shui2 shi4 。
- you4 bu2 jian4 ren2 sheng1 suo3 yuan4 zai4 gui4 hao2 ， fen2 yang2 zhong1 ding3 yan2 dan1 piao2 。
- qi2 jin1 deng3 shi4 yi4 dui1 tu3 ， ning2 shi2 sheng1 qian2 shi2 suo3 zao1 。
- huo4 yan2 wei2 shi4 ke3 ling2 wu4 ， dan4 zuo4 can1 jun1 mu4 cang1 hu2 。
- fu4 fang1 lian4 tan4 pin2 niu2 yi1 ， shang4 xia4 sheng1 shen3 zong3 piao1 hu1 。
- you4 yan2 you3 cai2 kan1 dong4 ren2 ， wen2 zhang1 bu2 guo4 zhi3 shang4 chen2 。
- qing1 yun2 fu4 sheng1 bao4 xie4 zuo4 ， wo3 yi4 bu4 shi2 zhi1 shui2 zhen1 。
- shu1 han2 he2 kai1 gu3 suo3 huan4 ， wan4 zha2 qian1 jian1 man4 dui1 an4 。
- dang1 nian2 jing1 luo4 yi4 zou3 chen2 ， wei4 jian4 yuan3 guan1 jiu4 liu2 yan4 。
- ren2 qing2 yan2 liang2 jin1 suo3 tong2 ， ju1 𦜕 que4 hui4 shou4 nai3 gong1 。
- xiao3 er2 zuo4 shui4 chu4 ping2 feng1 ， yi4 fu4 chan3 yu3 wu2 suo3 rong2 。
- hui2 si1 yi4 zhuo1 sheng4 bai3 qiao3 ， nang2 su4 zhu1 ru2 xian1 yi4 bao3 。
- cai2 cong2 sao4 gui3 xue2 𢾅 men2 ， bian1 shang4 chu2 li2 bu4 xiang1 bao3 。
- you4 si1 san1 ku1 ji4 yi4 shen1 ， dong1 lai2 ru4 zhe4 nan2 ru4 min3 。
- yi3 can2 xia4 che1 feng2 fu4 xiao4 ， you4 kong3 gu4 ying3 chi1 er2 chen1 。
- yi4 hu2 yi4 cha1 xing3 fu4 zui4 ， bian4 zuo4 liu2 ling2 jie4 zao1 ji4 。
- yi4 yuan2 weng3 wei4 tang2 hu2 qing1 ， xi2 shang4 lao3 bing1 wei4 qu2 yi4 。
- yi4 hua1 yi4 liu3 chun1 fu4 qiu1 ， geng4 xiao4 ning2 shi4 dong1 xi1 you2 。
- chi2 he2 jian4 shuai1 zao3 hong2 jin4 ， xu4 wei3 na4 mian3 gu1 li2 you1 。
- yi1 xi1 ren2 sheng1 wan4 shi4 da4 si4 jian3 chou1 lü3 ， bai3 xu4 qian1 duan1 wu2 wu4 bu4 ru2 xu3 。
- gui1 yu2 yi4 qu3 hao4 hao4 ge1 ， yao2 shun4 yi1 xun4 tang1 wu3 xing1 gan1 ge1 。
- cong2 lai2 jian4 pei4 chang2 xiang1 mo2 ， tian1 di4 wan4 wu4 ru2 yu3 he2 。
- yuan1 ming2 shi4 jiu3 cheng1 di4 yi1 ， bu4 zhi1 ji4 ao4 yi4 xi1 chu2 jiu3 geng4 he2 shu4 。
- yong1 duan1 dan4 ai4 li4 yu3 li2 ， jie4 shi3 wu2 ci3 wei4 ying4 dui4 jiu3 cheng2 bai2 chi1 。
- le4 tian1 jin3 shi2 lu2 shan1 qi2 ， ken3 xin4 qin2 shu1 quan2 shi2 bu4 kan1 yin3 qi1 er2 。
- qing1 shan1 du2 wang3 ku3 bu4 zao3 ， zi4 shi4 jin1 gu3 bai2 shou3 tong2 gui1 you3 he2 hao3 。
- hao4 ge1 dui4 shan1 kai1 jiu3 zun1 ， kan4 dao4 yue4 duo4 huang2 jin1 pen2 。
- wang3 lai2 zheng4 er3 lao2 ji4 bu4 ， xian2 ning4 qi3 bi4 guan1 wang2 zun1 。
- xiong1 zhong1 hao4 hao4 gu4 suo3 cun2 ， guan4 zhu1 ji1 jie2 he2 zu2 lun4 。
- wo3 bu4 neng2 ku3 shen1 ke4 gu3 wei4 ming2 di3 si3 qiu2 mei4 wu3 ， you4 bu4 neng2 nan2 ke1 bei3 you3 zhi3 meng4 suo3 li4 wei4 xi3 nu4 。
- quan2 shi4 wen2 zhang1 gong4 sheng1 si3 ， yu2 shu1 yi4 yu3 xiang1 tui1 xu3 。
- wei4 shen1 ze2 di4 yi3 wei4 lei4 ， sui2 xi4 feng2 chang3 yi4 he2 bu3 。
- lin3 ran2 hao4 qi4 tian1 di4 jian1 ， miao3 shi4 wan4 gu3 tong2 ren2 huan2 。
- cang1 ming2 yi4 xia2 bei1 jie4 kuan1 ， bei3 dou4 bing3 lan4 yin2 he2 gan1 。
- hao4 ge1 zheng4 er3 tu3 tian1 lai4 ， feng1 yue4 sheng1 yu2 jun1 yi4 yi1 。
- lai2 zhe3 hao4 hao4 bu4 ke3 qi1 ， zhi3 ci3 wu2 kui4 wei2 xin1 zhi1 。
- qing1 shan1 bai2 yun2 sui2 suo3 zhi1 ， hao4 ge1 geng4 fu4 gui1 lai2 xi1 。

## 注释

## 译文

## 赏析
