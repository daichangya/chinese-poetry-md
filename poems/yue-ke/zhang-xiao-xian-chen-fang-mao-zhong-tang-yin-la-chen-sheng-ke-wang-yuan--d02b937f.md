---
id: yue-ke-zhang-xiao-xian-chen-fang-mao-zhong-tang-yin-la-chen-sheng-ke-wang-yuan--d02b937f
title: 张孝显晨访懋忠堂因拉陈升可王囦道同饮径醉卧小阁醒则晡矣戏呈诸公
titlePinyin: zhang1 xiao4 xian3 chen2 fang3 mao4 zhong1 tang2 yin1 la1 chen2 sheng1 ke3 wang2 yuan1 dao4 tong2 yin3 jing4 zui4 wo4 xiao3 ge2 xing3 ze2 bu1 yi3 xi4 cheng2 zhu1 gong1
titleSlug: zhang-xiao-xian-chen-fang-mao-zhong-tang-yin-la-chen-sheng-ke-wang-yuan--d02b937f
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凌晨有客来款门，盥栉下榻呼冠巾。
- 怪生鹊喜绕庭树，迎客不但填河津。
- 清尊湛湛开北牖，颐指市奴骏奔走。
- 烹鲜煮餠罗朝槃，苜蓿阑干岂无有。
- 一杯两杯叱先驱，群羊入梦撞瓮菹。
- 三杯四杯舌底滑，阖坐牢辞辄投辖。
- 共言卯饮夕不同，能使终日长冬烘。
- 一朝便废一日事，除却投床百无技。
- 老夫笑倒绝冠缨，人生无日无经营。
- 经营至竟有底成，谨閟此舌君勿评。
- 直须大噭五六七，不醉不扶毋返室。
- 高眠一枕醉复醒，莫管今朝更明日。

## 拼音
- ling2 chen2 you3 ke4 lai2 kuan3 men2 ， guan4 zhi4 xia4 ta4 hu1 guan1 jin1 。
- guai4 sheng1 que4 xi3 rao4 ting2 shu4 ， ying2 ke4 bu2 dan4 tian2 he2 jin1 。
- qing1 zun1 zhan4 zhan4 kai1 bei3 you3 ， yi2 zhi3 shi4 nu2 jun4 ben1 zou3 。
- peng1 xian1 zhu3 bing3 luo2 chao2 pan2 ， mu4 xu0 lan2 gan1 qi3 wu2 you3 。
- yi4 bei1 liang3 bei1 chi4 xian1 qu1 ， qun2 yang2 ru4 meng4 zhuang4 weng4 zu1 。
- san1 bei1 si4 bei1 she2 di3 hua2 ， he2 zuo4 lao2 ci2 zhe2 tou2 xia2 。
- gong4 yan2 mao3 yin3 xi1 bu4 tong2 ， neng2 shi3 zhong1 ri4 chang2 dong1 hong1 。
- yi4 chao2 bian4 fei4 yi2 ri4 shi4 ， chu2 que4 tou2 chuang2 bai3 wu2 ji4 。
- lao3 fu1 xiao4 dao3 jue2 guan1 ying1 ， ren2 sheng1 wu2 ri4 wu2 jing1 ying2 。
- jing1 ying2 zhi4 jing4 you3 di3 cheng2 ， jin3 bi4 ci3 she2 jun1 wu4 ping2 。
- zhi2 xu1 da4 jiao4 wu3 liu4 qi1 ， bu2 zui4 bu4 fu2 wu2 fan3 shi4 。
- gao1 mian2 yi4 zhen3 zui4 fu4 xing3 ， mo4 guan3 jin1 chao2 geng4 ming2 ri4 。

## 注释

## 译文

## 赏析
