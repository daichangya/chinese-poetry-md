---
id: yue-ke-mi-yuan-zhang-shu-jian-tie-zan
title: 米元章书简帖赞
titlePinyin: mi3 yuan2 zhang1 shu1 jian3 tie1 zan4
titleSlug: mi-yuan-zhang-shu-jian-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 论书自晋始，盖因其风俗之清而流之于妍。
- 降而六代，又以其习尚之笃而溺之于专。
- 维唐设科，身判书言。
- 作成自初，欧褚争先，薛靓张颠，颜真迎便。
- 中世而后，虽经生楷隶，犹得以扬镳而鸣鞭。
- 五季日卑，吾宋兴焉。
- 士以德进，舍艺之偏。
- 既窒其进取之涂，故世之以书名家者，皆不杂以人而纯乎天。
- 更八叶之豫丰，乃设学而详延。
- 有芾者出，集其大全。
- 盖繇羲献而来，溯崇观而前，或营萃以拔棘，或宫墙而及肩，或小醇而大疵，或舍正而取权。
- 六书之统，殆所谓芾之死不得其传也。
- 𪩘𪩘乔岳，洋洋大川，草木风云，波涛蛟鼋。
- 我系此评，其然岂然。
- 较三十里，后八百年。

## 拼音
- lun4 shu1 zi4 jin4 shi3 ， gai4 yin1 qi2 feng1 su2 zhi1 qing1 er2 liu2 zhi1 yu2 yan2 。
- jiang4 er2 liu4 dai4 ， you4 yi3 qi2 xi2 shang4 zhi1 du3 er2 ni4 zhi1 yu2 zhuan1 。
- wei2 tang2 she4 ke1 ， shen1 pan4 shu1 yan2 。
- zuo4 cheng2 zi4 chu1 ， ou1 chu3 zheng1 xian1 ， xue1 liang4 zhang1 dian1 ， yan2 zhen1 ying2 bian4 。
- zhong1 shi4 er2 hou4 ， sui1 jing1 sheng1 kai3 li4 ， you2 de2 yi3 yang2 biao1 er2 ming2 bian1 。
- wu3 ji4 ri4 bei1 ， wu2 song4 xing1 yan1 。
- shi4 yi3 de2 jin4 ， she4 yi4 zhi1 pian1 。
- ji4 zhi4 qi2 jin4 qu3 zhi1 tu2 ， gu4 shi4 zhi1 yi3 shu1 ming2 jia1 zhe3 ， jie1 bu4 za2 yi3 ren2 er2 chun2 hu1 tian1 。
- geng4 ba1 ye4 zhi1 yu4 feng1 ， nai3 she4 xue2 er2 xiang2 yan2 。
- you3 fei4 zhe3 chu1 ， ji2 qi2 da4 quan2 。
- gai4 yao2 xi1 xian4 er2 lai2 ， su4 chong2 guan1 er2 qian2 ， huo4 ying2 cui4 yi3 ba2 ji2 ， huo4 gong1 qiang2 er2 ji2 jian1 ， huo4 xiao3 chun2 er2 da4 ci1 ， huo4 she4 zheng4 er2 qu3 quan2 。
- liu4 shu1 zhi1 tong3 ， dai4 suo3 wei4 fei4 zhi1 si3 bu4 de2 qi2 chuan2 ye3 。
- yan3 yan3 qiao2 yue4 ， yang2 yang2 da4 chuan1 ， cao3 mu4 feng1 yun2 ， bo1 tao1 jiao1 yuan2 。
- wo3 xi4 ci3 ping2 ， qi2 ran2 qi3 ran2 。
- jiao4 san1 shi2 li3 ， hou4 ba1 bai3 nian2 。

## 注释

## 译文

## 赏析
