---
id: yue-ke-hou-yuan-you-xing-shang-bian-zhang-qiao-yi-gong
title: 后元祐行上辨章乔益公
titlePinyin: hou4 yuan2 you4 xing2 shang4 bian4 zhang1 qiao2 yi4 gong1
titleSlug: hou-yuan-you-xing-shang-bian-zhang-qiao-yi-gong
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 正月二日天气清，六符两两三阶平。
- 合门催班报麻案，珂马玎玲万人看。
- 押麻参政拆玺封，宣词舍人来殿东。
- 鞠躬一声百寮听，军国平章乔益公。
- 天心果与人心同，大哉圣断天与通。
- 本朝太平说元祐，五岳三光浑未剖。
- 当年一日三制颁，吕范堂堂分左右。
- 虔中大老更魁杰，申国勋名比韩富。
- 民生是时非汉唐，亲见至治跻羲皇。
- 一尘不起四夷服，轨顺星躔蕃五谷。
- 士皆有造百姓宁，官僚彻底清似冰。
- 桁杨毕空戈革偃，天街镜浄无搀枪。
- 彼何人斯阶启厉，九县回飙八纮沸。
- 高皇疋马开东南，王业中兴今五世。
- 穷荒靺鞨何自来，中原万里吹黄埃。
- 数殚剥复回否泰，胚𣍯元气钟奇才。
- 耆明寿隽轶千古，吕望鹰扬称尚父。
- 便教旦奭居东西，穆穆迓衡今再覩。
- 官家即日开天章，貂冠玉佩游岩廊。
- 一都一俞一吁咈，四海春风已披拂。
- 圣贤自昔难相逢，巨鱼纵壑鸿遇风。
- 舆人欢呼争诵说，元祐嘉熙莫分别。
- 君不见徂徕处士歌一夔，浓墨大字庆历诗。
- 生民至今受其赐，千载万载生光辉。
- 陋儒笔研久不治，安得椽笔摹英辞。
- 两朝庆祐俱盛时，众贤一念犹西陲。
- 天心愿化光明烛，先望分辉照荆蜀。

## 拼音
- zheng1 yue4 er4 ri4 tian1 qi4 qing1 ， liu4 fu2 liang3 liang3 san1 jie1 ping2 。
- he2 men2 cui1 ban1 bao4 ma2 an4 ， ke1 ma3 ding1 ling2 wan4 ren2 kan4 。
- ya1 ma2 can1 zheng4 chai1 xi3 feng1 ， xuan1 ci2 she4 ren2 lai2 dian4 dong1 。
- ju1 gong1 yi4 sheng1 bai3 liao2 ting1 ， jun1 guo2 ping2 zhang1 qiao2 yi4 gong1 。
- tian1 xin1 guo3 yu3 ren2 xin1 tong2 ， da4 zai1 sheng4 duan4 tian1 yu3 tong1 。
- ben3 chao2 tai4 ping2 shuo1 yuan2 you4 ， wu3 yue4 san1 guang1 hun2 wei4 pou1 。
- dang1 nian2 yi2 ri4 san1 zhi4 ban1 ， lü3 fan4 tang2 tang2 fen1 zuo3 you4 。
- qian2 zhong1 da4 lao3 geng4 kui2 jie2 ， shen1 guo2 xun1 ming2 bi3 han2 fu4 。
- min2 sheng1 shi4 shi2 fei1 han4 tang2 ， qin1 jian4 zhi4 zhi4 ji1 xi1 huang2 。
- yi4 chen2 bu4 qi3 si4 yi2 fu2 ， gui3 shun4 xing1 chan2 fan1 wu3 gu3 。
- shi4 jie1 you3 zao4 bai3 xing4 ning2 ， guan1 liao2 che4 di3 qing1 si4 bing1 。
- heng2 yang2 bi4 kong1 ge1 ge2 yan3 ， tian1 jie1 jing4 jing4 wu2 chan1 qiang1 。
- bi3 he2 ren2 si1 jie1 qi3 li4 ， jiu3 xian4 hui2 biao1 ba1 hong2 fei4 。
- gao1 huang2 pi3 ma3 kai1 dong1 nan2 ， wang2 ye4 zhong1 xing1 jin1 wu3 shi4 。
- qiong2 huang1 mo4 he2 he2 zi4 lai2 ， zhong1 yuan2 wan4 li3 chui1 huang2 ai1 。
- shu4 dan1 bao1 fu4 hui2 pi3 tai4 ， pei1 𣍯 yuan2 qi4 zhong1 qi2 cai2 。
- qi2 ming2 shou4 jun4 yi4 qian1 gu3 ， lü3 wang4 ying1 yang2 cheng1 shang4 fu4 。
- bian4 jiao4 dan4 shi4 ju1 dong1 xi1 ， mu4 mu4 ya4 heng2 jin1 zai4 du3 。
- guan1 jia1 ji2 ri4 kai1 tian1 zhang1 ， diao1 guan1 yu4 pei4 you2 yan2 lang2 。
- yi4 dou1 yi4 yu2 yi4 xu1 fu2 ， si4 hai3 chun1 feng1 yi3 pi1 fu2 。
- sheng4 xian2 zi4 xi1 nan2 xiang1 feng2 ， ju4 yu2 zong4 he4 hong2 yu4 feng1 。
- yu2 ren2 huan1 hu1 zheng1 song4 shuo1 ， yuan2 you4 jia1 xi1 mo4 fen1 bie2 。
- jun1 bu2 jian4 cu2 lai2 chu3 shi4 ge1 yi4 kui2 ， nong2 mo4 da4 zi4 qing4 li4 shi1 。
- sheng1 min2 zhi4 jin1 shou4 qi2 ci4 ， qian1 zai3 wan4 zai3 sheng1 guang1 hui1 。
- lou4 ru2 bi3 yan2 jiu3 bu2 zhi4 ， an1 de2 chuan2 bi3 mo2 ying1 ci2 。
- liang3 chao2 qing4 you4 ju4 sheng4 shi2 ， zhong4 xian2 yi2 nian4 you2 xi1 chui2 。
- tian1 xin1 yuan4 hua4 guang1 ming2 zhu2 ， xian1 wang4 fen1 hui1 zhao4 jing1 shu3 。

## 注释

## 译文

## 赏析
