---
id: yue-ke-zhuo-fu-yin
title: 拙妇吟
titlePinyin: zhuo1 fu4 yin2
titleSlug: zhuo-fu-yin
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风策策黄叶舞，茅簷三尺鸣秋雨。
- 东家拙妇拥面啼，强剔孤灯诉愁窭。
- 当年采桑陌上归，嬉游不管春蚕饥。
- 千丝万缕茧白雪，便学红女攀花枝。
- 十七十八事机织，暗琐青闺人不识。
- 二十三十幽恨长，卢家古梁玉为堂。
- 四十五十已老大，唧唧鸣蛩欺独卧。
- 尚随姑嫂作笑嗔，一生苦乐由他人。
- 君不见昨朝县吏踏门𫔶，杼柚已空盆盎竭。
- 鸡豚指栅索饮壶，掀釜叫嘑嗤妇拙。
- 起来迎门陪笑面，不似娇羞怕人见。
- 今年岁事苦不登，且为当家聊一展。
- 吏嚣不肯怒且诃，大儿门东窥饭箩。
- 藁砧走藏姑诮骂，造餠无面知如何。
- 蹙金芙蓉戏双鸳，绣床一倚曾万钱。
- 低头长叹祇自怜，昔者何巧今不然。
- 吏嘑已倦里正醉，抆泪背人还涤器。
- 明朝欲酒姑勿哗，正恐突隳惊阿家。

## 拼音
- xi1 feng1 ce4 ce4 huang2 ye4 wu3 ， mao2 yan2 san1 chi3 ming2 qiu1 yu3 。
- dong1 jia1 zhuo1 fu4 yong1 mian4 ti2 ， qiang2 ti1 gu1 deng1 su4 chou2 ju4 。
- dang1 nian2 cai3 sang1 mo4 shang4 gui1 ， xi1 you2 bu4 guan3 chun1 can2 ji1 。
- qian1 si1 wan4 lü3 jian3 bai2 xue3 ， bian4 xue2 hong2 nü3 pan1 hua1 zhi1 。
- shi2 qi1 shi2 ba1 shi4 ji1 zhi1 ， an4 suo3 qing1 gui1 ren2 bu4 shi2 。
- er4 shi2 san1 shi2 you1 hen4 chang2 ， lu2 jia1 gu3 liang2 yu4 wei4 tang2 。
- si4 shi2 wu3 shi2 yi3 lao3 da4 ， ji1 ji1 ming2 qiong2 qi1 du2 wo4 。
- shang4 sui2 gu1 sao3 zuo4 xiao4 chen1 ， yi4 sheng1 ku3 le4 you2 ta1 ren2 。
- jun1 bu2 jian4 zuo2 chao2 xian4 li4 ta4 men2 nie4 ， zhu4 you4 yi3 kong1 pen2 ang4 jie2 。
- ji1 tun2 zhi3 shan1 suo3 yin3 hu2 ， xian1 fu3 jiao4 hu1 chi1 fu4 zhuo1 。
- qi3 lai2 ying2 men2 pei2 xiao4 mian4 ， bu2 si4 jiao1 xiu1 pa4 ren2 jian4 。
- jin1 nian2 sui4 shi4 ku3 bu4 deng1 ， qie3 wei4 dang1 jia1 liao2 yi4 zhan3 。
- li4 ao2 bu4 ken3 nu4 qie3 he1 ， da4 er2 men2 dong1 kui1 fan4 luo2 。
- gao3 zhen1 zou3 cang2 gu1 qiao4 ma4 ， zao4 bing3 wu2 mian4 zhi1 ru2 he2 。
- cu4 jin1 fu2 rong2 xi4 shuang1 yuan1 ， xiu4 chuang2 yi4 yi3 ceng2 wan4 qian2 。
- di1 tou2 chang2 tan4 qi2 zi4 lian2 ， xi1 zhe3 he2 qiao3 jin1 bu4 ran2 。
- li4 hu1 yi3 juan4 li3 zheng4 zui4 ， wen3 lei4 bei4 ren2 hai2 di2 qi4 。
- ming2 chao2 yu4 jiu3 gu1 wu4 hua2 ， zheng4 kong3 tu1 hui1 jing1 a1 jia1 。

## 注释

## 译文

## 赏析
