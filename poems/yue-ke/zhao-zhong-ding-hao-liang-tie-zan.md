---
id: yue-ke-zhao-zhong-ding-hao-liang-tie-zan
title: 赵忠定濠梁帖赞
titlePinyin: zhao4 zhong1 ding4 hao2 liang2 tie1 zan4
titleSlug: zhao-zhong-ding-hao-liang-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 真宰之出，维天降才。
- 既玉于成，勋名九垓。
- 山川出云，时雨必至。
- 道之将行，公揭魁瑞。
- 问学已正，渊源已充。
- 险夷一涂，奚有于躬。
- 绍熙季年，国势𣕕杌。
- 手扶重轮，公为时出。
- 屹若九鼎，不震不摇。
- 公秉国成，端委以朝。
- 拔茅斯征，苞桑斯戒。
- 匪兕之时，乘否于泰。
- 有棐至诚，云开于衡。
- 顾不能排，噂𠴲背憎。
- 公能者天，岂曰臧氏。
- 汗青万年，则有公议。
- 我昔龀齿，拜公江干。
- 公顾而奇，信乎庭兰。
- 三十八年，始得遗帖。
- 忧边谨微，抑寓相业。
- 字端而庄，德谦而光。
- 于闲暇时，宪型四方。
- 书藏在奁，百世如对。
- 尚想公仪，洒扫进退。

## 拼音
- zhen1 zai3 zhi1 chu1 ， wei2 tian1 jiang4 cai2 。
- ji4 yu4 yu2 cheng2 ， xun1 ming2 jiu3 gai1 。
- shan1 chuan1 chu1 yun2 ， shi2 yu3 bi4 zhi4 。
- dao4 zhi1 jiang1 xing2 ， gong1 jie1 kui2 rui4 。
- wen4 xue2 yi3 zheng4 ， yuan1 yuan2 yi3 chong1 。
- xian3 yi2 yi4 tu2 ， xi1 you3 yu2 gong1 。
- shao4 xi1 ji4 nian2 ， guo2 shi4 𣕕 wu4 。
- shou3 fu2 zhong4 lun2 ， gong1 wei4 shi2 chu1 。
- yi4 ruo4 jiu3 ding3 ， bu2 zhen4 bu4 yao2 。
- gong1 bing3 guo2 cheng2 ， duan1 wei3 yi3 chao2 。
- ba2 mao2 si1 zheng1 ， bao1 sang1 si1 jie4 。
- fei3 si4 zhi1 shi2 ， cheng2 fou3 yu2 tai4 。
- you3 fei3 zhi4 cheng2 ， yun2 kai1 yu2 heng2 。
- gu4 bu4 neng2 pai2 ， zun3 𠴲 bei4 zeng1 。
- gong1 neng2 zhe3 tian1 ， qi3 yue1 zang1 shi4 。
- han4 qing1 wan4 nian2 ， ze2 you3 gong1 yi4 。
- wo3 xi1 chen4 chi3 ， bai4 gong1 jiang1 gan1 。
- gong1 gu4 er2 qi2 ， xin4 hu1 ting2 lan2 。
- san1 shi2 ba1 nian2 ， shi3 de2 yi2 tie1 。
- you1 bian1 jin3 wei1 ， yi4 yu4 xiang1 ye4 。
- zi4 duan1 er2 zhuang1 ， de2 qian1 er2 guang1 。
- yu2 xian2 xia2 shi2 ， xian4 xing2 si4 fang1 。
- shu1 cang2 zai4 lian2 ， bai3 shi4 ru2 dui4 。
- shang4 xiang3 gong1 yi2 ， sa3 sao3 jin4 tui4 。

## 注释

## 译文

## 赏析
