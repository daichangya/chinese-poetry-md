---
id: yue-ke-wu-ji-qian-shi-lang-song-jia-niang-xiang-quan-jue-wu-hui-de-wei-ceng-you-d9337dcf
title: 吴季谦侍郎送家酿香泉绝无灰得未曾有戏成报章
titlePinyin: wu2 ji4 qian1 shi4 lang2 song4 jia1 niang4 xiang1 quan2 jue2 wu2 hui1 de2 wei4 ceng2 you3 xi4 cheng2 bao4 zhang1
titleSlug: wu-ji-qian-shi-lang-song-jia-niang-xiang-quan-jue-wu-hui-de-wei-ceng-you-d9337dcf
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 义丰爱酒憎官壶，日长忍渴呼酪奴。
- 自言畏灰如畏虎，有酒不向官坊酤。
- 当家香泉世无比，米洁曲甘醇且美。
- 酿时不著一点灰，满酌寒泉挹清泚。
- 小槽滴沥竹笕承，冰渠夜溅真珠明。
- 一泓澄澈玉无底，满瓮盎盎春风生。
- 酿成不肯饮俗客，浇著柴桑旧时宅，共此千年醉眠石。
- 更将余沥走马军，来注吾家老瓦盆，许我自饮不许分。
- 老境宦游环轨辙，官酒徧尝随地别，何曾见灰能作孽。
- 饥来一腹大于蝉，鲸呿自觉吸百川。
- 是灰是酒俱不辨，岂问他州并异县。
- 今夕何夕翻露浆，扣壶一洗灰土肠。
- 君不见柴桑于酒特寓意，相逢不择贱与贵，要是醇醨均一致。
- 汝阳后来帝家子，路逢曲车不知味，流涎正复何所谓。
- 贫为田舍富天宗，遇酒随饮莫适从。
- 岂如仙家居义丰，无怀自与造化通。
- 彼燧人氏初何功，酬君三语将无同。
- 同不同，君信否。
- 黄花飘香石耐久，明日山行且携酒。

## 拼音
- yi4 feng1 ai4 jiu3 zeng1 guan1 hu2 ， ri4 chang2 ren3 ke3 hu1 lao4 nu2 。
- zi4 yan2 wei4 hui1 ru2 wei4 hu3 ， you3 jiu3 bu2 xiang4 guan1 fang1 gu1 。
- dang1 jia1 xiang1 quan2 shi4 wu2 bi3 ， mi3 jie2 qu3 gan1 chun2 qie3 mei3 。
- niang4 shi2 bu2 zhu4 yi4 dian3 hui1 ， man3 zhuo2 han2 quan2 yi4 qing1 ci3 。
- xiao3 cao2 di1 li4 zhu2 jian3 cheng2 ， bing1 qu2 ye4 jian4 zhen1 zhu1 ming2 。
- yi4 hong2 cheng2 che4 yu4 wu2 di3 ， man3 weng4 ang4 ang4 chun1 feng1 sheng1 。
- niang4 cheng2 bu4 ken3 yin3 su2 ke4 ， jiao1 zhu4 chai2 sang1 jiu4 shi2 zhai2 ， gong4 ci3 qian1 nian2 zui4 mian2 shi2 。
- geng4 jiang1 yu2 li4 zou3 ma3 jun1 ， lai2 zhu4 wu2 jia1 lao3 wa3 pen2 ， xu3 wo3 zi4 yin3 bu4 xu3 fen1 。
- lao3 jing4 huan4 you2 huan2 gui3 zhe2 ， guan1 jiu3 bian4 chang2 sui2 di4 bie2 ， he2 ceng2 jian4 hui1 neng2 zuo4 nie4 。
- ji1 lai2 yi2 fu4 da4 yu2 chan2 ， jing1 qu1 zi4 jue2 xi1 bai3 chuan1 。
- shi4 hui1 shi4 jiu3 ju4 bu2 bian4 ， qi3 wen4 ta1 zhou1 bing4 yi4 xian4 。
- jin1 xi1 he2 xi1 fan1 lu4 jiang1 ， kou4 hu2 yi4 xi3 hui1 tu3 chang2 。
- jun1 bu2 jian4 chai2 sang1 yu2 jiu3 te4 yu4 yi4 ， xiang1 feng2 bu4 ze2 jian4 yu3 gui4 ， yao4 shi0 chun2 li2 jun1 yi2 zhi4 。
- ru3 yang2 hou4 lai2 di4 jia1 zi3 ， lu4 feng2 qu3 che1 bu4 zhi1 wei4 ， liu2 xian2 zheng4 fu4 he2 suo3 wei4 。
- pin2 wei4 tian2 she4 fu4 tian1 zong1 ， yu4 jiu3 sui2 yin3 mo4 shi4 cong2 。
- qi3 ru2 xian1 jia1 ju1 yi4 feng1 ， wu2 huai2 zi4 yu3 zao4 hua4 tong1 。
- bi3 sui4 ren2 shi4 chu1 he2 gong1 ， chou2 jun1 san1 yu3 jiang1 wu2 tong2 。
- tong2 bu0 tong2 ， jun1 xin4 fou3 。
- huang2 hua1 piao1 xiang1 shi2 nai4 jiu3 ， ming2 ri4 shan1 xing2 qie3 xie2 jiu3 。

## 注释

## 译文

## 赏析
