---
id: yue-ke-hui-zong-huang-di-qiu-fu-yu-shu-zan
title: 徽宗皇帝秋赋御书赞
titlePinyin: hui1 zong1 huang2 di4 qiu1 fu4 yu4 shu1 zan4
titleSlug: hui-zong-huang-di-qiu-fu-yu-shu-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 帝宣和之太平兮，忻朝野之多娱。
- 伟楚臣之托辞兮，侈肆笔之特书。
- 猗百工之精能兮，璨玳轴而金朱。
- 宛百年其如砥兮，方日卷而霞舒。
- 维宸笔之天纵兮，臣固不得而议也。
- 若一艺之必极其致兮，亦盛时之细也。
- 彼舞衣与竹矢兮，犹三代之秘也。
- 知苟且之为无兮，亦可观其治也。
- 在本始与地节兮，汉室称为中兴。
- 岂尚方之工萃兮，反有愧于西京。
- 纷天葩其在前兮，晃银海其欲眩。
- 缕黄金以为饰兮，骇万态而千变。
- 双龙宛其在轴兮，森毛发以骨寒。
- 历溽润与埃尘兮，曾不可乎犯干。
- 巫咸下招兮，天门詄荡。
- 臣得而藏兮，徒慨叹以兴想。
- 鸾翔龙翥兮，太平之踪。
- 神睒鬼哭兮，太平之工。
- 五陵松柏兮，萧萧秋风。
- 此赋之传兮，与天无穷。

## 拼音
- di4 xuan1 he2 zhi1 tai4 ping2 xi1 ， xin1 chao2 ye3 zhi1 duo1 yu2 。
- wei3 chu3 chen2 zhi1 tuo1 ci2 xi1 ， chi3 si4 bi3 zhi1 te4 shu1 。
- yi1 bai3 gong1 zhi1 jing1 neng2 xi1 ， can4 dai4 zhou2 er2 jin1 zhu1 。
- wan3 bai3 nian2 qi2 ru2 di3 xi1 ， fang1 ri4 juan4 er2 xia2 shu1 。
- wei2 chen2 bi3 zhi1 tian1 zong4 xi1 ， chen2 gu4 bu4 de2 er2 yi4 ye3 。
- ruo4 yi2 yi4 zhi1 bi4 ji2 qi2 zhi4 xi1 ， yi4 sheng4 shi2 zhi1 xi4 ye3 。
- bi3 wu3 yi1 yu3 zhu2 shi3 xi1 ， you2 san1 dai4 zhi1 mi4 ye3 。
- zhi1 gou3 qie3 zhi1 wei4 wu2 xi1 ， yi4 ke3 guan1 qi2 zhi4 ye3 。
- zai4 ben3 shi3 yu3 di4 jie2 xi1 ， han4 shi4 cheng1 wei2 zhong1 xing1 。
- qi3 shang4 fang1 zhi1 gong1 cui4 xi1 ， fan3 you3 kui4 yu2 xi1 jing1 。
- fen1 tian1 pa1 qi2 zai4 qian2 xi1 ， huang4 yin2 hai3 qi2 yu4 xuan4 。
- lü3 huang2 jin1 yi3 wei2 shi4 xi1 ， hai4 wan4 tai4 er2 qian1 bian4 。
- shuang1 long2 wan3 qi2 zai4 zhou2 xi1 ， sen1 mao2 fa4 yi3 gu3 han2 。
- li4 ru4 run4 yu3 ai1 chen2 xi1 ， ceng2 bu4 ke3 hu1 fan4 gan1 。
- wu1 xian2 xia4 zhao1 xi1 ， tian1 men2 die2 dang4 。
- chen2 de2 er2 cang2 xi1 ， tu2 kai3 tan4 yi3 xing1 xiang3 。
- luan2 xiang2 long2 zhu4 xi1 ， tai4 ping2 zhi1 zong1 。
- shen2 shan3 gui3 ku1 xi1 ， tai4 ping2 zhi1 gong1 。
- wu3 ling2 song1 bai3 xi1 ， xiao1 xiao1 qiu1 feng1 。
- ci3 fu4 zhi1 chuan2 xi1 ， yu3 tian1 wu2 qiong2 。

## 注释

## 译文

## 赏析
