---
id: yue-ke-li-xi-tai-qi-shi-tie-zan
title: 李西台启诗帖赞
titlePinyin: li3 xi1 tai2 qi3 shi1 tie1 zan4
titleSlug: li-xi-tai-qi-shi-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 予于是帖，有感者四。
- 馆职在外，于学士不系细衔，于带职者皆曰同院，意亲情洽，所以见前辈之笃风谊也。
- 内赐金鱼，盖出新宠，带职者乃从学士转致，又杂以他寄焉，所以见上恩交情俱无内外也。
- 谢学士以启，而用楷法，寄同院同年以诗，而用行书，又以见待人处己，虽小节皆有体也。
- 承平幕府，得一佳帖，相聚以观，又以见时清事简，虽边圉亦得以从容于文艺也。
- 于虖，诗文之传，几人于兹。
- 独于此书，有感有思。
- 流风之存，妙墨之遗。
- 什袭是宜，维以诗之。

## 拼音
- yu3 yu2 shi4 tie1 ， you3 gan3 zhe3 si4 。
- guan3 zhi2 zai4 wai4 ， yu2 xue2 shi4 bu2 xi4 xi4 xian2 ， yu2 dai4 zhi2 zhe3 jie1 yue1 tong2 yuan4 ， yi4 qin1 qing2 qia4 ， suo3 yi3 jian4 qian2 bei4 zhi1 du3 feng1 yi4 ye3 。
- nei4 ci4 jin1 yu2 ， gai4 chu1 xin1 chong3 ， dai4 zhi2 zhe3 nai3 cong2 xue2 shi4 zhuan3 zhi4 ， you4 za2 yi3 ta1 ji4 yan1 ， suo3 yi3 jian4 shang4 en1 jiao1 qing2 ju4 wu2 nei4 wai4 ye3 。
- xie4 xue2 shi4 yi3 qi3 ， er2 yong4 kai3 fa3 ， ji4 tong2 yuan4 tong2 nian2 yi3 shi1 ， er2 yong4 xing2 shu1 ， you4 yi3 jian4 dai4 ren2 chu4 ji3 ， sui1 xiao3 jie2 jie1 you3 ti3 ye3 。
- cheng2 ping2 mu4 fu3 ， de2 yi4 jia1 tie1 ， xiang1 ju4 yi3 guan1 ， you4 yi3 jian4 shi2 qing1 shi4 jian3 ， sui1 bian1 yu3 yi4 de2 yi3 cong2 rong2 yu2 wen2 yi4 ye3 。
- yu2 hu1 ， shi1 wen2 zhi1 chuan2 ， ji3 ren2 yu2 zi1 。
- du2 yu2 ci3 shu1 ， you3 gan3 you3 si1 。
- liu2 feng1 zhi1 cun2 ， miao4 mo4 zhi1 yi2 。
- shen2 xi2 shi4 yi2 ， wei2 yi3 shi1 zhi1 。

## 注释

## 译文

## 赏析
