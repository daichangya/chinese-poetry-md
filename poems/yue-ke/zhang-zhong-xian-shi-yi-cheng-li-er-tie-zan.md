---
id: yue-ke-zhang-zhong-xian-shi-yi-cheng-li-er-tie-zan
title: 张忠献时义诚力二帖赞
titlePinyin: zhang1 zhong1 xian4 shi2 yi4 cheng2 li4 er4 tie1 zan4
titleSlug: zhang-zhong-xian-shi-yi-cheng-li-er-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 至诚动天，中贯三极。
- 堂堂南阳，继以魏国。
- 山岳鼎震，江河釜溢。
- 群生失宁，乃见人杰。
- 大义既信，人纪复植。
- 于晦冥中，揭以日月。
- 操固汉贼，敌祸宋祏。
- 万段之磔，吾耻未涤。
- 不共戴履，矧肯屈膝。
- 祁山屡却，淮陇迭出。
- 非不拙沮，之死靡易。
- 我观史册，二公与匹。
- 功虽不同，心则如一。
- 隆兴至今，耳目尚及。
- 遗墨之宝，已若尺璧。
- 造次皆忠，言犹未泐。
- 天维可绝，地轴可折。
- 公心之磨，此理则熄。
- 两朝开济，万古阖辟。
- 系此诗之，以媲庙柏。

## 拼音
- zhi4 cheng2 dong4 tian1 ， zhong1 guan4 san1 ji2 。
- tang2 tang2 nan2 yang2 ， ji4 yi3 wei4 guo2 。
- shan1 yue4 ding3 zhen4 ， jiang1 he2 fu3 yi4 。
- qun2 sheng1 shi1 ning2 ， nai3 jian4 ren2 jie2 。
- da4 yi4 ji4 xin4 ， ren2 ji4 fu4 zhi2 。
- yu2 hui4 ming2 zhong1 ， jie1 yi3 ri4 yue4 。
- cao1 gu4 han4 zei2 ， di2 huo4 song4 shi2 。
- wan4 duan4 zhi1 zhe2 ， wu2 chi3 wei4 di2 。
- bu2 gong4 dai4 lü3 ， shen3 ken3 qu1 xi1 。
- qi2 shan1 lü3 que4 ， huai2 long3 die2 chu1 。
- fei1 bu4 zhuo1 ju3 ， zhi1 si3 mi2 yi4 。
- wo3 guan1 shi3 ce4 ， er4 gong1 yu3 pi3 。
- gong1 sui1 bu4 tong2 ， xin1 ze2 ru2 yi1 。
- long2 xing1 zhi4 jin1 ， er3 mu4 shang4 ji2 。
- yi2 mo4 zhi1 bao3 ， yi3 ruo4 chi3 bi4 。
- zao4 ci4 jie1 zhong1 ， yan2 you2 wei4 le4 。
- tian1 wei2 ke3 jue2 ， di4 zhou2 ke3 zhe2 。
- gong1 xin1 zhi1 mo2 ， ci3 li3 ze2 xi1 。
- liang3 chao2 kai1 ji4 ， wan4 gu3 he2 pi4 。
- xi4 ci3 shi1 zhi1 ， yi3 pi4 miao4 bai3 。

## 注释

## 译文

## 赏析
