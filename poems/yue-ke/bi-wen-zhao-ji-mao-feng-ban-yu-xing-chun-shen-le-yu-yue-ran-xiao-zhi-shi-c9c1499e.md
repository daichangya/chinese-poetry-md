---
id: yue-ke-bi-wen-zhao-ji-mao-feng-ban-yu-xing-chun-shen-le-yu-yue-ran-xiao-zhi-shi-c9c1499e
title: 比闻赵季茂奉板舆行春甚乐予跃然效之是日乃值大风雨昏后倦归则素月流天仍复晴矣自此连日春色尤浓杏已过雨红英满地怅然有作因寄
titlePinyin: bi3 wen2 zhao4 ji4 mao4 feng4 ban3 yu2 xing2 chun1 shen4 le4 yu3 yue4 ran2 xiao4 zhi1 shi4 ri4 nai3 zhi2 da4 feng1 yu3 hun1 hou4 juan4 gui1 ze2 su4 yue4 liu2 tian1 reng2 fu4 qing2 yi3 zi4 ci3 lian2 ri4 chun1 se4 you2 nong2 xing4 yi3 guo4 yu3 hong2 ying1 man3 di4 chang4 ran2 you3 zuo4 yin1 ji4
titleSlug: bi-wen-zhao-ji-mao-feng-ban-yu-xing-chun-shen-le-yu-yue-ran-xiao-zhi-shi-c9c1499e
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 棠湖有病客，破鼎支药糜。
- 青阳动新晴，兀兀厌坐驰。
- 静闻箫鼓閙，翠幰行春堤。
- 柔风吹帘旌，杲日浮屏缇。
- 行厨依竹里，绣幙联江湄。
- 为问来者谁，板舆双侍姬。
- 光彩照路傍，拍舞襄阳儿。
- 病翁禅定心，久矣沾絮泥。
- 一念忽随喜，聊复相追随。
- 家人治尊罍，夜漏觇晨晞。
- 拥被起跃然，不知筋力痿。
- 破晓始三弄，冲寒才一巵。
- 爚如满天星，湛湛开青池。
- 晨光透户牖，纤尘寂不吹。
- 倏焉云头催，随以雨脚垂。
- 汀苹振淅沥，岸柳惊纷披。
- 度塘如度桥，跬步窘且危。
- 往谒乘驿使，席间如鼓鼙。
- 主宾无软语，僮仆侵寒肌。
- 一坐礼敬疎，四顾面色黧。
- 亟就儿女曹，疾驾掀重帷。
- 拥炉共炙手，悔游仍攒眉。
- 须臾呼酒炙，稍觉春融怡。
- 棠湖暂纾望，苜盘充疗饥。
- 一杯复两杯，肤粟欣平治。
- 先登浔阳楼，次读琵琶诗。
- 来往信底忙，吟哦聊自欺。
- 江柁昼摇兀，市声晚哑咿。
- 估客维岸傍，樵径行歌归。
- 宿霭了未收，溟蒙沾人衣。
- 落莫兴易阑，扶舆力将疲。
- 却从名园游，款户访故知。
- 蔬甲拆青嫩，池光摇碧漪。
- 桑颠宿鸡鸣，柳畔新鶑啼。
- 主人相顾笑，谓此亦足栖。
- 曾留长者辙，更著名人题。
- 庐山三万峰，一碧天与齐。
- 千古真面目，庶几今见之。
- 遂开成趣轩，夕宴陈尊彜。
- 庖鲭诧雕俎，幻火后眩奇。
- 沙苑出细肋，好音来赫蹏。
- 纸尾有醉字，恍如写乌丝。
- 意者天机全，落笔惊倾欹。
- 长鳄白浪卷，踞蛤青云期。
- 佳客不我从，逸兴何所为。
- 整鞅固已屡，鸣漏将何其。
- 九衢月似霜，乌鹊仍遶枝。
- 风干路犹湿，云淡星不移。
- 已成归兮赋，更作怅然疑。
- 诘朝益明媚，一瞬变四时。
- 天机岂易测，我惑宁不滋。
- 尝闻士之遭，臯夔异周伊。
- 如何不后先，翻复成嘑唏。
- 昨何为而寒，今何为而熙。
- 中间出一夕，乃尔变惨凄。
- 吾昨解印绶，一舸来自西。
- 天道皆自然，肯以阴晴窥。
- 况此瞬息观，讵可分两岐。
- 为言独醒者，今昔无町畦。
- 从今好天色，更请还一鸱。
- 东寻五云谷，西渡三峡溪。
- 杏开董奉坛，桃映康俗祠。
- 景物看吐吞，冷暖随呵㧑。
- 以此青田酿，酌之沧海蠡。
- 蓝舆乘两肩，倒载白接䍠。
- 真意浃三益，和气重四支。
- 持之药吾疾，正可扶衰羸。
- 明窗睡久酣，旧业荒于嬉。
- 正当出呓语，走笔萦虹蜺。
- 追书浃旬事，幸免然豆萁。

## 拼音
- tang2 hu2 you3 bing4 ke4 ， po4 ding3 zhi1 yao4 mi2 。
- qing1 yang2 dong4 xin1 qing2 ， wu4 wu4 yan4 zuo4 chi2 。
- jing4 wen2 xiao1 gu3 nao4 ， cui4 xian3 xing2 chun1 di1 。
- rou2 feng1 chui1 lian2 jing1 ， gao3 ri4 fu2 ping2 ti2 。
- xing2 chu2 yi1 zhu2 li3 ， xiu4 mu4 lian2 jiang1 mei2 。
- wei4 wen4 lai2 zhe3 shui2 ， ban3 yu2 shuang1 shi4 ji1 。
- guang1 cai3 zhao4 lu4 bang4 ， pai1 wu3 xiang1 yang2 er2 。
- bing4 weng1 chan2 ding4 xin1 ， jiu3 yi3 zhan1 xu4 ni2 。
- yi2 nian4 hu1 sui2 xi3 ， liao2 fu4 xiang1 zhui1 sui2 。
- jia1 ren2 zhi4 zun1 lei2 ， ye4 lou4 chan1 chen2 xi1 。
- yong1 bei4 qi3 yue4 ran2 ， bu4 zhi1 jin1 li4 wei3 。
- po4 xiao3 shi3 san1 nong4 ， chong1 han2 cai2 yi4 zhi1 。
- yue4 ru2 man3 tian1 xing1 ， zhan4 zhan4 kai1 qing1 chi2 。
- chen2 guang1 tou4 hu4 you3 ， xian1 chen2 ji4 bu4 chui1 。
- shu1 yan1 yun2 tou2 cui1 ， sui2 yi3 yu3 jiao3 chui2 。
- ting1 ping2 zhen4 xi1 li4 ， an4 liu3 jing1 fen1 pi1 。
- du4 tang2 ru2 du4 qiao2 ， kui3 bu4 jiong3 qie3 wei1 。
- wang3 ye4 cheng2 yi4 shi3 ， xi2 jian1 ru2 gu3 pi2 。
- zhu3 bin1 wu2 ruan3 yu3 ， tong2 pu2 qin1 han2 ji1 。
- yi2 zuo4 li3 jing4 shu1 ， si4 gu4 mian4 se4 li2 。
- ji2 jiu4 er2 nü3 cao2 ， ji2 jia4 xian1 zhong4 wei2 。
- yong1 lu2 gong4 zhi4 shou3 ， hui3 you2 reng2 cuan2 mei2 。
- xu1 yu2 hu1 jiu3 zhi4 ， shao1 jue2 chun1 rong2 yi2 。
- tang2 hu2 zan4 shu1 wang4 ， mu4 pan2 chong1 liao2 ji1 。
- yi4 bei1 fu4 liang3 bei1 ， fu1 su4 xin1 ping2 zhi4 。
- xian1 deng1 xun2 yang2 lou2 ， ci4 du2 pi2 pa0 shi1 。
- lai2 wang3 xin4 di3 mang2 ， yin2 e2 liao2 zi4 qi1 。
- jiang1 tuo2 zhou4 yao2 wu4 ， shi4 sheng1 wan3 ya3 yi1 。
- gu1 ke4 wei2 an4 bang4 ， qiao2 jing4 xing2 ge1 gui1 。
- su4 ai3 le0 wei4 shou1 ， ming2 meng2 zhan1 ren2 yi1 。
- luo4 mo4 xing1 yi4 lan2 ， fu2 yu2 li4 jiang1 pi2 。
- que4 cong2 ming2 yuan2 you2 ， kuan3 hu4 fang3 gu4 zhi1 。
- shu1 jia3 chai1 qing1 nen4 ， chi2 guang1 yao2 bi4 yi1 。
- sang1 dian1 su4 ji1 ming2 ， liu3 pan4 xin1 ying1 ti2 。
- zhu3 ren2 xiang1 gu4 xiao4 ， wei4 ci3 yi4 zu2 qi1 。
- ceng2 liu2 zhang3 zhe3 zhe2 ， geng4 zhu4 ming2 ren2 ti2 。
- lu2 shan1 san1 wan4 feng1 ， yi2 bi4 tian1 yu3 qi2 。
- qian1 gu3 zhen1 mian4 mu4 ， shu4 ji1 jin1 jian4 zhi1 。
- sui4 kai1 cheng2 qu4 xuan1 ， xi1 yan4 chen2 zun1 yi2 。
- pao2 qing1 cha4 diao1 zu3 ， huan4 huo3 hou4 xuan4 qi2 。
- sha1 yuan4 chu1 xi4 lei4 ， hao3 yin1 lai2 he4 ti2 。
- zhi3 wei3 you3 zui4 zi4 ， huang3 ru2 xie3 wu1 si1 。
- yi4 zhe3 tian1 ji1 quan2 ， luo4 bi3 jing1 qing1 qi1 。
- chang2 e4 bai2 lang4 juan4 ， ju4 ha2 qing1 yun2 qi1 。
- jia1 ke4 bu4 wo3 cong2 ， yi4 xing1 he2 suo3 wei4 。
- zheng3 yang1 gu4 yi3 lü3 ， ming2 lou4 jiang1 he2 qi2 。
- jiu3 qu2 yue4 si4 shuang1 ， wu1 que4 reng2 rao4 zhi1 。
- feng1 gan1 lu4 you2 shi1 ， yun2 dan4 xing1 bu4 yi2 。
- yi3 cheng2 gui1 xi1 fu4 ， geng4 zuo4 chang4 ran2 yi2 。
- jie2 chao2 yi4 ming2 mei4 ， yi2 shun4 bian4 si4 shi2 。
- tian1 ji1 qi3 yi4 ce4 ， wo3 huo4 ning2 bu4 zi1 。
- chang2 wen2 shi4 zhi1 zao1 ， gao1 kui2 yi4 zhou1 yi1 。
- ru2 he2 bu4 hou4 xian1 ， fan1 fu4 cheng2 hu1 xi1 。
- zuo2 he2 wei4 er2 han2 ， jin1 he2 wei4 er2 xi1 。
- zhong1 jian1 chu1 yi4 xi1 ， nai3 er3 bian4 can3 qi1 。
- wu2 zuo2 jie3 yin4 shou4 ， yi4 ge3 lai2 zi4 xi1 。
- tian1 dao4 jie1 zi4 ran2 ， ken3 yi3 yin1 qing2 kui1 。
- kuang4 ci3 shun4 xi1 guan1 ， ju4 ke3 fen1 liang3 qi2 。
- wei4 yan2 du2 xing3 zhe3 ， jin1 xi1 wu2 ting3 qi2 。
- cong2 jin1 hao3 tian1 se4 ， geng4 qing3 hai2 yi4 chi1 。
- dong1 xun2 wu3 yun2 gu3 ， xi1 du4 san1 xia2 xi1 。
- xing4 kai1 dong3 feng4 tan2 ， tao2 ying4 kang1 su2 ci2 。
- jing3 wu4 kan4 tu3 tun1 ， leng3 nuan3 sui2 he1 hui1 。
- yi3 ci3 qing1 tian2 niang4 ， zhuo2 zhi1 cang1 hai3 li2 。
- lan2 yu2 cheng2 liang3 jian1 ， dao3 zai3 bai2 jie1 䍠 。
- zhen1 yi4 jia1 san1 yi4 ， he2 qi4 zhong4 si4 zhi1 。
- chi2 zhi1 yao4 wu2 ji2 ， zheng4 ke3 fu2 shuai1 lei2 。
- ming2 chuang1 shui4 jiu3 han1 ， jiu4 ye4 huang1 yu2 xi1 。
- zheng4 dang1 chu1 yi4 yu3 ， zou3 bi3 ying2 hong2 ni2 。
- zhui1 shu1 jia1 xun2 shi4 ， xing4 mian3 ran2 dou4 qi2 。

## 注释

## 译文

## 赏析
