---
id: yue-ke-wang-cao-zhi-jiu-jing-tie-zan
title: 王操之旧京帖赞
titlePinyin: wang2 cao1 zhi1 jiu4 jing1 tie1 zan4
titleSlug: wang-cao-zhi-jiu-jing-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 永嘉戎马摇乾坤，渡江一马黄屋奔。
- 中原文献无复存，仅有笔阵兴王门。
- 猗欤大令趾右军，几年埒美名金昆。
- 片纸断烂如瑶琨，鸾蛟蛇蚓置勿论。
- 为问此帖当何人，豺狼父子蚁君臣。
- 纲常肇自清浊分，孰能自植无君恩。
- 是时咸洛尘霾昏，阡原变徙陵谷翻。
- 家人丘陇何足言，痛裂乃尔摧心肝。
- 义熙九土封函关，遗氓遮道挽息真。
- 矢口止诵公家坟，人心大义端不泯。
- 谁其主议画淮𣸣，伊瀍王气空膏屯。
- 悠悠千载有此臣，委质无乃惭州民。
- 感叹遗墨气涌山，我欲请剑同朱云。
- 收亭楸槚方成阡，大呼为叫九天阍。

## 拼音
- yong3 jia1 rong2 ma3 yao2 qian2 kun1 ， du4 jiang1 yi4 ma3 huang2 wu1 ben1 。
- zhong1 yuan2 wen2 xian4 wu2 fu4 cun2 ， jin3 you3 bi3 zhen4 xing1 wang2 men2 。
- yi1 yu2 da4 ling4 zhi3 you4 jun1 ， ji3 nian2 lie4 mei3 ming2 jin1 kun1 。
- pian4 zhi3 duan4 lan4 ru2 yao2 kun1 ， luan2 jiao1 she2 yin3 zhi4 wu4 lun4 。
- wei4 wen4 ci3 tie1 dang1 he2 ren2 ， chai2 lang2 fu4 zi3 yi3 jun1 chen2 。
- gang1 chang2 zhao4 zi4 qing1 zhuo2 fen1 ， shu2 neng2 zi4 zhi2 wu2 jun1 en1 。
- shi4 shi2 xian2 luo4 chen2 mai2 hun1 ， qian1 yuan2 bian4 xi3 ling2 gu3 fan1 。
- jia1 ren2 qiu1 long3 he2 zu2 yan2 ， tong4 lie4 nai3 er3 cui1 xin1 gan1 。
- yi4 xi1 jiu3 tu3 feng1 han2 guan1 ， yi2 mang2 zhe1 dao4 wan3 xi1 zhen1 。
- shi3 kou3 zhi3 song4 gong1 jia0 fen2 ， ren2 xin1 da4 yi4 duan1 bu4 min3 。
- shui2 qi2 zhu3 yi4 hua4 huai2 fen2 ， yi1 chan2 wang2 qi4 kong1 gao1 tun2 。
- you1 you1 qian1 zai3 you3 ci3 chen2 ， wei3 zhi4 wu2 nai3 can2 zhou1 min2 。
- gan3 tan4 yi2 mo4 qi4 yong3 shan1 ， wo3 yu4 qing3 jian4 tong2 zhu1 yun2 。
- shou1 ting2 qiu1 jia3 fang1 cheng2 qian1 ， da4 hu1 wei4 jiao4 jiu3 tian1 hun1 。

## 注释

## 译文

## 赏析
