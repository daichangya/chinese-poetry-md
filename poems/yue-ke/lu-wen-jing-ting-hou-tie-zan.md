---
id: yue-ke-lu-wen-jing-ting-hou-tie-zan
title: 吕文靖亭候帖赞
titlePinyin: lü3 wen2 jing4 ting2 hou4 tie1 zan4
titleSlug: lu-wen-jing-ting-hou-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嘉定乙亥，珂丞军器，居于宝莲。
- 邻有善士，曰范择能，实祖太史。
- 百年相承，文献攸萃。
- 暇日启钥，抉奇出秘。
- 有三轴者，实公程艺。
- 捧玩再拜，始识公字。
- 丁丑禾兴，刻置官寺。
- 枣肥失态，莫尽体势。
- 粤来维扬，岁在癸未。
- 客出公帖，相示叹喟。
- 如昔所见，毫发毕似。
- 于翰墨间，更著风谊。
- 客谓此书，伐木无愧。
- 亟以归我，备名臣体。
- 琼函锦缲，明窗棐几。
- 时一展玩，若锵剑佩。
- 是岁七月，日维乙巳，淮海堂下，清阴蔽芾。
- 我时受藏，午暑犹炽。
- 月纪岁合，时又其位。
- 于日之吉，与初览对。
- 载见载识，若合符契。
- 岂非天耶，尚勿失坠。

## 拼音
- jia1 ding4 yi3 hai4 ， ke1 cheng2 jun1 qi4 ， ju1 yu2 bao3 lian2 。
- lin2 you3 shan4 shi4 ， yue1 fan4 ze2 neng2 ， shi2 zu3 tai4 shi3 。
- bai3 nian2 xiang1 cheng2 ， wen2 xian4 you1 cui4 。
- xia2 ri4 qi3 yao4 ， jue2 qi2 chu1 mi4 。
- you3 san1 zhou2 zhe3 ， shi2 gong1 cheng2 yi4 。
- peng3 wan2 zai4 bai4 ， shi3 shi2 gong1 zi4 。
- ding1 chou3 he2 xing1 ， ke4 zhi4 guan1 si4 。
- zao3 fei2 shi1 tai4 ， mo4 jin4 ti3 shi4 。
- yue4 lai2 wei2 yang2 ， sui4 zai4 gui3 wei4 。
- ke4 chu1 gong1 tie1 ， xiang1 shi4 tan4 kui4 。
- ru2 xi1 suo3 jian4 ， hao2 fa1 bi4 si4 。
- yu2 han4 mo4 jian1 ， geng4 zhu4 feng1 yi4 。
- ke4 wei4 ci3 shu1 ， fa2 mu4 wu2 kui4 。
- ji2 yi3 gui1 wo3 ， bei4 ming2 chen2 ti3 。
- qiong2 han2 jin3 qiao1 ， ming2 chuang1 fei3 ji3 。
- shi2 yi4 zhan3 wan2 ， ruo4 qiang1 jian4 pei4 。
- shi4 sui4 qi1 yue4 ， ri4 wei2 yi3 si4 ， huai2 hai3 tang2 xia4 ， qing1 yin1 bi4 fei4 。
- wo3 shi2 shou4 cang2 ， wu3 shu3 you2 chi4 。
- yue4 ji4 sui4 he2 ， shi2 you4 qi2 wei4 。
- yu2 ri4 zhi1 ji2 ， yu3 chu1 lan3 dui4 。
- zai3 jian4 zai3 shi2 ， ruo4 he2 fu2 qi4 。
- qi3 fei1 tian1 ye1 ， shang4 wu4 shi1 zhui4 。

## 注释

## 译文

## 赏析
