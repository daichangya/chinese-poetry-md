---
id: yue-ke-ren-zong-huang-di-er-shi-yu-han-ti-shu-zan
title: 仁宗皇帝二诗御汉体书赞
titlePinyin: ren2 zong1 huang2 di4 er4 shi1 yu4 han4 ti3 shu1 zan4
titleSlug: ren-zong-huang-di-er-shi-yu-han-ti-shu-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鸿荒有开，昉颉鸟迹。
- 字学之兴，亦既象物。
- 汉有议郎，曰臣蔡邕。
- 帛书发奇，出淳古踪。
- 千龄寥寥，嗣响逾邈。
- 贞观御床，淳化秘阁。
- 云汉之章，施于仁皇。
- 厥维天葩，源宋跨唐。
- 万几燕闲，成是肆笔。
- 弛张异用，游戏如一。
- 士俗之成，玄默自躬。
- 见于首篇，尚䌹之风。
- 安不忘危，尤示注意。
- 笔墨之余，又形拊髀。
- 庆历之治，太平极功。
- 帝心所存，天地与同。
- 春朝鸣珂，秋塞沈柝。
- 一视之仁，昭此圣学。
- 海岳八极，羲娥九霄。
- 媲于宝藏，万世见尧。

## 拼音
- hong2 huang1 you3 kai1 ， fang3 jie2 niao3 ji4 。
- zi4 xue2 zhi1 xing1 ， yi4 ji4 xiang4 wu4 。
- han4 you3 yi4 lang2 ， yue1 chen2 cai4 yong1 。
- bo2 shu1 fa1 qi2 ， chu1 chun2 gu3 zong1 。
- qian1 ling2 liao2 liao2 ， si4 xiang3 yu2 miao3 。
- zhen1 guan1 yu4 chuang2 ， chun2 hua4 mi4 ge2 。
- yun2 han4 zhi1 zhang1 ， shi1 yu2 ren2 huang2 。
- jue2 wei2 tian1 pa1 ， yuan2 song4 kua4 tang2 。
- wan4 ji3 yan4 xian2 ， cheng2 shi4 si4 bi3 。
- chi2 zhang1 yi4 yong4 ， you2 xi4 ru2 yi1 。
- shi4 su2 zhi1 cheng2 ， xuan2 mo4 zi4 gong1 。
- jian4 yu2 shou3 pian1 ， shang4 jiong3 zhi1 feng1 。
- an1 bu2 wang4 wei1 ， you2 shi4 zhu4 yi4 。
- bi3 mo4 zhi1 yu2 ， you4 xing2 fu3 bi4 。
- qing4 li4 zhi1 zhi4 ， tai4 ping2 ji2 gong1 。
- di4 xin1 suo3 cun2 ， tian1 di4 yu3 tong2 。
- chun1 chao2 ming2 ke1 ， qiu1 sai1 shen3 tuo4 。
- yi2 shi4 zhi1 ren2 ， zhao1 ci3 sheng4 xue2 。
- hai3 yue4 ba1 ji2 ， xi1 e2 jiu3 xiao1 。
- pi4 yu2 bao3 zang4 ， wan4 shi4 jian4 yao2 。

## 注释

## 译文

## 赏析
