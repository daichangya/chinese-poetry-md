---
id: yue-ke-lin-wen-jie-yuan-you-ri-ji-tie-zan
title: 林文节元祐日记帖赞
titlePinyin: lin2 wen2 jie2 yuan2 you4 ri4 ji4 tie1 zan4
titleSlug: lin-wen-jie-yuan-you-ri-ji-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉大中大夫东方曼倩之对孝武曰：诚得天下贤士公卿在位，咸得其序。
- 譬如以周召为丞相，仲尼居御史府，毕公高备拾遗，蘧伯玉为太傅，博士则以颜闵，执金吾以季路，卫尉以卞严子，光禄以仲山甫，郡守以子产，詹事以孔父，史鱼司直，申伯为御，下至旄头式候亦羿万之伍，则唐虞之隆，成康之际，陈功比德，自无以喻。
- 武帝为之大笑，盖甚言其难遇也。
- 今视元祐之时，彼固何足慕哉。
- 群贤拔茅，大奸脱距。
- 如确如惠，必斥必去。
- 师保万民，维温维潞。
- 大老既归，百揆时序。
- 师表以韩，押麻以吕。
- 班廷谢门，纷鹓振鹭。
- 守正如王，博闻如顾。
- 钱刘曾孔，滃云蒸雾。
- 其未登于录者又不可一二数。
- 宣制正衙，天人交助，翕然闾巷，曰司马雨。
- 公盖异时攘臂于代言之间，而染指于同省之赂，顾犹有是语。
- 则是非之公，盖未尝不具也。
- 然则插齿吐吻，擢项结股。
- 委蛇其迹，偊旅其步。
- 虽辨知闳达溢于文辞，而诙谐者犹皆不之与，后之君子其必知所去取矣。
- 幅纸之得，正邪以寓。
- 式闚厥衷，逸史是补。

## 拼音
- han4 da4 zhong1 dai4 fu0 dong1 fang1 man4 qian4 zhi1 dui4 xiao4 wu3 yue1 ： cheng2 de2 tian1 xia4 xian2 shi4 gong1 qing1 zai4 wei4 ， xian2 de2 qi2 xu4 。
- pi4 ru2 yi3 zhou1 zhao4 wei4 cheng2 xiang4 ， zhong4 ni2 ju1 yu4 shi3 fu3 ， bi4 gong1 gao1 bei4 shi2 yi2 ， qu2 bo2 yu4 wei4 tai4 fu4 ， bo2 shi4 ze2 yi3 yan2 min3 ， zhi2 jin1 wu2 yi3 ji4 lu4 ， wei4 wei4 yi3 bian4 yan2 zi3 ， guang1 lu4 yi3 zhong4 shan1 fu3 ， jun4 shou3 yi3 zi3 chan3 ， zhan1 shi4 yi3 kong3 fu4 ， shi3 yu2 si1 zhi2 ， shen1 bo2 wei4 yu4 ， xia4 zhi4 mao2 tou2 shi4 hou4 yi4 yi4 wan4 zhi1 wu3 ， ze2 tang2 yu2 zhi1 long2 ， cheng2 kang1 zhi1 ji4 ， chen2 gong1 bi3 de2 ， zi4 wu2 yi3 yu4 。
- wu3 di4 wei4 zhi1 da4 xiao4 ， gai4 shen4 yan2 qi2 nan2 yu4 ye3 。
- jin1 shi4 yuan2 you4 zhi1 shi2 ， bi3 gu4 he2 zu2 mu4 zai1 。
- qun2 xian2 ba2 mao2 ， da4 jian1 tuo1 ju4 。
- ru2 que4 ru2 hui4 ， bi4 chi4 bi4 qu4 。
- shi1 bao3 wan4 min2 ， wei2 wen1 wei2 lu4 。
- da4 lao3 ji4 gui1 ， bai3 kui2 shi2 xu4 。
- shi1 biao3 yi3 han2 ， ya1 ma2 yi3 lü3 。
- ban1 ting2 xie4 men2 ， fen1 yuan1 zhen4 lu4 。
- shou3 zheng4 ru2 wang2 ， bo2 wen2 ru2 gu4 。
- qian2 liu2 ceng2 kong3 ， weng3 yun2 zheng1 wu4 。
- qi2 wei4 deng1 yu2 lu4 zhe3 you4 bu4 ke3 yi1 er4 shu4 。
- xuan1 zhi4 zheng4 ya2 ， tian1 ren2 jiao1 zhu4 ， xi1 ran2 lü2 xiang4 ， yue1 si1 ma3 yu3 。
- gong1 gai4 yi4 shi2 rang3 bi4 yu2 dai4 yan2 zhi1 jian1 ， er2 ran3 zhi3 yu2 tong2 sheng3 zhi1 lu4 ， gu4 you2 you3 shi4 yu3 。
- ze2 shi4 fei1 zhi1 gong1 ， gai4 wei4 chang2 bu2 ju4 ye3 。
- ran2 ze2 cha1 chi3 tu3 wen3 ， zhuo2 xiang4 jie2 gu3 。
- wei3 she2 qi2 ji4 ， yu3 lü3 qi2 bu4 。
- sui1 bian4 zhi1 hong2 da2 yi4 yu2 wen2 ci2 ， er2 hui1 xie2 zhe3 you2 jie1 bu4 zhi1 yu3 ， hou4 zhi1 jun1 zi3 qi2 bi4 zhi1 suo3 qu4 qu3 yi3 。
- fu2 zhi3 zhi1 de2 ， zheng4 xie2 yi3 yu4 。
- shi4 kui1 jue2 zhong1 ， yi4 shi3 shi4 bu3 。

## 注释

## 译文

## 赏析
