---
id: yue-ke-ning-zong-huang-di-shi-juan-er-pian-yu-shu-zan
title: 宁宗皇帝诗卷耳篇御书赞
titlePinyin: ning2 zong1 huang2 di4 shi1 juan4 er3 pian1 yu4 shu1 zan4
titleSlug: ning-zong-huang-di-shi-juan-er-pian-yu-shu-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伟王人之典学，本天纵之多能。
- 续六艺之绝业，环诸儒而讲明。
- 璧跗蔚其流芳，琼字焕其腾英。
- 居蠖濩而储精，炳龟龙而效灵。
- 岁嘉定之辛巳，历九闰而时乘。
- 旦孜孜而忘倦，志兢兢而靡矜。
- 诗三百有五篇，沃帝心而日聆。
- 俨露门之未竟，已云章之满籝。
- 繄是诗之四章，首二南而仪刑。
- 凡家齐而国治，本大学之为经。
- 自求贤而审官，见济济之以宁。
- 越染翰之虽同，兹注意之实形。
- 昔德寿之在御，尝史汉之留情。
- 传复古之奇迹，亦流辉于古荆。
- 有词臣曰万里，亟再拜而震惊。
- 谓缝掖之所难，而帝王之躬行。
- 今宝章之诞贲，知祖武之克绳。
- 殆家法之相似，联自检于宫庭。
- 眇周行之下走，方虺𬯎而于征。
- 竦昭回之景光，愧抱椠之余生。
- 览盈咫之昭华，想绎纯于九成。
- 得猗那而藏焉，尚庙瑟之余声。

## 拼音
- wei3 wang2 ren2 zhi1 dian3 xue2 ， ben3 tian1 zong4 zhi1 duo1 neng2 。
- xu4 liu4 yi4 zhi1 jue2 ye4 ， huan2 zhu1 ru2 er2 jiang3 ming2 。
- bi4 fu1 wei4 qi2 liu2 fang1 ， qiong2 zi4 huan4 qi2 teng2 ying1 。
- ju1 huo4 hu4 er2 chu3 jing1 ， bing3 gui1 long2 er2 xiao4 ling2 。
- sui4 jia1 ding4 zhi1 xin1 si4 ， li4 jiu3 run4 er2 shi2 cheng2 。
- dan4 zi1 zi1 er2 wang4 juan4 ， zhi4 jing1 jing1 er2 mi2 jin1 。
- shi1 san1 bai3 you3 wu3 pian1 ， wo4 di4 xin1 er2 ri4 ling2 。
- yan3 lu4 men2 zhi1 wei4 jing4 ， yi3 yun2 zhang1 zhi1 man3 ying2 。
- yi1 shi4 shi1 zhi1 si4 zhang1 ， shou3 er4 nan2 er2 yi2 xing2 。
- fan2 jia1 qi2 er2 guo2 zhi4 ， ben3 da4 xue2 zhi1 wei4 jing1 。
- zi4 qiu2 xian2 er2 shen3 guan1 ， jian4 ji4 ji4 zhi1 yi3 ning2 。
- yue4 ran3 han4 zhi1 sui1 tong2 ， zi1 zhu4 yi4 zhi1 shi2 xing2 。
- xi1 de2 shou4 zhi1 zai4 yu4 ， chang2 shi3 han4 zhi1 liu2 qing2 。
- chuan2 fu4 gu3 zhi1 qi2 ji4 ， yi4 liu2 hui1 yu2 gu3 jing1 。
- you3 ci2 chen2 yue1 wan4 li3 ， ji2 zai4 bai4 er2 zhen4 jing1 。
- wei4 feng4 ye4 zhi1 suo3 nan2 ， er2 di4 wang2 zhi1 gong1 xing2 。
- jin1 bao3 zhang1 zhi1 dan4 ben1 ， zhi1 zu3 wu3 zhi1 ke4 sheng2 。
- dai4 jia1 fa3 zhi1 xiang1 si4 ， lian2 zi4 jian3 yu2 gong1 ting2 。
- miao3 zhou1 xing2 zhi1 xia4 zou3 ， fang1 hui1 tui2 er2 yu2 zheng1 。
- song3 zhao1 hui2 zhi1 jing3 guang1 ， kui4 bao4 qian4 zhi1 yu2 sheng1 。
- lan3 ying2 zhi3 zhi1 zhao1 hua2 ， xiang3 yi4 chun2 yu2 jiu3 cheng2 。
- de2 yi1 na4 er2 cang2 yan1 ， shang4 miao4 se4 zhi1 yu2 sheng1 。

## 注释

## 译文

## 赏析
