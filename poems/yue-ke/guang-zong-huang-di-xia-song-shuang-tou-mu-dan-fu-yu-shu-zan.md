---
id: yue-ke-guang-zong-huang-di-xia-song-shuang-tou-mu-dan-fu-yu-shu-zan
title: 光宗皇帝夏竦双头牡丹赋御书赞
titlePinyin: guang1 zong1 huang2 di4 xia4 song3 shuang1 tou2 mu3 dan1 fu4 yu4 shu1 zan4
titleSlug: guang-zong-huang-di-xia-song-shuang-tou-mu-dan-fu-yu-shu-zan
author: 岳珂
authorPinyin: yue4 ke1
authorSlug: yue-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣孝动天，瑞则应之。
- 帝开绍熙，天实命之。
- 三宫燕娱，爱且敬之。
- 禁籞翠华，时联幸之。
- 万葩其春，彩服映之。
- 玉色怡愉，霞巵蒏之。
- 岂乐行都，民物盛之。
- 乾坤同欢，康衢咏之。
- 于牣灵沼，鱼鸟泳之。
- 天光下临，邦家庆之。
- 煌煌牡丹，奇产并之。
- 帝王称觞，亲捧迎之。
- 巍巍太皇，万寿称之。
- 一德隆兴，圣益圣之。
- 维太平臣，尝比兴之。
- 国英竦名，夏则姓之。
- 秾纤艳殊，美则评之。
- 仁皇之祥，今亦订之。
- 尧父舜子，本天性之。
- 龙楼鸡鸣，久温凊之。
- 晦明节宣，臣或诤之。
- 瑜瑕未昭，事则镜之。
- 宸毫所传，神具听之。
- 后三十年，臣则胜之。
- 金匮名山，尚克证之。

## 拼音
- sheng4 xiao4 dong4 tian1 ， rui4 ze2 ying4 zhi1 。
- di4 kai1 shao4 xi1 ， tian1 shi2 ming4 zhi1 。
- san1 gong1 yan4 yu2 ， ai4 qie3 jing4 zhi1 。
- jin4 yu4 cui4 hua2 ， shi2 lian2 xing4 zhi1 。
- wan4 pa1 qi2 chun1 ， cai3 fu2 ying4 zhi1 。
- yu4 se4 yi2 yu2 ， xia2 zhi1 yong4 zhi1 。
- qi3 le4 xing2 dou1 ， min2 wu4 sheng4 zhi1 。
- qian2 kun1 tong2 huan1 ， kang1 qu2 yong3 zhi1 。
- yu2 ren4 ling2 zhao3 ， yu2 niao3 yong3 zhi1 。
- tian1 guang1 xia4 lin2 ， bang1 jia1 qing4 zhi1 。
- huang2 huang2 mu3 dan1 ， qi2 chan3 bing4 zhi1 。
- di4 wang2 cheng1 shang1 ， qin1 peng3 ying2 zhi1 。
- wei1 wei1 tai4 huang2 ， wan4 shou4 cheng1 zhi1 。
- yi4 de2 long2 xing1 ， sheng4 yi4 sheng4 zhi1 。
- wei2 tai4 ping2 chen2 ， chang2 bi3 xing1 zhi1 。
- guo2 ying1 song3 ming2 ， xia4 ze2 xing4 zhi1 。
- nong2 xian1 yan4 shu1 ， mei3 ze2 ping2 zhi1 。
- ren2 huang2 zhi1 xiang2 ， jin1 yi4 ding4 zhi1 。
- yao2 fu4 shun4 zi3 ， ben3 tian1 xing4 zhi1 。
- long2 lou2 ji1 ming2 ， jiu3 wen1 qing4 zhi1 。
- hui4 ming2 jie2 xuan1 ， chen2 huo4 zheng4 zhi1 。
- yu2 xia2 wei4 zhao1 ， shi4 ze2 jing4 zhi1 。
- chen2 hao2 suo3 chuan2 ， shen2 ju4 ting1 zhi1 。
- hou4 san1 shi2 nian2 ， chen2 ze2 sheng4 zhi1 。
- jin1 kui4 ming2 shan1 ， shang4 ke4 zheng4 zhi1 。

## 注释

## 译文

## 赏析
