---
id: song-jing-yu-ju
title: 玉局
titlePinyin: yu4 ju2
titleSlug: yu-ju
author: 宋京
authorPinyin: song4 jing1
authorSlug: song-jing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见青阳老人飞下天，口宣至道朝群仙。
- 地中神人捧玉局，异事秘怪于今传。
- 龟城坤隅地有穴，俗说西与岷山连。
- 嵯峨古观森伟像，老柏惨澹含风烟。
- 令威已去城郭在，人物自改名依然。
- 亳州宫庭焕星斗，真皇行幸祥符年。
- 所托得地近京邑，此独隐晦遐方偏。
- 安得老人洗此心，还我澹泊同古先。

## 拼音
- jun1 bu2 jian4 qing1 yang2 lao3 ren2 fei1 xia4 tian1 ， kou3 xuan1 zhi4 dao4 chao2 qun2 xian1 。
- di4 zhong1 shen2 ren2 peng3 yu4 ju2 ， yi4 shi4 mi4 guai4 yu2 jin1 chuan2 。
- gui1 cheng2 kun1 yu2 di4 you3 xue2 ， su2 shuo1 xi1 yu3 min2 shan1 lian2 。
- cuo2 e2 gu3 guan1 sen1 wei3 xiang4 ， lao3 bai3 can3 dan4 han2 feng1 yan1 。
- ling4 wei1 yi3 qu4 cheng2 guo1 zai4 ， ren2 wu4 zi4 gai3 ming2 yi1 ran2 。
- bo2 zhou1 gong1 ting2 huan4 xing1 dou4 ， zhen1 huang2 xing2 xing4 xiang2 fu2 nian2 。
- suo3 tuo1 de2 di4 jin4 jing1 yi4 ， ci3 du2 yin3 hui4 xia2 fang1 pian1 。
- an1 de2 lao3 ren2 xi3 ci3 xin1 ， hai2 wo3 dan4 bo2 tong2 gu3 xian1 。

## 注释

## 译文

## 赏析
