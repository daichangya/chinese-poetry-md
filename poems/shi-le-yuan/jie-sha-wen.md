---
id: shi-le-yuan-jie-sha-wen
title: 戒杀文
titlePinyin: jie4 sha1 wen2
titleSlug: jie-sha-wen
author: 释了元
authorPinyin: shi4 le0 yuan2
authorSlug: shi-le-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鳞甲材毛诸品类，众生与佛心无二。
- 只为当时错用心，致使今生头角异。
- 水中游，林里戏，何忍将来充日计。
- 磨刀着火或研虀，口不能言眼还觑。
- 或槌磕，或刀刺，牵入镬汤深可畏。
- 㷟𬊈毛羽括皮鳞，刮脊剜心犹吐气。
- 美君喉，夸好味，劝子劝妻言俊利。
- 只知恣性纵无明，不惧阴司毫发记。
- 命才终，冤对至，面睹阎王争敢讳。
- 从头一一报无差，炉戾镬汤何处避。
- 劝贤豪，须戒忌，莫把众生当容易。
- 食他一脔脔还他，古圣留言终不伪。
- 戒杀兼能买放生，免入阿鼻无问地。

## 拼音
- lin2 jia3 cai2 mao2 zhu1 pin3 lei4 ， zhong4 sheng1 yu3 fo2 xin1 wu2 er4 。
- zhi1 wei4 dang1 shi2 cuo4 yong4 xin1 ， zhi4 shi3 jin1 sheng1 tou2 jiao3 yi4 。
- shui3 zhong1 you2 ， lin2 li3 xi4 ， he2 ren3 jiang1 lai2 chong1 ri4 ji4 。
- mo2 dao1 zhao2 huo3 huo4 yan2 ji1 ， kou3 bu4 neng2 yan2 yan3 hai2 qu4 。
- huo4 chui2 ke1 ， huo4 dao1 ci4 ， qian1 ru4 huo4 tang1 shen1 ke3 wei4 。
- 㷟 xun2 mao2 yu3 kuo4 pi2 lin2 ， gua1 ji3 wan1 xin1 you2 tu3 qi4 。
- mei3 jun1 hou2 ， kua1 hao3 wei4 ， quan4 zi3 quan4 qi1 yan2 jun4 li4 。
- zhi1 zhi1 zi4 xing4 zong4 wu2 ming2 ， bu2 ju4 yin1 si1 hao2 fa1 ji4 。
- ming4 cai2 zhong1 ， yuan1 dui4 zhi4 ， mian4 du3 yan2 wang2 zheng1 gan3 hui4 。
- cong2 tou2 yi1 yi1 bao4 wu2 cha4 ， lu2 li4 huo4 tang1 he2 chu4 bi4 。
- quan4 xian2 hao2 ， xu1 jie4 ji4 ， mo4 ba3 zhong4 sheng1 dang1 rong2 yi4 。
- shi2 ta1 yi4 luan2 luan2 hai2 ta1 ， gu3 sheng4 liu2 yan2 zhong1 bu4 wei3 。
- jie4 sha1 jian1 neng2 mai3 fang4 sheng1 ， mian3 ru4 a1 bi2 wu2 wen4 di4 。

## 注释

## 译文

## 赏析
