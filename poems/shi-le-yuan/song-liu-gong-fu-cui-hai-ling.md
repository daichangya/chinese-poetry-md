---
id: shi-le-yuan-song-liu-gong-fu-cui-hai-ling
title: 送刘贡父悴海陵
titlePinyin: song4 liu2 gong4 fu4 cui4 hai3 ling2
titleSlug: song-liu-gong-fu-cui-hai-ling
author: 释了元
authorPinyin: shi4 le0 yuan2
authorSlug: shi-le-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾侪客京师，晨夕厌欢聒。
- 僦舍八九椽，郁溽增烦渴。
- 有如辙中鱼，𪡋喁不可活。
- 百鸟趋高门，𫎺𧽼互挥喝。
- 论辩苦难裁，气焰欻相夺。
- 所丧或捐躯，所得未易撮。
- 我闻江湖间，连山翠如抹。
- 山下走沧波，山巅富松栝。
- 凫鸭乱菰蒲，鱼鼋聚坡堨。
- 世事剧飞电，人生真漂沫。
- 谁其违乐游，而此卷颦额。
- 君直秘书阁，日趋黄金闼。
- 忽思云水行，飘然谁能遏。
- 朝出都门东，襟胸迥披豁。
- 放舟下淮楚，天地顿空阔。
- 莫苦道路难，暑令怳已末。
- 君看日月疾，俯仰换裘葛。
- 无谓监州微，孔孟犹短褐。
- 时来发光华，春阳奋枯枿。
- 惟君饱才术，流辈服颖脱。
- 早作归朝期，岂学弦与筈。

## 拼音
- wu2 chai2 ke4 jing1 shi1 ， chen2 xi1 yan4 huan1 guo1 。
- jiu4 she4 ba1 jiu3 chuan2 ， yu4 ru4 zeng1 fan2 ke3 。
- you3 ru2 zhe2 zhong1 yu2 ， 𪡋 yong2 bu4 ke3 huo2 。
- bai3 niao3 qu1 gao1 men2 ， 𫎺 𧽼 hu4 hui1 he1 。
- lun4 bian4 ku3 nan4 cai2 ， qi4 yan4 chua1 xiang1 duo2 。
- suo3 sang4 huo4 juan1 qu1 ， suo3 de2 wei4 yi4 cuo1 。
- wo3 wen2 jiang1 hu2 jian1 ， lian2 shan1 cui4 ru2 mo3 。
- shan1 xia4 zou3 cang1 bo1 ， shan1 dian1 fu4 song1 gua1 。
- fu2 ya1 luan4 gu1 pu2 ， yu2 yuan2 ju4 po1 ai4 。
- shi4 shi4 ju4 fei1 dian4 ， ren2 sheng1 zhen1 piao1 mo4 。
- shui2 qi2 wei2 le4 you2 ， er2 ci3 juan4 pin2 e2 。
- jun1 zhi2 mi4 shu1 ge2 ， ri4 qu1 huang2 jin1 ta4 。
- hu1 si1 yun2 shui3 xing2 ， piao1 ran2 shui2 neng2 e4 。
- chao2 chu1 dou1 men2 dong1 ， jin1 xiong1 jiong3 pi1 huo1 。
- fang4 zhou1 xia4 huai2 chu3 ， tian1 di4 dun4 kong1 kuo4 。
- mo4 ku3 dao4 lu4 nan2 ， shu3 ling4 huang3 yi3 mo4 。
- jun1 kan4 ri4 yue4 ji2 ， fu3 yang3 huan4 qiu2 ge3 。
- wu2 wei4 jian1 zhou1 wei1 ， kong3 meng4 you2 duan3 he4 。
- shi2 lai2 fa1 guang1 hua2 ， chun1 yang2 fen4 ku1 nie4 。
- wei2 jun1 bao3 cai2 shu4 ， liu2 bei4 fu2 ying3 tuo1 。
- zao3 zuo4 gui1 chao2 qi1 ， qi3 xue2 xian2 yu3 kuo4 。

## 注释

## 译文

## 赏析
