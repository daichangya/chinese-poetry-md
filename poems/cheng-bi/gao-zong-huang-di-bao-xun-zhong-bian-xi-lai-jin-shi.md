---
id: cheng-bi-gao-zong-huang-di-bao-xun-zhong-bian-xi-lai-jin-shi
title: 高宗皇帝宝训终编锡赉进诗
titlePinyin: gao1 zong1 huang2 di4 bao3 xun4 zhong1 bian1 xi1 lai4 jin4 shi1
titleSlug: gao-zong-huang-di-bao-xun-zhong-bian-xi-lai-jin-shi
author: 程珌
authorPinyin: cheng2 bi4
authorSlug: cheng-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 红云一朵金炉烟，黄伞亭亭午漏传。
- 龙床犹御金华殿，方进群儒读宝编。
- 编中并载神尧语，三十六年真复古。
- 祇今安用读遗书，卓然已复光前绪。
- 高皇当日济艰难，犹在经纶未备间。
- 今日山东河北地，百年膻去一朝还。
- 更有祖宗传国玺，琢于元祐隆平际。
- 玉光射日篆云飞，今日煌煌登宝几。
- 高皇一笑在天灵，神孙今日再中兴。
- 锡与千秋万岁龄，甲兵洗尽年丰登。
- 群臣尚或呻占毕，微臣但拱坳头立。
- 芳筵华秩及龙媒，亦拜联翩自天锡。
- 更忆先朝彻讲余，有臣曰轼感恩腴。
- 愿对紫薇花影下，试草招来赞普书。
- 今也梯航慕中夏，无复更待招来者。
- 微臣但摩千丈松，敬赓吉甫中兴雅。

## 拼音
- hong2 yun2 yi4 duo3 jin1 lu2 yan1 ， huang2 san3 ting2 ting2 wu3 lou4 chuan2 。
- long2 chuang2 you2 yu4 jin1 hua2 dian4 ， fang1 jin4 qun2 ru2 du2 bao3 bian1 。
- bian1 zhong1 bing4 zai3 shen2 yao2 yu3 ， san1 shi2 liu4 nian2 zhen1 fu4 gu3 。
- qi2 jin1 an1 yong4 du2 yi2 shu1 ， zhuo2 ran2 yi3 fu4 guang1 qian2 xu4 。
- gao1 huang2 dang1 ri4 ji4 jian1 nan2 ， you2 zai4 jing1 lun2 wei4 bei4 jian1 。
- jin1 ri4 shan1 dong1 he2 bei3 di4 ， bai3 nian2 shan1 qu4 yi4 chao2 hai2 。
- geng4 you3 zu3 zong1 chuan2 guo2 xi3 ， zhuo2 yu2 yuan2 you4 long2 ping2 ji4 。
- yu4 guang1 she4 ri4 zhuan4 yun2 fei1 ， jin1 ri4 huang2 huang2 deng1 bao3 ji3 。
- gao1 huang2 yi2 xiao4 zai4 tian1 ling2 ， shen2 sun1 jin1 ri4 zai4 zhong1 xing1 。
- xi1 yu3 qian1 qiu1 wan4 sui4 ling2 ， jia3 bing1 xi3 jin4 nian2 feng1 deng1 。
- qun2 chen2 shang4 huo4 shen1 zhan4 bi4 ， wei1 chen2 dan4 gong3 ao4 tou2 li4 。
- fang1 yan2 hua2 zhi4 ji2 long2 mei2 ， yi4 bai4 lian2 pian1 zi4 tian1 xi1 。
- geng4 yi4 xian1 chao2 che4 jiang3 yu2 ， you3 chen2 yue1 shi4 gan3 en1 yu2 。
- yuan4 dui4 zi3 wei1 hua1 ying3 xia4 ， shi4 cao3 zhao1 lai2 zan4 pu3 shu1 。
- jin1 ye3 ti1 hang2 mu4 zhong1 xia4 ， wu2 fu4 geng4 dai4 zhao1 lai2 zhe3 。
- wei1 chen2 dan4 mo2 qian1 zhang4 song1 ， jing4 geng1 ji2 fu3 zhong1 xing1 ya3 。

## 注释

## 译文

## 赏析
