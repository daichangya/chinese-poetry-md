---
id: cheng-bi-san-yue-shi-ba-suo-shi-tong-zi-shi-qi-xing-juan-xiao-ran-wu-shi-cheng-er-dce58611
title: 三月十八锁试童子侍其行卷萧然无事成二十韵谩呈同省
titlePinyin: san1 yue4 shi2 ba1 suo3 shi4 tong2 zi3 shi4 qi2 xing2 juan4 xiao1 ran2 wu2 shi4 cheng2 er4 shi2 yun4 man4 cheng2 tong2 sheng3
titleSlug: san-yue-shi-ba-suo-shi-tong-zi-shi-qi-xing-juan-xiao-ran-wu-shi-cheng-er-dce58611
author: 程珌
authorPinyin: cheng2 bi4
authorSlug: cheng-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旬雨埋青冥，今晨浴新阳。
- 老红堕万劫，稚绿罗千行。
- 叶碎青槐古，条净紫薇香。
- 去岁护筼筜，今年已苍筤。
- 翩翻鹊引雏，伊优雀绕墙。
- 有象咸熙愉，对时多慨慷。
- 门外车马喧，省中日月长。
- 要之非大快，大快在沧浪。
- 沧浪兴何穷，风帆十丈樯。
- 明日酌严君，浮丘蔚南翔。
- 快马抹青山，恍入万松庄。
- 山中多老人，雪巅更眉庞。
- 持酒相劳苦，儿童纷迎将。
- 小卧听雪坞，徐步堆云乡。
- 玉界梅万本，烟海杉千章。
- 三峡桃源浪，九夏冰岩霜。
- 危桥跨长虹，曲水飞轻觞。
- 两日足可周，百年事难量。
- 送客出松关，壮楗设门旁。
- 挥手谢世人，从今永相忘。

## 拼音
- xun2 yu3 mai2 qing1 ming2 ， jin1 chen2 yu4 xin1 yang2 。
- lao3 hong2 duo4 wan4 jie2 ， zhi4 lü4 luo2 qian1 hang2 。
- ye4 sui4 qing1 huai2 gu3 ， tiao2 jing4 zi3 wei1 xiang1 。
- qu4 sui4 hu4 yun2 dang1 ， jin1 nian2 yi3 cang1 lang2 。
- pian1 fan1 que4 yin3 chu2 ， yi1 you1 que4 rao4 qiang2 。
- you3 xiang4 xian2 xi1 yu2 ， dui4 shi2 duo1 kai3 kang1 。
- men2 wai4 che1 ma3 xuan1 ， sheng3 zhong1 ri4 yue4 chang2 。
- yao4 zhi1 fei1 da4 kuai4 ， da4 kuai4 zai4 cang1 lang4 。
- cang1 lang4 xing1 he2 qiong2 ， feng1 fan1 shi2 zhang4 qiang2 。
- ming2 ri4 zhuo2 yan2 jun1 ， fu2 qiu1 wei4 nan2 xiang2 。
- kuai4 ma3 mo3 qing1 shan1 ， huang3 ru4 wan4 song1 zhuang1 。
- shan1 zhong1 duo1 lao3 ren2 ， xue3 dian1 geng4 mei2 pang2 。
- chi2 jiu3 xiang1 lao2 ku3 ， er2 tong2 fen1 ying2 jiang1 。
- xiao3 wo4 ting1 xue3 wu4 ， xu2 bu4 dui1 yun2 xiang1 。
- yu4 jie4 mei2 wan4 ben3 ， yan1 hai3 shan1 qian1 zhang1 。
- san1 xia2 tao2 yuan2 lang4 ， jiu3 xia4 bing1 yan2 shuang1 。
- wei1 qiao2 kua4 chang2 hong2 ， qu1 shui3 fei1 qing1 shang1 。
- liang3 ri4 zu2 ke3 zhou1 ， bai3 nian2 shi4 nan2 liang2 。
- song4 ke4 chu1 song1 guan1 ， zhuang4 jian4 she4 men2 pang2 。
- hui1 shou3 xie4 shi4 ren2 ， cong2 jin1 yong3 xiang1 wang4 。

## 注释

## 译文

## 赏析
