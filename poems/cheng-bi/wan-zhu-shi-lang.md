---
id: cheng-bi-wan-zhu-shi-lang
title: 挽朱侍郎
titlePinyin: wan3 zhu1 shi4 lang2
titleSlug: wan-zhu-shi-lang
author: 程珌
authorPinyin: cheng2 bi4
authorSlug: cheng-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卜宅从先垄，驾言练日良。
- 飞盖骛玄驷，古柳被龙㡛。
- 按辔且徐驱，听歌薤露章。
- 忆昔朱峰仙，浩劫思陶唐。
- 貂蝉换羽衣，翩然来帝旁。
- 西车极岷峩，南佩窥潇湘。
- 高牙开桂林，瑞节照襄阳。
- 多少经纶业，春风散八荒。
- 归来不言功，低簪鸳鹭行。
- 一朝侍甘泉，天渥方对敭。
- 堂堂山立姿，九尺鬓眉苍。
- 胡为勇不留，瑶宫去路长。
- 夫人有令德，威凤趣归凰。
- 轮摩同入道，未忍遽相忘。
- 春天渺无际，春花堪断肠。
- 祇今枫林岗，双玉一时藏。
- 西南多甘棠，日莫人凄凉。
- 风月三千篇，烂烂光生香。
- 佳郎与快婿，门户未渠央。
- 三者无一憾，呜呼公不亡。

## 拼音
- bu3 zhai2 cong2 xian1 long3 ， jia4 yan2 lian4 ri4 liang2 。
- fei1 gai4 wu4 xuan2 si4 ， gu3 liu3 bei4 long2 㡛 。
- an4 pei4 qie3 xu2 qu1 ， ting1 ge1 xie4 lu4 zhang1 。
- yi4 xi1 zhu1 feng1 xian1 ， hao4 jie2 si1 tao2 tang2 。
- diao1 chan2 huan4 yu3 yi1 ， pian1 ran2 lai2 di4 pang2 。
- xi1 che1 ji2 min2 e2 ， nan2 pei4 kui1 xiao1 xiang1 。
- gao1 ya2 kai1 gui4 lin2 ， rui4 jie2 zhao4 xiang1 yang2 。
- duo1 shao3 jing1 lun2 ye4 ， chun1 feng1 san4 ba1 huang1 。
- gui1 lai2 bu4 yan2 gong1 ， di1 zan1 yuan1 lu4 xing2 。
- yi4 chao2 shi4 gan1 quan2 ， tian1 wo4 fang1 dui4 yang2 。
- tang2 tang2 shan1 li4 zi1 ， jiu3 chi3 bin4 mei2 cang1 。
- hu2 wei4 yong3 bu4 liu2 ， yao2 gong1 qu4 lu4 chang2 。
- fu1 ren2 you3 ling4 de2 ， wei1 feng4 qu4 gui1 huang2 。
- lun2 mo2 tong2 ru4 dao4 ， wei4 ren3 ju4 xiang1 wang4 。
- chun1 tian1 miao3 wu2 ji4 ， chun1 hua1 kan1 duan4 chang2 。
- qi2 jin1 feng1 lin2 gang3 ， shuang1 yu4 yi4 shi2 cang2 。
- xi1 nan2 duo1 gan1 tang2 ， ri4 mo4 ren2 qi1 liang2 。
- feng1 yue4 san1 qian1 pian1 ， lan4 lan4 guang1 sheng1 xiang1 。
- jia1 lang2 yu3 kuai4 xu4 ， men2 hu4 wei4 qu2 yang1 。
- san1 zhe3 wu2 yi2 han4 ， wu1 hu1 gong1 bu4 wang2 。

## 注释

## 译文

## 赏析
