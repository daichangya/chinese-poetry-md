---
id: cheng-bi-shou-huang-zi-qi-er
title: 寿皇子  其二
titlePinyin: shou4 huang2 zi3     qi2 er4
titleSlug: shou-huang-zi-qi-er
author: 程珌
authorPinyin: cheng2 bi4
authorSlug: cheng-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太初孰元，浑沦蒙密。
- 弥漫宇宙，一气沕潏。
- 孰知是时，无极有极。
- 天高地下，人生物出。
- 畴虽未分，易虽未画。
- 行乎其间，充满周悉。
- 炎黄启序，姬孔抉机。
- 陶为泰和，数千其期。
- 写为六经，万言具垂。
- 太史变法，汉唐续维。
- 迄于我宋，皇皇巍巍。
- 百代以下，上接农羲。
- 畏天若临，视民如伤。
- 消斥奸佞，登崇隽良。
- 急将宽兵，我武维扬。
- 选牧与部，仁风以翔。
- 节用裕下，根深本强。
- 身修国治，纲举目张。
- 由经而史，自皇而王。
- 以暨我朝，同此一纲。
- 天赋高妙，学力深详。
- 上而河洛之图画，近而我祖之宪章。
- 贯千古于旦暮，歛一心于混茫。
- 大哉斯学，夫岂经生学士析解章句而已哉。

## 拼音
- tai4 chu1 shu2 yuan2 ， hun2 lun2 meng2 mi4 。
- mi2 man4 yu3 zhou4 ， yi2 qi4 mi4 yu4 。
- shu2 zhi1 shi4 shi2 ， wu2 ji2 you3 ji2 。
- tian1 gao1 di4 xia4 ， ren2 sheng1 wu4 chu1 。
- chou2 sui1 wei4 fen1 ， yi4 sui1 wei4 hua4 。
- xing2 hu1 qi2 jian1 ， chong1 man3 zhou1 xi1 。
- yan2 huang2 qi3 xu4 ， ji1 kong3 jue2 ji1 。
- tao2 wei4 tai4 he2 ， shu4 qian1 qi2 qi1 。
- xie3 wei4 liu4 jing1 ， wan4 yan2 ju4 chui2 。
- tai4 shi3 bian4 fa3 ， han4 tang2 xu4 wei2 。
- qi4 yu2 wo3 song4 ， huang2 huang2 wei1 wei1 。
- bai3 dai4 yi3 xia4 ， shang4 jie1 nong2 xi1 。
- wei4 tian1 ruo4 lin2 ， shi4 min2 ru2 shang1 。
- xiao1 chi4 jian1 ning4 ， deng1 chong2 jun4 liang2 。
- ji2 jiang1 kuan1 bing1 ， wo3 wu3 wei2 yang2 。
- xuan3 mu4 yu3 bu4 ， ren2 feng1 yi3 xiang2 。
- jie2 yong4 yu4 xia4 ， gen1 shen1 ben3 qiang2 。
- shen1 xiu1 guo2 zhi4 ， gang1 ju3 mu4 zhang1 。
- you2 jing1 er2 shi3 ， zi4 huang2 er2 wang2 。
- yi3 ji4 wo3 chao2 ， tong2 ci3 yi4 gang1 。
- tian1 fu4 gao1 miao4 ， xue2 li4 shen1 xiang2 。
- shang4 er2 he2 luo4 zhi1 tu2 hua4 ， jin4 er2 wo3 zu3 zhi1 xian4 zhang1 。
- guan4 qian1 gu3 yu2 dan4 mu4 ， lian3 yi4 xin1 yu2 hun4 mang2 。
- da4 zai1 si1 xue2 ， fu1 qi3 jing1 sheng1 xue2 shi4 xi1 jie3 zhang1 ju4 er2 yi3 zai1 。

## 注释

## 译文

## 赏析
