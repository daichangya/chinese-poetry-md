---
id: cheng-bi-wan-zhi-zheng-lu-tong-yi
title: 挽致政吕通议
titlePinyin: wan3 zhi4 zheng4 lü3 tong1 yi4
titleSlug: wan-zhi-zheng-lu-tong-yi
author: 程珌
authorPinyin: cheng2 bi4
authorSlug: cheng-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 营筑未休臿，晓夕留松区。
- 忽聆载輀车，归自杭与湖。
- 冷雨涩不晴，山径淖如涂。
- 间关五百滩，转轴上云衢。
- 纯孝格玄穹，安席若平铺。
- 忆昔祖慈亲，六月暑方徂。
- 奠酒虽百壶，练溪焦釜枯。
- 今日溯长风，辛岨谅一如。
- 维公有贤称，霭然溢枌闾。
- 千金手不售，其钟后人乎。
- 天畀此石窌，指顾即吾庐。
- 且复愆以平，万家守者居。
- 甚欲一引绂，山寒阻前趋。
- 黄罗金紫峰，送目但踌躇。

## 拼音
- ying2 zhu4 wei4 xiu1 cha1 ， xiao3 xi1 liu2 song1 qu1 。
- hu1 ling2 zai3 er2 che1 ， gui1 zi4 hang2 yu3 hu2 。
- leng3 yu3 se4 bu4 qing2 ， shan1 jing4 nao4 ru2 tu2 。
- jian1 guan1 wu3 bai3 tan1 ， zhuan3 zhou2 shang4 yun2 qu2 。
- chun2 xiao4 ge2 xuan2 qiong2 ， an1 xi2 ruo4 ping2 pu4 。
- yi4 xi1 zu3 ci2 qin1 ， liu4 yue4 shu3 fang1 cu2 。
- dian4 jiu3 sui1 bai3 hu2 ， lian4 xi1 jiao1 fu3 ku1 。
- jin1 ri4 su4 chang2 feng1 ， xin1 qu1 liang4 yi4 ru2 。
- wei2 gong1 you3 xian2 cheng1 ， ai3 ran2 yi4 fen2 lü2 。
- qian1 jin1 shou3 bu2 shou4 ， qi2 zhong1 hou4 ren2 hu1 。
- tian1 bi4 ci3 shi2 jiao4 ， zhi3 gu4 ji2 wu2 lu2 。
- qie3 fu4 qian1 yi3 ping2 ， wan4 jia1 shou3 zhe3 ju1 。
- shen4 yu4 yi4 yin3 fu2 ， shan1 han2 zu3 qian2 qu1 。
- huang2 luo2 jin1 zi3 feng1 ， song4 mu4 dan4 chou2 chu2 。

## 注释

## 译文

## 赏析
