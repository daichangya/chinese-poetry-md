---
id: cheng-bi-dai-shang-yang-cheng-zhai
title: 代上杨诚斋
titlePinyin: dai4 shang4 yang2 cheng2 zhai1
titleSlug: dai-shang-yang-cheng-zhai
author: 程珌
authorPinyin: cheng2 bi4
authorSlug: cheng-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 杜陵已醉老坡仙，生后百年恨不及。
- 那知开眼大江西，突兀见公正冠帻。
- 凛然清风不可攀，千载懦夫毛骨栗。
- 暇时略吐胸中云，坐使九霄成五色。
- 未辨执乐三千指，不计酒材七百石。
- 落然收宝入丹田，归省庐阜千寻碧。
- 那知城里住相如，但信城东有太白。
- 一时余子皆鹢退，家有诸郎传正脉。
- 世尘千劫都磨尽，独有诗缘渺亡极。
- 天欲留公在世间，管领风月长为客。
- 彩凤一鸣天地静，安得微吟容晚出。
- 巨止青山吞泽芥，许投顽石博拱璧。
- 先丘宰木已参天，幽碣未刊但惕夕。
- 鲁山四绝先李文，谊贯幽明光存殁。
- 先生匹素不可辜，傥得烟云生勃鬰。
- 化为匹锦授丘迟，磨钝为铦希万一。
- 要是人贪常熟书，非关买菜复求益。
- 讵敢限字如昔闻，小大当唯意所适。
- 庶几挂在露寒堂，琅然一读意一释。
- 不须点白鲙松鲈，解衣卧听歌赤壁。

## 拼音
- du4 ling2 yi3 zui4 lao3 po1 xian1 ， sheng1 hou4 bai3 nian2 hen4 bu4 ji2 。
- na4 zhi1 kai1 yan3 da4 jiang1 xi1 ， tu1 wu4 jian4 gong1 zheng4 guan1 ze2 。
- lin3 ran2 qing1 feng1 bu4 ke3 pan1 ， qian1 zai3 nuo4 fu1 mao2 gu3 li4 。
- xia2 shi2 lüe4 tu3 xiong1 zhong1 yun2 ， zuo4 shi3 jiu3 xiao1 cheng2 wu3 se4 。
- wei4 bian4 zhi2 le4 san1 qian1 zhi3 ， bu2 ji4 jiu3 cai2 qi1 bai3 shi2 。
- luo4 ran2 shou1 bao3 ru4 dan1 tian2 ， gui1 sheng3 lu2 fu4 qian1 xun2 bi4 。
- na4 zhi1 cheng2 li3 zhu4 xiang1 ru2 ， dan4 xin4 cheng2 dong1 you3 tai4 bai2 。
- yi4 shi2 yu2 zi3 jie1 yi4 tui4 ， jia1 you3 zhu1 lang2 chuan2 zheng4 mai4 。
- shi4 chen2 qian1 jie2 dou1 mo2 jin4 ， du2 you3 shi1 yuan2 miao3 wang2 ji2 。
- tian1 yu4 liu2 gong1 zai4 shi4 jian1 ， guan3 ling3 feng1 yue4 chang2 wei4 ke4 。
- cai3 feng4 yi4 ming2 tian1 di4 jing4 ， an1 de2 wei1 yin2 rong2 wan3 chu1 。
- ju4 zhi3 qing1 shan1 tun1 ze2 jie4 ， xu3 tou2 wan2 shi2 bo2 gong3 bi4 。
- xian1 qiu1 zai3 mu4 yi3 can1 tian1 ， you1 jie2 wei4 kan1 dan4 ti4 xi1 。
- lu3 shan1 si4 jue2 xian1 li3 wen2 ， yi4 guan4 you1 ming2 guang1 cun2 mo4 。
- xian1 sheng1 pi3 su4 bu4 ke3 gu1 ， tang3 de2 yan1 yun2 sheng1 bo2 yu4 。
- hua4 wei2 pi3 jin3 shou4 qiu1 chi2 ， mo2 dun4 wei4 xian1 xi1 wan4 yi1 。
- yao4 shi0 ren2 tan1 chang2 shu2 shu1 ， fei1 guan1 mai3 cai4 fu4 qiu2 yi4 。
- ju4 gan3 xian4 zi4 ru2 xi1 wen2 ， xiao3 da4 dang1 wei2 yi4 suo3 shi4 。
- shu4 ji1 gua4 zai4 lu4 han2 tang2 ， lang2 ran2 yi4 du2 yi4 yi2 shi4 。
- bu4 xu1 dian3 bai2 kuai4 song1 lu2 ， jie3 yi1 wo4 ting1 ge1 chi4 bi4 。

## 注释

## 译文

## 赏析
