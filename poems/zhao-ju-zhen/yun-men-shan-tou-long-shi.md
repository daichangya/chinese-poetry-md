---
id: zhao-ju-zhen-yun-men-shan-tou-long-shi
title: 云门山投龙诗
titlePinyin: yun2 men2 shan1 tou2 long2 shi1
titleSlug: yun-men-shan-tou-long-shi
author: 赵居贞
authorPinyin: zhao4 ju1 zhen1
authorSlug: zhao-ju-zhen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 晓登云门山，直上一千尺。绝顶弥孤耸，盘途几倾窄。
- 前对竖裂峰，下临削成壁。阳𪩘灵芝秀，阴崖半天赤。
- 大壑静不波，渺溟无际极。是时雪初霁，冱寒水更积。
- 披展送龙仪，宁安服狐白。沛恩惟圣主，祈福在方伯。
- 三元章醮升，五域□□觌。帟幕翠微亘，机茵丹洞辟。
- 祝起鸣天鼓，拜传端素册。霞间朱绂萦，岚际黄裳襞。
- 玉策奉诚信，仙佩俟奔驿。香气入岫门，瑞云出岩石。
- 至诚必招感，大福旋来格。空中忽神言，帝寿万千百。

## 拼音
- xiao3 deng1 yun2 men2 shan1 ， zhi2 shang4 yi4 qian1 chi3 。 jue2 ding3 mi2 gu1 song3 ， pan2 tu2 ji3 qing1 zhai3 。
- qian2 dui4 shu4 lie4 feng1 ， xia4 lin2 xiao1 cheng2 bi4 。 yang2 yan3 ling2 zhi1 xiu4 ， yin1 ya2 ban4 tian1 chi4 。
- da4 he4 jing4 bu4 bo1 ， miao3 ming2 wu2 ji4 ji2 。 shi4 shi2 xue3 chu1 ji4 ， hu4 han2 shui3 geng4 ji1 。
- pi1 zhan3 song4 long2 yi2 ， ning2 an1 fu2 hu2 bai2 。 pei4 en1 wei2 sheng4 zhu3 ， qi2 fu2 zai4 fang1 bo2 。
- san1 yuan2 zhang1 jiao4 sheng1 ， wu3 yu4 □ □ di2 。 yi4 mu4 cui4 wei1 gen4 ， ji1 yin1 dan1 dong4 pi4 。
- zhu4 qi3 ming2 tian1 gu3 ， bai4 chuan2 duan1 su4 ce4 。 xia2 jian1 zhu1 fu2 ying2 ， lan2 ji4 huang2 shang0 bi4 。
- yu4 ce4 feng4 cheng2 xin4 ， xian1 pei4 si4 ben1 yi4 。 xiang1 qi4 ru4 xiu4 men2 ， rui4 yun2 chu1 yan2 shi2 。
- zhi4 cheng2 bi4 zhao1 gan3 ， da4 fu2 xuan2 lai2 ge2 。 kong1 zhong1 hu1 shen2 yan2 ， di4 shou4 wan4 qian1 bai3 。

## 注释

## 译文

## 赏析
