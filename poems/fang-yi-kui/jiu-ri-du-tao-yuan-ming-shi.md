---
id: fang-yi-kui-jiu-ri-du-tao-yuan-ming-shi
title: 九日读陶渊明诗
titlePinyin: jiu3 ri4 du2 tao2 yuan1 ming2 shi1
titleSlug: jiu-ri-du-tao-yuan-ming-shi
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晋有靖节翁，古昔称高士。
- 自陈簪组后，为义不两仕。
- 虽乏报韩功，深怀帝秦耻。
- 拂衣归故园，寒菊被栗里。
- 醉余洒新诗，题自庚子始。
- 托此明大闲，言外有余旨。
- 我生后千岁，历十五庚子。
- 区区一垤中，起灭纷未已。
- 壮夫感颓光，大运悲逝水。
- 登高极遐想，舒卷寓至理。
- 风期渺相接，衰暮竟谁似。
- 酌泉荐芳馨，茫茫九泉起。

## 拼音
- jin4 you3 jing4 jie2 weng1 ， gu3 xi1 cheng1 gao1 shi4 。
- zi4 chen2 zan1 zu3 hou4 ， wei4 yi4 bu4 liang3 shi4 。
- sui1 fa2 bao4 han2 gong1 ， shen1 huai2 di4 qin2 chi3 。
- fu2 yi1 gui1 gu4 yuan2 ， han2 ju2 bei4 li4 li3 。
- zui4 yu2 sa3 xin1 shi1 ， ti2 zi4 geng1 zi3 shi3 。
- tuo1 ci3 ming2 da4 xian2 ， yan2 wai4 you3 yu2 zhi3 。
- wo3 sheng1 hou4 qian1 sui4 ， li4 shi2 wu3 geng1 zi3 。
- qu1 qu1 yi4 die2 zhong1 ， qi3 mie4 fen1 wei4 yi3 。
- zhuang4 fu1 gan3 tui2 guang1 ， da4 yun4 bei1 shi4 shui3 。
- deng1 gao1 ji2 xia2 xiang3 ， shu1 juan4 yu4 zhi4 li3 。
- feng1 qi1 miao3 xiang1 jie1 ， shuai1 mu4 jing4 shui2 si4 。
- zhuo2 quan2 jian4 fang1 xin1 ， mang2 mang2 jiu3 quan2 qi3 。

## 注释

## 译文

## 赏析
