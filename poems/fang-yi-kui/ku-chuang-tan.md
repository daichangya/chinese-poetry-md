---
id: fang-yi-kui-ku-chuang-tan
title: 苦疮叹
titlePinyin: ku3 chuang1 tan4
titleSlug: ku-chuang-tan
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西家真王化作灰，东家穉松雪霜摧。
- 人生有命惟脆薄，逝水一去何时回。
- 试看昨日绕床戏，或骑青竹折早梅。
- 须臾变灭不可恃，惟见松下双土堆。
- 嗟哉玄冥弄权柄，掀簸炎瘴飞氛埃。
- 天公不肯怜赤子，坐使疮痏愁婴孩。
- 断魂零落向何处，溪头望哭思归来。
- 谁能便作忘情者，作诗往助风泉哀。

## 拼音
- xi1 jia1 zhen1 wang2 hua4 zuo4 hui1 ， dong1 jia1 zhi4 song1 xue3 shuang1 cui1 。
- ren2 sheng1 you3 ming4 wei2 cui4 bao2 ， shi4 shui3 yi2 qu4 he2 shi2 hui2 。
- shi4 kan4 zuo2 ri4 rao4 chuang2 xi4 ， huo4 qi2 qing1 zhu2 zhe2 zao3 mei2 。
- xu1 yu2 bian4 mie4 bu4 ke3 shi4 ， wei2 jian4 song1 xia4 shuang1 tu3 dui1 。
- jie1 zai1 xuan2 ming2 nong4 quan2 bing3 ， xian1 bo4 yan2 zhang4 fei1 fen1 ai1 。
- tian1 gong1 bu4 ken3 lian2 chi4 zi3 ， zuo4 shi3 chuang1 wei3 chou2 ying1 hai2 。
- duan4 hun2 ling2 luo4 xiang4 he2 chu4 ， xi1 tou2 wang4 ku1 si1 gui1 lai2 。
- shui2 neng2 bian4 zuo4 wang4 qing2 zhe3 ， zuo4 shi1 wang3 zhu4 feng1 quan2 ai1 。

## 注释

## 译文

## 赏析
