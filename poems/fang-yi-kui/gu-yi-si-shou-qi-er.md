---
id: fang-yi-kui-gu-yi-si-shou-qi-er
title: 古意四首  其二
titlePinyin: gu3 yi4 si4 shou3     qi2 er4
titleSlug: gu-yi-si-shou-qi-er
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阳声鼓群动，更变无停机。
- 至人夺造化，假合出范围。
- 渭川起老龙，一龙不得随。
- 化为百尺竹，玉立青差差。
- 仙人去市门，三年愿相依。
- 金丹迟不就，失路将安归。
- 临分投之杖，平地去如飞。
- 还家尚肉眼，弃掷不复持。
- 回首失踪迹，飞腾息天池。
- 惟余万丛玉，年年长新枝。
- 犹疑风雨夜，回龙啸空陂。

## 拼音
- yang2 sheng1 gu3 qun2 dong4 ， geng4 bian4 wu2 ting2 ji1 。
- zhi4 ren2 duo2 zao4 hua4 ， jia3 he2 chu1 fan4 wei2 。
- wei4 chuan1 qi3 lao3 long2 ， yi4 long2 bu4 de2 sui2 。
- hua4 wei2 bai3 chi3 zhu2 ， yu4 li4 qing1 cha4 cha4 。
- xian1 ren2 qu4 shi4 men2 ， san1 nian2 yuan4 xiang1 yi1 。
- jin1 dan1 chi2 bu2 jiu4 ， shi1 lu4 jiang1 an1 gui1 。
- lin2 fen1 tou2 zhi1 zhang4 ， ping2 di4 qu4 ru2 fei1 。
- hai2 jia1 shang4 rou4 yan3 ， qi4 zhi4 bu2 fu4 chi2 。
- hui2 shou3 shi1 zong1 ji4 ， fei1 teng2 xi1 tian1 chi2 。
- wei2 yu2 wan4 cong2 yu4 ， nian2 nian2 zhang3 xin1 zhi1 。
- you2 yi2 feng1 yu3 ye4 ， hui2 long2 xiao4 kong1 bei1 。

## 注释

## 译文

## 赏析
