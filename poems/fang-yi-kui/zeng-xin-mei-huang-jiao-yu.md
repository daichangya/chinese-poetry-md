---
id: fang-yi-kui-zeng-xin-mei-huang-jiao-yu
title: 赠心梅黄教谕
titlePinyin: zeng4 xin1 mei2 huang2 jiao4 yu4
titleSlug: zeng-xin-mei-huang-jiao-yu
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太玄八十一，经世加一倍。
- 方圆起参两，奇耦常相配。
- 大哉天壤间，理大独无对。
- 而数行其中，往往不相背。
- 冥探洞古今，幽讨极覆载。
- 吾求之瓦砾，数亦无不在。
- 阴阳如推车，五气如转硙。
- 杂然雾与珠，人物等唾欬。
- 恶或盗跖寿，善或伯夷馁。
- 人事非不明，所值互吉悔。
- 长平四十万，高下付一概。
- 谁尸造化笔，一一难归罪。
- 君言吾有数，万窍均大块。
- 试将握算推，不出范围内。
- 譬如埏埴人，万器同一焙。
- 前陶或坚牢，后陶或破碎。
- 中间又不同，纯驳千万态。
- 当时君与相，此年有真宰。
- 黄蛇吞舆地，或者非茫昧。
- 八宫卦纵横，四柱数进退。
- 以此尺棰义，合散无罣碍。
- 昔君雄少年，卢雉喝好采。
- 失脚落鹖冠，漕闱双奏凯。
- 尔来相乘除，得失赌一塞。
- 后夜北斗高，灿灿缀小沫。
- 瑟缩蛇入宇，蹭蹬鹏运海。
- 栖栖百巧穷，饶君三尺喙。
- 此来坐臯比，学子富衿佩。
- 喜持秘苑术，远与虚中辈。
- 诸公义财涩，枯槁喜一溉。
- 烦君测五纬，出没更明晦。
- 何时聚白羊，旦暮真可待。

## 拼音
- tai4 xuan2 ba1 shi2 yi1 ， jing1 shi4 jia1 yi2 bei4 。
- fang1 yuan2 qi3 can1 liang3 ， qi2 ou3 chang2 xiang1 pei4 。
- da4 zai1 tian1 rang3 jian1 ， li3 da4 du2 wu2 dui4 。
- er2 shu4 xing2 qi2 zhong1 ， wang3 wang3 bu4 xiang1 bei4 。
- ming2 tan4 dong4 gu3 jin1 ， you1 tao3 ji2 fu4 zai3 。
- wu2 qiu2 zhi1 wa3 li4 ， shu4 yi4 wu2 bu2 zai4 。
- yin1 yang2 ru2 tui1 che1 ， wu3 qi4 ru2 zhuan3 wei4 。
- za2 ran2 wu4 yu3 zhu1 ， ren2 wu4 deng3 tuo4 kai4 。
- e4 huo4 dao4 zhi2 shou4 ， shan4 huo4 bo2 yi2 nei3 。
- ren2 shi4 fei1 bu4 ming2 ， suo3 zhi2 hu4 ji2 hui3 。
- chang2 ping2 si4 shi2 wan4 ， gao1 xia4 fu4 yi2 gai4 。
- shui2 shi1 zao4 hua4 bi3 ， yi1 yi1 nan2 gui1 zui4 。
- jun1 yan2 wu2 you3 shu4 ， wan4 qiao4 jun1 da4 kuai4 。
- shi4 jiang1 wo4 suan4 tui1 ， bu4 chu1 fan4 wei2 nei4 。
- pi4 ru2 shan1 zhi2 ren2 ， wan4 qi4 tong2 yi2 bei4 。
- qian2 tao2 huo4 jian1 lao2 ， hou4 tao2 huo4 po4 sui4 。
- zhong1 jian1 you4 bu4 tong2 ， chun2 bo2 qian1 wan4 tai4 。
- dang1 shi2 jun1 yu3 xiang1 ， ci3 nian2 you3 zhen1 zai3 。
- huang2 she2 tun1 yu2 di4 ， huo4 zhe3 fei1 mang2 mei4 。
- ba1 gong1 gua4 zong4 heng2 ， si4 zhu4 shu4 jin4 tui4 。
- yi3 ci3 chi3 chui2 yi4 ， he2 san4 wu2 gua4 ai4 。
- xi1 jun1 xiong2 shao4 nian2 ， lu2 zhi4 he1 hao3 cai3 。
- shi1 jiao3 luo4 he2 guan1 ， cao2 wei2 shuang1 zou4 kai3 。
- er3 lai2 xiang1 cheng2 chu2 ， de2 shi1 du3 yi4 sai1 。
- hou4 ye4 bei3 dou4 gao1 ， can4 can4 zhui4 xiao3 mo4 。
- se4 suo1 she2 ru4 yu3 ， ceng4 deng1 peng2 yun4 hai3 。
- qi1 qi1 bai3 qiao3 qiong2 ， rao2 jun1 san1 chi3 hui4 。
- ci3 lai2 zuo4 gao1 bi3 ， xue2 zi3 fu4 jin1 pei4 。
- xi3 chi2 mi4 yuan4 shu4 ， yuan3 yu3 xu1 zhong1 bei4 。
- zhu1 gong1 yi4 cai2 se4 ， ku1 gao3 xi3 yi2 gai4 。
- fan2 jun1 ce4 wu3 wei3 ， chu1 mo4 geng4 ming2 hui4 。
- he2 shi2 ju4 bai2 yang2 ， dan4 mu4 zhen1 ke3 dai4 。

## 注释

## 译文

## 赏析
