---
id: fang-yi-kui-ci-yun-xu-gu-quan-xue-gang-jian-ji
title: 次韵徐古泉雪冈见寄
titlePinyin: ci4 yun4 xu2 gu3 quan2 xue3 gang1 jian4 ji4
titleSlug: ci-yun-xu-gu-quan-xue-gang-jian-ji
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 掬泉陟云亭，撼桐款石室。
- 桐以药清羸，泉以洗怆恻。
- 惟昔有二君，靳与世纷出。
- 我来泛沧溟，幽岩傍欹侧。
- 不如岘山去，行尽风沙碛。
- 交君父子间，风仪宛如昔。
- 引坐读书巢，呼酒软我膝。
- 吟髭怒气张，笑眼寒光溢。
- 莱编如正色，澹然离芗泽。
- 别去不空手，怀袖粲金碧。
- 笑我顽鲁胸，孔窍暗如漆。
- 顺涂咏其事，搔痒发故疾。
- 闭门课学子，风雨隔十日。
- 苍苍乔木春，杳杳碧云夕。
- 相思托空言，各倚天一壁。
- 终携赤藤杖，相期访仙释。

## 拼音
- ju1 quan2 zhi4 yun2 ting2 ， han4 tong2 kuan3 shi2 shi4 。
- tong2 yi3 yao4 qing1 lei2 ， quan2 yi3 xi3 chuang4 ce4 。
- wei2 xi1 you3 er4 jun1 ， jin4 yu3 shi4 fen1 chu1 。
- wo3 lai2 fan4 cang1 ming2 ， you1 yan2 bang4 qi1 ce4 。
- bu4 ru2 xian4 shan1 qu4 ， xing2 jin4 feng1 sha1 qi4 。
- jiao1 jun1 fu4 zi3 jian1 ， feng1 yi2 wan3 ru2 xi1 。
- yin3 zuo4 du2 shu1 chao2 ， hu1 jiu3 ruan3 wo3 xi1 。
- yin2 zi1 nu4 qi4 zhang1 ， xiao4 yan3 han2 guang1 yi4 。
- lai2 bian1 ru2 zheng4 se4 ， dan4 ran2 li2 xiang1 ze2 。
- bie2 qu4 bu4 kong1 shou3 ， huai2 xiu4 can4 jin1 bi4 。
- xiao4 wo3 wan2 lu3 xiong1 ， kong3 qiao4 an4 ru2 qi1 。
- shun4 tu2 yong3 qi2 shi4 ， sao1 yang3 fa1 gu4 ji2 。
- bi4 men2 ke4 xue2 zi3 ， feng1 yu3 ge2 shi2 ri4 。
- cang1 cang1 qiao2 mu4 chun1 ， yao3 yao3 bi4 yun2 xi1 。
- xiang1 si1 tuo1 kong1 yan2 ， ge4 yi3 tian1 yi2 bi4 。
- zhong1 xie2 chi4 teng2 zhang4 ， xiang1 qi1 fang3 xian1 shi4 。

## 注释

## 译文

## 赏析
