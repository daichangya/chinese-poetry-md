---
id: fang-yi-kui-yu-du-shu-zhi-shi-xian-cong-xiong-shi-nan-chang-bian-yi-lu-yi-jin-er-shi-66cacf5d
title: 予读书之室先从兄时南尝扁以绿猗今二十余年矣感叹存殁遂成长篇
titlePinyin: yu3 du2 shu1 zhi1 shi4 xian1 cong2 xiong1 shi2 nan2 chang2 bian3 yi3 lü4 yi1 jin1 er4 shi2 yu2 nian2 yi3 gan3 tan4 cun2 mo4 sui4 cheng2 zhang3 pian1
titleSlug: yu-du-shu-zhi-shi-xian-cong-xiong-shi-nan-chang-bian-yi-lu-yi-jin-er-shi-66cacf5d
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峨峨高山东，迢迢青溪曲。
- 采蘅撷薜荔，结搆蜗牛屋。
- 中有读书堂，堂外万修竹。
- 错出泉石间，翛然隔尘俗。
- 劲刚逢干节，空洞夷齐腹。
- 长钓横江鲸，翠立摩天鹄。
- 借问主人谁，彼美清如玉。
- 瓶罂空四壁，简册富万轴。
- 小篆揭新扁，高步踵前躅。
- 箨龙忽变化，遗歌焉忍续。
- 岁晚坐相向，此君幸予辱。
- 荣悴纷变态，风雨寒旸燠。
- 春来枝叶蕃，苍璆森在目。
- 势且干青云，肯顾凡草木。
- 怜渠痛洒扫，日哦三四幅。
- 吾诗试评品，千古配淇澳。

## 拼音
- e2 e2 gao1 shan1 dong1 ， tiao2 tiao2 qing1 xi1 qu3 。
- cai3 heng2 xie2 bi4 li4 ， jie2 gou4 wo1 niu2 wu1 。
- zhong1 you3 du2 shu1 tang2 ， tang2 wai4 wan4 xiu1 zhu2 。
- cuo4 chu1 quan2 shi2 jian1 ， xiao1 ran2 ge2 chen2 su2 。
- jin4 gang1 feng2 gan1 jie2 ， kong1 dong4 yi2 qi2 fu4 。
- chang2 diao4 heng2 jiang1 jing1 ， cui4 li4 mo2 tian1 hu2 。
- jie4 wen4 zhu3 ren2 shui2 ， bi3 mei3 qing1 ru2 yu4 。
- ping2 ying1 kong1 si4 bi4 ， jian3 ce4 fu4 wan4 zhou2 。
- xiao3 zhuan4 jie1 xin1 bian3 ， gao1 bu4 zhong3 qian2 zhu2 。
- tuo4 long2 hu1 bian4 hua4 ， yi2 ge1 yan1 ren3 xu4 。
- sui4 wan3 zuo4 xiang1 xiang4 ， ci3 jun1 xing4 yu3 ru3 。
- rong2 cui4 fen1 bian4 tai4 ， feng1 yu3 han2 yang2 yu4 。
- chun1 lai2 zhi1 ye4 fan1 ， cang1 qiu2 sen1 zai4 mu4 。
- shi4 qie3 gan1 qing1 yun2 ， ken3 gu4 fan2 cao3 mu4 。
- lian2 qu2 tong4 sa3 sao3 ， ri4 o4 san1 si4 fu2 。
- wu2 shi1 shi4 ping2 pin3 ， qian1 gu3 pei4 qi2 ao4 。

## 注释

## 译文

## 赏析
