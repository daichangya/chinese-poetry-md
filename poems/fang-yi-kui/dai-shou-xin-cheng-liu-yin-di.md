---
id: fang-yi-kui-dai-shou-xin-cheng-liu-yin-di
title: 代寿新城刘尹迪
titlePinyin: dai4 shou4 xin1 cheng2 liu2 yin3 di2
titleSlug: dai-shou-xin-cheng-liu-yin-di
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峨峨嵩少精，皎皎河洛秀。
- 东都谁经始，多士传自旧。
- 骅骝冠冀北，尽在伯乐廐。
- 于今虽应姓，况我隆准胄。
- 金闺集群彦，合伴鸳鹭簉。
- 随风落东南，州县倦奔走。
- 王谢旧江山，屏幛列千岫。
- 公来长莲幕，同列得领袖。
- 慇懃山阴叟，多谢厖不嗾。
- 三年贺政成，囊封飞剡奏。
- 胡为靳轩腾，未能脱墨绶。
- 居然寄百里，芒炎应列宿。
- 东安杭属邑，民俗朴且陋。
- 下车日无事，余刃游肤腠。
- 朝廷重民社，政自不轻授。
- 沈沙珠吐光，闭谷兰腾臭。
- 天高元北极，锡马接清昼。
- 森森琅玕姿，错落群玉囿。
- 生贤造物意，积善神明佑。
- 百壶登公堂，祝公南山寿。

## 拼音
- e2 e2 song1 shao3 jing1 ， jiao3 jiao3 he2 luo4 xiu4 。
- dong1 du1 shui2 jing1 shi3 ， duo1 shi4 chuan2 zi4 jiu4 。
- hua2 liu2 guan1 ji4 bei3 ， jin4 zai4 bo2 le4 jiu4 。
- yu2 jin1 sui1 ying4 xing4 ， kuang4 wo3 long2 zhun3 zhou4 。
- jin1 gui1 ji2 qun2 yan4 ， he2 ban4 yuan1 lu4 zao4 。
- sui2 feng1 luo4 dong1 nan2 ， zhou1 xian4 juan4 ben1 zou3 。
- wang2 xie4 jiu4 jiang1 shan1 ， ping2 zhang4 lie4 qian1 xiu4 。
- gong1 lai2 chang2 lian2 mu4 ， tong2 lie4 de2 ling3 xiu4 。
- yin1 qin2 shan1 yin1 sou3 ， duo1 xie4 mang2 bu4 sou3 。
- san1 nian2 he4 zheng4 cheng2 ， nang2 feng1 fei1 yan3 zou4 。
- hu2 wei4 jin4 xuan1 teng2 ， wei4 neng2 tuo1 mo4 shou4 。
- ju1 ran2 ji4 bai3 li3 ， mang2 yan2 ying4 lie4 su4 。
- dong1 an1 hang2 shu3 yi4 ， min2 su2 pu3 qie3 lou4 。
- xia4 che1 ri4 wu2 shi4 ， yu2 ren4 you2 fu1 cou4 。
- chao2 ting2 zhong4 min2 she4 ， zheng4 zi4 bu4 qing1 shou4 。
- shen3 sha1 zhu1 tu3 guang1 ， bi4 gu3 lan2 teng2 chou4 。
- tian1 gao1 yuan2 bei3 ji2 ， xi1 ma3 jie1 qing1 zhou4 。
- sen1 sen1 lang2 gan1 zi1 ， cuo4 luo4 qun2 yu4 you4 。
- sheng1 xian2 zao4 wu4 yi4 ， ji1 shan4 shen2 ming2 you4 。
- bai3 hu2 deng1 gong1 tang2 ， zhu4 gong1 nan2 shan1 shou4 。

## 注释

## 译文

## 赏析
