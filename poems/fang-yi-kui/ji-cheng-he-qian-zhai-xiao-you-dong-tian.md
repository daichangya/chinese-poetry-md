---
id: fang-yi-kui-ji-cheng-he-qian-zhai-xiao-you-dong-tian
title: 寄呈何潜斋小有洞天
titlePinyin: ji4 cheng2 he2 qian2 zhai1 xiao3 you3 dong4 tian1
titleSlug: ji-cheng-he-qian-zhai-xiao-you-dong-tian
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小有古洞天，仙峰戴灵鳌。
- 何人失守卫，飞去随波涛。
- 朅来文昌宫，还作贵人牢。
- 贵人旧散仙，稍厌官府劳。
- 怅然念人世，谪居领岩嶅。
- 饥食柏树子，渴饮松枝醪。
- 涕唾视勋业，习气余诗骚。
- 我亦慕仙者，何时脱羁绦。
- 终携绿玉杖，东去访卢敖。

## 拼音
- xiao3 you3 gu3 dong4 tian1 ， xian1 feng1 dai4 ling2 ao2 。
- he2 ren2 shi1 shou3 wei4 ， fei1 qu4 sui2 bo1 tao1 。
- qie4 lai2 wen2 chang1 gong1 ， hai2 zuo4 gui4 ren2 lao2 。
- gui4 ren2 jiu4 san4 xian1 ， shao1 yan4 guan1 fu3 lao2 。
- chang4 ran2 nian4 ren2 shi4 ， zhe2 ju1 ling3 yan2 ao2 。
- ji1 shi2 bai3 shu4 zi3 ， ke3 yin3 song1 zhi1 lao2 。
- ti4 tuo4 shi4 xun1 ye4 ， xi2 qi4 yu2 shi1 sao1 。
- wo3 yi4 mu4 xian1 zhe3 ， he2 shi2 tuo1 ji1 tao1 。
- zhong1 xie2 lü4 yu4 zhang4 ， dong1 qu4 fang3 lu2 ao2 。

## 注释

## 译文

## 赏析
