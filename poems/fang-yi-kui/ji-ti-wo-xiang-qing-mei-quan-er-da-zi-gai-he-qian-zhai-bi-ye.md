---
id: fang-yi-kui-ji-ti-wo-xiang-qing-mei-quan-er-da-zi-gai-he-qian-zhai-bi-ye
title: 寄题沃祥卿梅泉二大字盖何潜斋笔也
titlePinyin: ji4 ti2 wo4 xiang2 qing1 mei2 quan2 er4 da4 zi4 gai4 he2 qian2 zhai1 bi3 ye3
titleSlug: ji-ti-wo-xiang-qing-mei-quan-er-da-zi-gai-he-qian-zhai-bi-ye
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 钱塘数首梅花联，罗浮三叠梅花篇。
- 世间妙语久绝响，谁能高步凌飞仙。
- 穷冬天气寒刻栗，草木槁死冰顽坚。
- 孤根漏暖得春早，水流石窦声溅溅。
- 美人拭面照古镜，沈吟不去愁婵娟。
- 下有山人学冷淡，入夜忍冻僵护肩。
- 临流赤脚踏白石，手挼红藟餐云烟。
- 长哦新句诗清苦，口吻噤噤栖饥鸢。
- 近闻梅花诗祖出水部，久遣诗孙参洞天。
- 许分一派伴岑寂，毫端紫气冲魁躔。
- 我来嗽香咽清冷，欲说妙偈梦未圆。
- 澹然人我了无语，但见花梢明月堕寒泉。

## 拼音
- qian2 tang2 shu4 shou3 mei2 hua1 lian2 ， luo2 fu2 san1 die2 mei2 hua1 pian1 。
- shi4 jian1 miao4 yu3 jiu3 jue2 xiang3 ， shui2 neng2 gao1 bu4 ling2 fei1 xian1 。
- qiong2 dong1 tian1 qi4 han2 ke4 li4 ， cao3 mu4 gao3 si3 bing1 wan2 jian1 。
- gu1 gen1 lou4 nuan3 de2 chun1 zao3 ， shui3 liu2 shi2 dou4 sheng1 jian4 jian4 。
- mei3 ren2 shi4 mian4 zhao4 gu3 jing4 ， shen3 yin2 bu2 qu4 chou2 chan2 juan1 。
- xia4 you3 shan1 ren2 xue2 leng3 dan4 ， ru4 ye4 ren3 dong4 jiang1 hu4 jian1 。
- lin2 liu2 chi4 jiao3 ta4 bai2 shi2 ， shou3 ruo2 hong2 lei3 can1 yun2 yan1 。
- chang2 o4 xin1 ju4 shi1 qing1 ku3 ， kou3 wen3 jin4 jin4 qi1 ji1 yuan1 。
- jin4 wen2 mei2 hua1 shi1 zu3 chu1 shui3 bu4 ， jiu3 qian3 shi1 sun1 can1 dong4 tian1 。
- xu3 fen1 yi2 pai4 ban4 cen2 ji4 ， hao2 duan1 zi3 qi4 chong1 kui2 chan2 。
- wo3 lai2 sou4 xiang1 yan4 qing1 leng3 ， yu4 shuo1 miao4 ji4 meng4 wei4 yuan2 。
- dan4 ran2 ren2 wo3 le0 wu2 yu3 ， dan4 jian4 hua1 shao1 ming2 yue4 duo4 han2 quan2 。

## 注释

## 译文

## 赏析
