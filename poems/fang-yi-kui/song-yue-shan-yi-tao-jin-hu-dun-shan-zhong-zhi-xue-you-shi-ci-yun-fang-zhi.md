---
id: fang-yi-kui-song-yue-shan-yi-tao-jin-hu-dun-shan-zhong-zhi-xue-you-shi-ci-yun-fang-zhi
title: 宋月山以陶金户遁山中值雪有诗次韵访之
titlePinyin: song4 yue4 shan1 yi3 tao2 jin1 hu4 dun4 shan1 zhong1 zhi2 xue3 you3 shi1 ci4 yun4 fang3 zhi1
titleSlug: song-yue-shan-yi-tao-jin-hu-dun-shan-zhong-zhi-xue-you-shi-ci-yun-fang-zhi
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金沙潭头石赑屭，冻蚁纷纷半僵死。
- 淘江漉海撄龙鳞，领使省金蹲虎兕。
- 欲将江浙饱虚牝，遮盖谁施千丈被。
- 先生误堕世网中，死灰更溺无遗毁。
- 携家北走入深山，雪中高卧那能起。
- 世间得丧何足道，坎止流行一弹指。
- 忍冻孤吟寒士歌，力将冰蘗战纨绮。
- 君穷无比我更穷，湿沫难击三千里。
- 明朝裹饭约共话，炯炯方瞳岩壑里。

## 拼音
- jin1 sha1 tan2 tou2 shi2 bi4 xi4 ， dong4 yi3 fen1 fen1 ban4 jiang1 si3 。
- tao2 jiang1 lu4 hai3 ying1 long2 lin2 ， ling3 shi3 sheng3 jin1 dun1 hu3 si4 。
- yu4 jiang1 jiang1 zhe4 bao3 xu1 pin4 ， zhe1 gai4 shui2 shi1 qian1 zhang4 bei4 。
- xian1 sheng1 wu4 duo4 shi4 wang3 zhong1 ， si3 hui1 geng4 ni4 wu2 yi2 hui3 。
- xie2 jia1 bei3 zou3 ru4 shen1 shan1 ， xue3 zhong1 gao1 wo4 na4 neng2 qi3 。
- shi4 jian1 de2 sang4 he2 zu2 dao4 ， kan3 zhi3 liu2 xing2 yi4 tan2 zhi3 。
- ren3 dong4 gu1 yin2 han2 shi4 ge1 ， li4 jiang1 bing1 bo4 zhan4 wan2 qi3 。
- jun1 qiong2 wu2 bi3 wo3 geng4 qiong2 ， shi1 mo4 nan2 ji1 san1 qian1 li3 。
- ming2 chao2 guo3 fan4 yue1 gong4 hua4 ， jiong3 jiong3 fang1 tong2 yan2 he4 li3 。

## 注释

## 译文

## 赏析
