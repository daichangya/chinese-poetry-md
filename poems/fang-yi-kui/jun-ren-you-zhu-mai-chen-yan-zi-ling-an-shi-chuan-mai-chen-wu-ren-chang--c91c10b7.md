---
id: fang-yi-kui-jun-ren-you-zhu-mai-chen-yan-zi-ling-an-shi-chuan-mai-chen-wu-ren-chang--c91c10b7
title: 郡人有朱买臣严子陵按史传买臣吴人尝出为会稽太守名曰乡郡会稽盖今两浙之地吾郡特以去州二十里曰朱池为买臣昔居之地难以考见其实子陵晚耕于富春山中则今钓台是也二公出处不同心事亦异姑以其同为郡人各赋一首使九原有作不怅来者之不我知也  其一
titlePinyin: jun4 ren2 you3 zhu1 mai3 chen2 yan2 zi3 ling2 an4 shi3 chuan2 mai3 chen2 wu2 ren2 chang2 chu1 wei4 hui4 ji1 tai4 shou3 ming2 yue1 xiang1 jun4 hui4 ji1 gai4 jin1 liang3 zhe4 zhi1 di4 wu2 jun4 te4 yi3 qu4 zhou1 er4 shi2 li3 yue1 zhu1 chi2 wei4 mai3 chen2 xi1 ju1 zhi1 di4 nan2 yi3 kao3 jian4 qi2 shi2 zi3 ling2 wan3 geng1 yu2 fu4 chun1 shan1 zhong1 ze2 jin1 diao4 tai2 shi4 ye3 er4 gong1 chu1 chu4 bu4 tong2 xin1 shi4 yi4 yi4 gu1 yi3 qi2 tong2 wei4 jun4 ren2 ge4 fu4 yi4 shou3 shi3 jiu3 yuan2 you3 zuo4 bu2 chang4 lai2 zhe3 zhi1 bu4 wo3 zhi1 ye3     qi2 yi1
titleSlug: jun-ren-you-zhu-mai-chen-yan-zi-ling-an-shi-chuan-mai-chen-wu-ren-chang--c91c10b7
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鲁不识仲尼，妄谓东家氏。
- 知音古为难，而况谐俗耳。
- 寒松翳遗貌，吊古独倚徙。
- 歌声余老樵，昔居竟谁是。
- 当年翁子贫，卖薪沽酒市。
- 一朝入汉庭，歘作青云士。
- 出领虎符贵，牛酒贺闾里。
- 邸间绶若若，差排庭中吏。
- 旁人自送迎，我亦附长史。
- 片言负茂陵，奇祸竟博死。
- 穷通有定分，何足计戚喜。
- 豆羹辄动色，未可欺妻子。
- 阿妇非弃翁，颇亦窥见此。
- 后车且耻载，谁肯并庙祀。

## 拼音
- lu3 bu4 shi2 zhong4 ni2 ， wang4 wei4 dong1 jia1 shi4 。
- zhi1 yin1 gu3 wei2 nan2 ， er2 kuang4 xie2 su2 er3 。
- han2 song1 yi4 yi2 mao4 ， diao4 gu3 du2 yi3 xi3 。
- ge1 sheng1 yu2 lao3 qiao2 ， xi1 ju1 jing4 shui2 shi4 。
- dang1 nian2 weng1 zi3 pin2 ， mai4 xin1 gu1 jiu3 shi4 。
- yi4 chao2 ru4 han4 ting2 ， xu1 zuo4 qing1 yun2 shi4 。
- chu1 ling3 hu3 fu2 gui4 ， niu2 jiu3 he4 lü2 li3 。
- di3 jian1 shou4 ruo4 ruo4 ， cha4 pai2 ting2 zhong1 li4 。
- pang2 ren2 zi4 song4 ying2 ， wo3 yi4 fu4 zhang3 shi3 。
- pian4 yan2 fu4 mao4 ling2 ， qi2 huo4 jing4 bo2 si3 。
- qiong2 tong1 you3 ding4 fen1 ， he2 zu2 ji4 qi1 xi3 。
- dou4 geng1 zhe2 dong4 se4 ， wei4 ke3 qi1 qi1 zi3 。
- a1 fu4 fei1 qi4 weng1 ， po1 yi4 kui1 jian4 ci3 。
- hou4 che1 qie3 chi3 zai3 ， shui2 ken3 bing4 miao4 si4 。

## 注释

## 译文

## 赏析
