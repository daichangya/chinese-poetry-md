---
id: fang-yi-kui-gu-yi-si-shou-qi-si
title: 古意四首  其四
titlePinyin: gu3 yi4 si4 shou3     qi2 si4
titleSlug: gu-yi-si-shou-qi-si
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 辽海有黄鹤，翛然出尘姿。
- 结巢青松顶，百丈无柯枝。
- 磐石护其卵，清露哺其儿。
- 一朝羽翼成，丹霄恣遨嬉。
- 夕倦宿月窟，朝饥饮瑶池。
- 升高忽反顾，昔是今已非。
- 归来三叹息，尘俗无由知。
- 焉能与众鸟，碎啄随雄雌。
- 欲语不可了，复作摩天飞。
- 仰望邈不及，千载留余悲。

## 拼音
- liao2 hai3 you3 huang2 he4 ， xiao1 ran2 chu1 chen2 zi1 。
- jie2 chao2 qing1 song1 ding3 ， bai3 zhang4 wu2 ke1 zhi1 。
- pan2 shi2 hu4 qi2 luan3 ， qing1 lu4 bu3 qi2 er2 。
- yi4 chao2 yu3 yi4 cheng2 ， dan1 xiao1 zi4 ao2 xi1 。
- xi1 juan4 su4 yue4 ku1 ， chao2 ji1 yin3 yao2 chi2 。
- sheng1 gao1 hu1 fan3 gu4 ， xi1 shi4 jin1 yi3 fei1 。
- gui1 lai2 san1 tan4 xi1 ， chen2 su2 wu2 you2 zhi1 。
- yan1 neng2 yu3 zhong4 niao3 ， sui4 zhuo2 sui2 xiong2 ci2 。
- yu4 yu3 bu4 ke3 le0 ， fu4 zuo4 mo2 tian1 fei1 。
- yang3 wang4 miao3 bu4 ji2 ， qian1 zai3 liu2 yu2 bei1 。

## 注释

## 译文

## 赏析
