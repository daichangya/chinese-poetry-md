---
id: fang-yi-kui-zai-die-qian-yun-bie-he-feng
title: 再叠前韵别鹤峰
titlePinyin: zai4 die2 qian2 yun4 bie2 he4 feng1
titleSlug: zai-die-qian-yun-bie-he-feng
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仙鹤来富春，造次欲手控。
- 偶然留一吷，唤醒千年梦。
- 兴来屡相过，小醉侧春瓮。
- 笑谈惊座人，输泻无底洞。
- 森然栝柏材，曾伴扬州贡。
- 班门无弃物，一睨果奇中。
- 当今搆廊庙，况闻栋桴空。
- 行看飞腾去，不待吹嘘送。
- 我亦懒散人，笺注鄙玄众。
- 向何写怀抱，清苦等吟哢。
- 诗来出其右，云月困朝弄。
- 风簷数四读，愈我岑岑痛。
- 复作摩天飞，不鬭鸡鹜哄。
- 何时款君门，共把果下鞚。

## 拼音
- xian1 he4 lai2 fu4 chun1 ， zao4 ci4 yu4 shou3 kong4 。
- ou3 ran2 liu2 yi2 xue4 ， huan4 xing3 qian1 nian2 meng4 。
- xing1 lai2 lü3 xiang1 guo4 ， xiao3 zui4 ce4 chun1 weng4 。
- xiao4 tan2 jing1 zuo4 ren2 ， shu1 xie4 wu2 di3 dong4 。
- sen1 ran2 gua1 bai3 cai2 ， ceng2 ban4 yang2 zhou1 gong4 。
- ban1 men2 wu2 qi4 wu4 ， yi2 ni4 guo3 qi2 zhong1 。
- dang1 jin1 gou4 lang2 miao4 ， kuang4 wen2 dong4 fu2 kong1 。
- xing2 kan4 fei1 teng2 qu4 ， bu2 dai4 chui1 xu1 song4 。
- wo3 yi4 lan3 san3 ren2 ， jian1 zhu4 bi3 xuan2 zhong4 。
- xiang4 he2 xie3 huai2 bao4 ， qing1 ku3 deng3 yin2 long4 。
- shi1 lai2 chu1 qi2 you4 ， yun2 yue4 kun4 chao2 nong4 。
- feng1 yan2 shu4 si4 du2 ， yu4 wo3 cen2 cen2 tong4 。
- fu4 zuo4 mo2 tian1 fei1 ， bu2 dou4 ji1 wu4 hong3 。
- he2 shi2 kuan3 jun1 men2 ， gong4 ba3 guo3 xia4 kong4 。

## 注释

## 译文

## 赏析
