---
id: fang-yi-kui-shang-an-cha-hu-da-shi
title: 上按察胡大使
titlePinyin: shang4 an4 cha2 hu2 da4 shi3
titleSlug: shang-an-cha-hu-da-shi
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生苦不早，已后朱紫阳。
- 居近世未远，颇亦承余光。
- 恭惟紫阳翁，派接周程张。
- 实学有实用，为世作舟航。
- 古人不可见，来者犹有望。
- 紫山豪杰士，理学望北方。
- 帝忧浙右民，烦公持台纲。
- 吾道无南北，得志同济量。
- 我亦忝诸生，得升绣衣堂。
- 厥今民凋瘵，如疾居膏肓。
- 弃捐不自保，况复有蓄藏。
- 吏贪不加恤，乘时肆夺攘。
- 愿公活斯民，风俗还虞唐。

## 拼音
- wo3 sheng1 ku3 bu4 zao3 ， yi3 hou4 zhu1 zi3 yang2 。
- ju1 jin4 shi4 wei4 yuan3 ， po1 yi4 cheng2 yu2 guang1 。
- gong1 wei2 zi3 yang2 weng1 ， pai4 jie1 zhou1 cheng2 zhang1 。
- shi2 xue2 you3 shi2 yong4 ， wei4 shi4 zuo4 zhou1 hang2 。
- gu3 ren2 bu4 ke3 jian4 ， lai2 zhe3 you2 you3 wang4 。
- zi3 shan1 hao2 jie2 shi4 ， li3 xue2 wang4 bei3 fang1 。
- di4 you1 zhe4 you4 min2 ， fan2 gong1 chi2 tai2 gang1 。
- wu2 dao4 wu2 nan2 bei3 ， de2 zhi4 tong2 ji4 liang2 。
- wo3 yi4 tian3 zhu1 sheng1 ， de2 sheng1 xiu4 yi1 tang2 。
- jue2 jin1 min2 diao1 zhai4 ， ru2 ji2 ju1 gao1 huang1 。
- qi4 juan1 bu2 zi4 bao3 ， kuang4 fu4 you3 xu4 cang2 。
- li4 tan1 bu4 jia1 xu4 ， cheng2 shi2 si4 duo2 rang3 。
- yuan4 gong1 huo2 si1 min2 ， feng1 su2 hai2 yu2 tang2 。

## 注释

## 译文

## 赏析
