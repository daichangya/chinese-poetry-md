---
id: fang-yi-kui-jun-ren-you-zhu-mai-chen-yan-zi-ling-an-shi-chuan-mai-chen-wu-ren-chang--02cd337c
title: 郡人有朱买臣严子陵按史传买臣吴人尝出为会稽太守名曰乡郡会稽盖今两浙之地吾郡特以去州二十里曰朱池为买臣昔居之地难以考见其实子陵晚耕于富春山中则今钓台是也二公出处不同心事亦异姑以其同为郡人各赋一首使九原有作不怅来者之不我知也  其二
titlePinyin: jun4 ren2 you3 zhu1 mai3 chen2 yan2 zi3 ling2 an4 shi3 chuan2 mai3 chen2 wu2 ren2 chang2 chu1 wei4 hui4 ji1 tai4 shou3 ming2 yue1 xiang1 jun4 hui4 ji1 gai4 jin1 liang3 zhe4 zhi1 di4 wu2 jun4 te4 yi3 qu4 zhou1 er4 shi2 li3 yue1 zhu1 chi2 wei4 mai3 chen2 xi1 ju1 zhi1 di4 nan2 yi3 kao3 jian4 qi2 shi2 zi3 ling2 wan3 geng1 yu2 fu4 chun1 shan1 zhong1 ze2 jin1 diao4 tai2 shi4 ye3 er4 gong1 chu1 chu4 bu4 tong2 xin1 shi4 yi4 yi4 gu1 yi3 qi2 tong2 wei4 jun4 ren2 ge4 fu4 yi4 shou3 shi3 jiu3 yuan2 you3 zuo4 bu2 chang4 lai2 zhe3 zhi1 bu4 wo3 zhi1 ye3     qi2 er4
titleSlug: jun-ren-you-zhu-mai-chen-yan-zi-ling-an-shi-chuan-mai-chen-wu-ren-chang--02cd337c
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舟行征君里，步登征君山。
- 雪濑潄我齿，玉泉洗我肝。
- 遐想台上人，披裘曳渔竿。
- 去齐复适吴，来往浮云闲。
- 一钓得文叔，客星照林峦。
- 再钓得小苑，高风凛祠坛。
- 古人邈不及，绝俗为甚难。
- 一时尚奇怪，千载起懦顽。
- 我歌小招词，公来颜不欢。
- 长啸震冥杳，载月下前滩。

## 拼音
- zhou1 xing2 zheng1 jun1 li3 ， bu4 deng1 zheng1 jun1 shan1 。
- xue3 lai4 shu4 wo3 chi3 ， yu4 quan2 xi3 wo3 gan1 。
- xia2 xiang3 tai2 shang4 ren2 ， pi1 qiu2 ye4 yu2 gan1 。
- qu4 qi2 fu4 shi4 wu2 ， lai2 wang3 fu2 yun2 xian2 。
- yi2 diao4 de2 wen2 shu1 ， ke4 xing1 zhao4 lin2 luan2 。
- zai4 diao4 de2 xiao3 yuan4 ， gao1 feng1 lin3 ci2 tan2 。
- gu3 ren2 miao3 bu4 ji2 ， jue2 su2 wei4 shen4 nan2 。
- yi4 shi2 shang4 qi2 guai4 ， qian1 zai3 qi3 nuo4 wan2 。
- wo3 ge1 xiao3 zhao1 ci2 ， gong1 lai2 yan2 bu4 huan1 。
- chang2 xiao4 zhen4 ming2 yao3 ， zai3 yue4 xia4 qian2 tan1 。

## 注释

## 译文

## 赏析
