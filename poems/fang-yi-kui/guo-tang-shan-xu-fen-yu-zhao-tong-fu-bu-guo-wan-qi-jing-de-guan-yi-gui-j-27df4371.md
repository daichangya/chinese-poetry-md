---
id: fang-yi-kui-guo-tang-shan-xu-fen-yu-zhao-tong-fu-bu-guo-wan-qi-jing-de-guan-yi-gui-j-27df4371
title: 过棠山徐坟欲招通甫不果晚憩景德观以归寄通甫
titlePinyin: guo4 tang2 shan1 xu2 fen2 yu4 zhao1 tong1 fu3 bu4 guo3 wan3 qi4 jing3 de2 guan1 yi3 gui1 ji4 tong1 fu3
titleSlug: guo-tang-shan-xu-fen-yu-zhao-tong-fu-bu-guo-wan-qi-jing-de-guan-yi-gui-j-27df4371
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 送春过棠峰，假步自登眺。
- 行田走诘屈，攀磴上䆗窱。
- 冈峦耸四围，崖壁俨双峭。
- 野芳踯躅红，林宿离黄叫。
- 感彼松下人，脆甚风中燎。
- 精灵散埃氛，骨肉蔽窾窍。
- 昼眠嘷狐狌，夜照飞熠燿。
- 朗悟豁余悲，清响发长啸。
- 思君客沃洲，对面隔蓬峤。
- 扣门乏因缘，更仆烦请召。
- 流落俱异乡，节奏本同调。
- 风高鹢退飞，月落牛反噍。
- 夷犹憇仙宫，酬答领道要。
- 幽寻屋种梅，杂坐迳披藋。
- 棋枰夜半局，丹灶昼残烧。
- 心期迥独诣，世诱浩难掉。
- 诗兴逼行云，树色留晚照。
- 拾翠记前游，举白倒余釂。
- 桐尾隠宝匣，龙文掩鱼鞘。
- 何日联华镳，葭菼乱渔钓。

## 拼音
- song4 chun1 guo4 tang2 feng1 ， jia3 bu4 zi4 deng1 tiao4 。
- xing2 tian2 zou3 jie2 qu1 ， pan1 deng4 shang4 䆗 tiao3 。
- gang1 luan2 song3 si4 wei2 ， ya2 bi4 yan3 shuang1 qiao4 。
- ye3 fang1 zhi2 zhu2 hong2 ， lin2 su4 li2 huang2 jiao4 。
- gan3 bi3 song1 xia4 ren2 ， cui4 shen4 feng1 zhong1 liao2 。
- jing1 ling2 san4 ai1 fen1 ， gu3 rou4 bi4 kuan3 qiao4 。
- zhou4 mian2 hao2 hu2 xing1 ， ye4 zhao4 fei1 yi4 yao4 。
- lang3 wu4 huo1 yu2 bei1 ， qing1 xiang3 fa1 chang2 xiao4 。
- si1 jun1 ke4 wo4 zhou1 ， dui4 mian4 ge2 peng2 qiao2 。
- kou4 men2 fa2 yin1 yuan2 ， geng4 pu2 fan2 qing3 zhao4 。
- liu2 luo4 ju4 yi4 xiang1 ， jie2 zou4 ben3 tong2 diao4 。
- feng1 gao1 yi4 tui4 fei1 ， yue4 luo4 niu2 fan3 jiao4 。
- yi2 you2 qi4 xian1 gong1 ， chou2 da2 ling3 dao4 yao4 。
- you1 xun2 wu1 zhong3 mei2 ， za2 zuo4 jing4 pi1 diao4 。
- qi2 ping2 ye4 ban4 ju2 ， dan1 zao4 zhou4 can2 shao1 。
- xin1 qi1 jiong3 du2 yi4 ， shi4 you4 hao4 nan2 diao4 。
- shi1 xing4 bi1 xing2 yun2 ， shu4 se4 liu2 wan3 zhao4 。
- shi2 cui4 ji4 qian2 you2 ， ju3 bai2 dao3 yu2 jiao4 。
- tong2 wei3 yin3 bao3 xia2 ， long2 wen2 yan3 yu2 qiao4 。
- he2 ri4 lian2 hua2 biao1 ， jia1 tan3 luan4 yu2 diao4 。

## 注释

## 译文

## 赏析
