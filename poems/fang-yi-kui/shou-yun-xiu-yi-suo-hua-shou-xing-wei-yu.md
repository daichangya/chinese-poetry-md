---
id: fang-yi-kui-shou-yun-xiu-yi-suo-hua-shou-xing-wei-yu
title: 寿云岫以所画寿星为喻
titlePinyin: shou4 yun2 xiu4 yi3 suo3 hua4 shou4 xing1 wei4 yu4
titleSlug: shou-yun-xiu-yi-suo-hua-shou-xing-wei-yu
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴山多金堂，我来访仙真。
- 神交若有契，邂逅见主人。
- 浮云白步障，老松青承尘。
- 从以香严髫，环以琼树春。
- 仙人坐盘石，杯劝三五巡。
- 果苞武陵秀，木𦶟占城珍。
- 几见蓬海沙，不数上古椿。
- 问从何处来，骑鹿来秋旻。
- 谓是老人瑞，游戏葛水滨。
- 容我野服见，间簉西阁宾。
- 再拜上祝辞，慇懃寄千谆。
- 一祝等龟鹤，再祝生麒麟。
- 语罢却复进，罄折问养神。
- 随之上南极，放牧云汉津。

## 拼音
- wu2 shan1 duo1 jin1 tang2 ， wo3 lai2 fang3 xian1 zhen1 。
- shen2 jiao1 ruo4 you3 qi4 ， xie4 hou4 jian4 zhu3 ren2 。
- fu2 yun2 bai2 bu4 zhang4 ， lao3 song1 qing1 cheng2 chen2 。
- cong2 yi3 xiang1 yan2 tiao2 ， huan2 yi3 qiong2 shu4 chun1 。
- xian1 ren2 zuo4 pan2 shi2 ， bei1 quan4 san1 wu3 xun2 。
- guo3 bao1 wu3 ling2 xiu4 ， mu4 𦶟 zhan4 cheng2 zhen1 。
- ji3 jian4 peng2 hai3 sha1 ， bu2 shu4 shang4 gu3 chun1 。
- wen4 cong2 he2 chu4 lai2 ， qi2 lu4 lai2 qiu1 min2 。
- wei4 shi4 lao3 ren2 rui4 ， you2 xi4 ge3 shui3 bin1 。
- rong2 wo3 ye3 fu2 jian4 ， jian1 zao4 xi1 ge2 bin1 。
- zai4 bai4 shang4 zhu4 ci2 ， yin1 qin2 ji4 qian1 zhun1 。
- yi2 zhu4 deng3 gui1 he4 ， zai4 zhu4 sheng1 qi2 lin2 。
- yu3 ba4 que4 fu4 jin4 ， qing4 zhe2 wen4 yang3 shen2 。
- sui2 zhi1 shang4 nan2 ji2 ， fang4 mu4 yun2 han4 jin1 。

## 注释

## 译文

## 赏析
