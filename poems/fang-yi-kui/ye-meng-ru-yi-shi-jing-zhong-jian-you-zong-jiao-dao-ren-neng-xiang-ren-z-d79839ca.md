---
id: fang-yi-kui-ye-meng-ru-yi-shi-jing-zhong-jian-you-zong-jiao-dao-ren-neng-xiang-ren-z-d79839ca
title: 夜梦入一市井中见有总角道人能相人者往来熟视予久之其语不能记也因授予以一握算筹谩记其事
titlePinyin: ye4 meng4 ru4 yi2 shi4 jing3 zhong1 jian4 you3 zong3 jiao3 dao4 ren2 neng2 xiang1 ren2 zhe3 wang3 lai2 shu2 shi4 yu3 jiu3 zhi1 qi2 yu3 bu4 neng2 ji4 ye3 yin1 shou4 yu3 yi3 yi2 wo4 suan4 chou2 man4 ji4 qi2 shi4
titleSlug: ye-meng-ru-yi-shi-jing-zhong-jian-you-zong-jiao-dao-ren-neng-xiang-ren-z-d79839ca
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鸡鸣起群蛰，往来黑蚍蜉。
- 似闻尘埃中，亦有玉雪流。
- 夜梦忽见之，恍如云梦州。
- 其人髻双髽，衣上百结裘。
- 知有袁李术，精神寄双眸。
- 语我我不解，罗缕维与陬。
- 临分忽有赠，付我一把筹。
- 振衣逐轻矫，去去逝莫留。
- 飞空度杳渺，划然堕岩幽。
- 我岂富贵人，胡椒穷豆区。
- 长贫博长健，此理更王囚。
- 仙人去何许，往往巢嵩邱。
- 俗缘几时了，约我三千秋。

## 拼音
- ji1 ming2 qi3 qun2 zhe2 ， wang3 lai2 hei1 pi2 fu2 。
- si4 wen2 chen2 ai1 zhong1 ， yi4 you3 yu4 xue3 liu2 。
- ye4 meng4 hu1 jian4 zhi1 ， huang3 ru2 yun2 meng4 zhou1 。
- qi2 ren2 ji4 shuang1 zhua1 ， yi1 shang4 bai3 jie2 qiu2 。
- zhi1 you3 yuan2 li3 shu4 ， jing1 shen2 ji4 shuang1 mou2 。
- yu3 wo3 wo3 bu4 jie3 ， luo2 lü3 wei2 yu3 zou1 。
- lin2 fen1 hu1 you3 zeng4 ， fu4 wo3 yi4 ba3 chou2 。
- zhen4 yi1 zhu2 qing1 jiao3 ， qu4 qu4 shi4 mo4 liu2 。
- fei1 kong1 du4 yao3 miao3 ， hua4 ran2 duo4 yan2 you1 。
- wo3 qi3 fu4 gui4 ren2 ， hu2 jiao1 qiong2 dou4 qu1 。
- chang2 pin2 bo2 chang2 jian4 ， ci3 li3 geng4 wang2 qiu2 。
- xian1 ren2 qu4 he2 xu3 ， wang3 wang3 chao2 song1 qiu1 。
- su2 yuan2 ji3 shi2 le0 ， yue1 wo3 san1 qian1 qiu1 。

## 注释

## 译文

## 赏析
