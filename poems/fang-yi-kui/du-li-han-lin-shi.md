---
id: fang-yi-kui-du-li-han-lin-shi
title: 读李翰林诗
titlePinyin: du2 li3 han4 lin2 shi1
titleSlug: du-li-han-lin-shi
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 喜诗如喜酒，举世流馋涎。
- 问酒有何好，妙处竟不传。
- 古人日已远，绝响三百篇。
- 后来谁措手，讽咏皆陈编。
- 自从骚选起，众作同虫蝉。
- 宪章日沦丧，变灭成飞烟。
- 翰林非世人，金晶应星躔。
- 手弄玉帝旗，堕作诗酒仙。
- 行迹老屐齿，侠气余龙泉。
- 淋漓洒醉墨，妙语穷真筌。
- 信手拈斧斤，一挥中方圆。
- 彼哉夸夺子，骇汗莫敢肩。
- 玉堂不能留，飘落南海边。
- 从此夸汗漫，一往五百年。
- 生平尚邱壑，梦想岷峨巅。
- 慙君赠醉侯，我饮不滴涓。
- 我诗如我饮，抚顶期相怜。
- 莫乞飞霞佩，学举白玉盘。

## 拼音
- xi3 shi1 ru2 xi3 jiu3 ， ju3 shi4 liu2 chan2 xian2 。
- wen4 jiu3 you3 he2 hao3 ， miao4 chu4 jing4 bu4 chuan2 。
- gu3 ren2 ri4 yi3 yuan3 ， jue2 xiang3 san1 bai3 pian1 。
- hou4 lai2 shui2 cuo4 shou3 ， feng3 yong3 jie1 chen2 bian1 。
- zi4 cong2 sao1 xuan3 qi3 ， zhong4 zuo4 tong2 chong2 chan2 。
- xian4 zhang1 ri4 lun2 sang4 ， bian4 mie4 cheng2 fei1 yan1 。
- han4 lin2 fei1 shi4 ren2 ， jin1 jing1 ying4 xing1 chan2 。
- shou3 nong4 yu4 di4 qi2 ， duo4 zuo4 shi1 jiu3 xian1 。
- xing2 ji4 lao3 ji1 chi3 ， xia2 qi4 yu2 long2 quan2 。
- lin2 li2 sa3 zui4 mo4 ， miao4 yu3 qiong2 zhen1 quan2 。
- xin4 shou3 nian1 fu3 jin1 ， yi4 hui1 zhong1 fang1 yuan2 。
- bi3 zai1 kua1 duo2 zi3 ， hai4 han4 mo4 gan3 jian1 。
- yu4 tang2 bu4 neng2 liu2 ， piao1 luo4 nan2 hai3 bian1 。
- cong2 ci3 kua1 han4 man4 ， yi4 wang3 wu3 bai3 nian2 。
- sheng1 ping2 shang4 qiu1 he4 ， meng4 xiang3 min2 e2 dian1 。
- can2 jun1 zeng4 zui4 hou2 ， wo3 yin3 bu4 di1 juan1 。
- wo3 shi1 ru2 wo3 yin3 ， fu3 ding3 qi1 xiang1 lian2 。
- mo4 qi3 fei1 xia2 pei4 ， xue2 ju3 bai2 yu4 pan2 。

## 注释

## 译文

## 赏析
