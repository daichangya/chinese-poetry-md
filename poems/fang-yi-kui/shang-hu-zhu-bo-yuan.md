---
id: fang-yi-kui-shang-hu-zhu-bo-yuan
title: 上胡主簿愿
titlePinyin: shang4 hu2 zhu3 bo2 yuan4
titleSlug: shang-hu-zhu-bo-yuan
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尹公起宣城，谓是金闺彦。
- 失脚簿领丛，斜飞集州县。
- 南陵枌榆地，妙年试雄剸。
- 还将旧棠阴，来作清溪掾。
- 近来多政学，误制好东绢。
- 我公有渊源，家学富经传。
- 四明炯清水，玉映昆山片。
- 以兹抚凋瘵，精神皎如练。
- 囷仓出毫末，德化速邮传。
- 到官未百日，恻恻庭闱恋。
- 花外想安车，戏舞斑衣缘。
- 推此寿斯民，童髦剧欢忭。
- 我亦囿陶钧，有道耻贫贱。
- 洗眼看政成，携上金銮殿。

## 拼音
- yin3 gong1 qi3 xuan1 cheng2 ， wei4 shi4 jin1 gui1 yan4 。
- shi1 jiao3 bo2 ling3 cong2 ， xie2 fei1 ji2 zhou1 xian4 。
- nan2 ling2 fen2 yu2 di4 ， miao4 nian2 shi4 xiong2 tuan2 。
- hai2 jiang1 jiu4 tang2 yin1 ， lai2 zuo4 qing1 xi1 yuan4 。
- jin4 lai2 duo1 zheng4 xue2 ， wu4 zhi4 hao3 dong1 juan4 。
- wo3 gong1 you3 yuan1 yuan2 ， jia1 xue2 fu4 jing1 zhuan4 。
- si4 ming2 jiong3 qing1 shui3 ， yu4 ying4 kun1 shan1 pian4 。
- yi3 zi1 fu3 diao1 zhai4 ， jing1 shen2 jiao3 ru2 lian4 。
- qun1 cang1 chu1 hao2 mo4 ， de2 hua4 su4 you2 chuan2 。
- dao4 guan1 wei4 bai3 ri4 ， ce4 ce4 ting2 wei2 lian4 。
- hua1 wai4 xiang3 an1 che1 ， xi4 wu3 ban1 yi1 yuan2 。
- tui1 ci3 shou4 si1 min2 ， tong2 mao2 ju4 huan1 bian4 。
- wo3 yi4 you4 tao2 jun1 ， you3 dao4 chi3 pin2 jian4 。
- xi3 yan3 kan4 zheng4 cheng2 ， xie2 shang4 jin1 luan2 dian4 。

## 注释

## 译文

## 赏析
