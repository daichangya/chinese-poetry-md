---
id: fang-yi-kui-hong-ping-zhai-you-guan-she-jian-yue-san-shou-yu-cheng-yang-er-gong-you--72db09f7
title: 洪平斋有官舍见月三首与程杨二公又各次韵中秋日休诸友用韵为戏奔逸绝尘之作未能拟其万一也  其一
titlePinyin: hong2 ping2 zhai1 you3 guan1 she4 jian4 yue4 san1 shou3 yu3 cheng2 yang2 er4 gong1 you4 ge4 ci4 yun4 zhong1 qiu1 ri4 xiu1 zhu1 you3 yong4 yun4 wei4 xi4 ben1 yi4 jue2 chen2 zhi1 zuo4 wei4 neng2 ni3 qi2 wan4 yi1 ye3     qi2 yi1
titleSlug: hong-ping-zhai-you-guan-she-jian-yue-san-shou-yu-cheng-yang-er-gong-you--72db09f7
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 月行十三度，昼夜风轮急。
- 不知谁鞭策，行天出复没。
- 我欲诉清虚，云路九万级。
- 梯飚空袅袅，月走那可及。
- 愿言住仙府，露重环佩湿。
- 将从匏瓜摘，复结汉津汲。
- 相期无情欲，不洒孤眠泣。
- 落杵玄霜寒，出削玉斧涩。
- 笑我南飞鸟，未办一枝葺。
- 归欤定惊魄，烟雾饱清吸。

## 拼音
- yue4 xing2 shi2 san1 du4 ， zhou4 ye4 feng1 lun2 ji2 。
- bu4 zhi1 shui2 bian1 ce4 ， xing2 tian1 chu1 fu4 mei2 。
- wo3 yu4 su4 qing1 xu1 ， yun2 lu4 jiu3 wan4 ji2 。
- ti1 biao1 kong1 niao3 niao3 ， yue4 zou3 na4 ke3 ji2 。
- yuan4 yan2 zhu4 xian1 fu3 ， lu4 zhong4 huan2 pei4 shi1 。
- jiang1 cong2 pao2 gua1 zhai1 ， fu4 jie2 han4 jin1 ji2 。
- xiang1 qi1 wu2 qing2 yu4 ， bu4 sa3 gu1 mian2 qi4 。
- luo4 chu3 xuan2 shuang1 han2 ， chu1 xiao1 yu4 fu3 se4 。
- xiao4 wo3 nan2 fei1 niao3 ， wei4 ban4 yi4 zhi1 qi4 。
- gui1 yu2 ding4 jing1 po4 ， yan1 wu4 bao3 qing1 xi1 。

## 注释

## 译文

## 赏析
