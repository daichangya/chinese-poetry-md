---
id: fang-yi-kui-gan-xing-er-shi-qi-shou-qi-er-er
title: 感兴二十七首  其二二
titlePinyin: gan3 xing1 er4 shi2 qi1 shou3     qi2 er4 er4
titleSlug: gan-xing-er-shi-qi-shou-qi-er-er
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万山斗入处，百兽家其间。
- 天寒橡栗富，朝食暮未还。
- 不知鹊与卢，与之有何冤。
- 霜晨饱以饭，猎夫亦加餐。
- 昨日料蹄迹，银湾水犹浑。
- 解绁任所之，理气升冈峦。
- 忽然得遗臭，逐逐穷千山。
- 归涂岩谷震，倒挂九节斑。
- 浑含喜欲舞，明朝急输官。
- 犬乎尔诚能，终然死霜菅。

## 拼音
- wan4 shan1 dou4 ru4 chu4 ， bai3 shou4 jia1 qi2 jian1 。
- tian1 han2 xiang4 li4 fu4 ， chao2 shi2 mu4 wei4 hai2 。
- bu4 zhi1 que4 yu3 lu2 ， yu3 zhi1 you3 he2 yuan1 。
- shuang1 chen2 bao3 yi3 fan4 ， lie4 fu1 yi4 jia1 can1 。
- zuo2 ri4 liao4 ti2 ji4 ， yin2 wan1 shui3 you2 hun2 。
- jie3 xie4 ren4 suo3 zhi1 ， li3 qi4 sheng1 gang1 luan2 。
- hu1 ran2 de2 yi2 chou4 ， zhu2 zhu2 qiong2 qian1 shan1 。
- gui1 tu2 yan2 gu3 zhen4 ， dao3 gua4 jiu3 jie2 ban1 。
- hun2 han2 xi3 yu4 wu3 ， ming2 chao2 ji2 shu1 guan1 。
- quan3 hu1 er3 cheng2 neng2 ， zhong1 ran2 si3 shuang1 jian1 。

## 注释

## 译文

## 赏析
