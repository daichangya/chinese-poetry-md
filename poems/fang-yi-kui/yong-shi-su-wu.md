---
id: fang-yi-kui-yong-shi-su-wu
title: 咏史 苏武
titlePinyin: yong3 shi3   su1 wu3
titleSlug: yong-shi-su-wu
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 中郎出玉门，簜节照绝域。
- 使指未分明，奇祸谁能测。
- 剑钝割不深，一朝来海北。
- 霜风入氍毹，冰雪冻服匿。
- 老羝石女儿，岁久无出息。
- 遣来小居次，无何乳通国。
- 古人凛垂戒，男女及饮食。
- 多少英雄人，此心灭不得。
- 万里十九年，费尽一生力。
- 归来麒麟中，愁绝远山色。

## 拼音
- zhong1 lang2 chu1 yu4 men2 ， dang4 jie2 zhao4 jue2 yu4 。
- shi3 zhi3 wei4 fen1 ming2 ， qi2 huo4 shui2 neng2 ce4 。
- jian4 dun4 ge1 bu4 shen1 ， yi4 chao2 lai2 hai3 bei3 。
- shuang1 feng1 ru4 qu2 shu1 ， bing1 xue3 dong4 fu2 ni4 。
- lao3 di1 shi2 nü3 er2 ， sui4 jiu3 wu2 chu1 xi1 。
- qian3 lai2 xiao3 ju1 ci4 ， wu2 he2 ru3 tong1 guo2 。
- gu3 ren2 lin3 chui2 jie4 ， nan2 nü3 ji2 yin3 shi2 。
- duo1 shao3 ying1 xiong2 ren2 ， ci3 xin1 mie4 bu4 de2 。
- wan4 li3 shi2 jiu3 nian2 ， fei4 jin4 yi4 sheng1 li4 。
- gui1 lai2 qi2 lin2 zhong1 ， chou2 jue2 yuan3 shan1 se4 。

## 注释

## 译文

## 赏析
