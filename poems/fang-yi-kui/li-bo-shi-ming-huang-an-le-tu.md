---
id: fang-yi-kui-li-bo-shi-ming-huang-an-le-tu
title: 李伯时明皇按乐图
titlePinyin: li3 bo2 shi2 ming2 huang2 an4 le4 tu2
titleSlug: li-bo-shi-ming-huang-an-le-tu
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 开元天子方承平，年年十月游华清。
- 游龙烂簇五家锦，玉奴姊妹俱倾城。
- 太常旧谱看不足，鬭鸡舞马浑粗俗。
- 霓裳一阕天上来，三郎自按新翻曲。
- 贺老琵琶先定场，都昙击鼓齐高张。
- 绣帽金童小垂手，堂上合奏甘伊凉。
- 胡儿大眼何曾见，来簉膝前双舞旋。
- 天颜有喜分塞酥，宫花衔出昭阳殿。
- 龙眠老手落贵家，忽入老眼凭叹嗟。
- 尚嫌却后欠二笔，不写渔阳鸣鼓挝。
- 人生欢乐如风影，自古极衰根极盛。
- 后来倘有曲江公，此图合作千秋镜。

## 拼音
- kai1 yuan2 tian1 zi3 fang1 cheng2 ping2 ， nian2 nian2 shi2 yue4 you2 hua2 qing1 。
- you2 long2 lan4 cu4 wu3 jia1 jin3 ， yu4 nu2 zi3 mei4 ju4 qing1 cheng2 。
- tai4 chang2 jiu4 pu3 kan4 bu4 zu2 ， dou4 ji1 wu3 ma3 hun2 cu1 su2 。
- ni2 chang2 yi2 que4 tian1 shang4 lai2 ， san1 lang2 zi4 an4 xin1 fan1 qu3 。
- he4 lao3 pi2 pa0 xian1 ding4 chang3 ， dou1 tan2 ji1 gu3 qi2 gao1 zhang1 。
- xiu4 mao4 jin1 tong2 xiao3 chui2 shou3 ， tang2 shang4 he2 zou4 gan1 yi1 liang2 。
- hu2 er2 da4 yan3 he2 ceng2 jian4 ， lai2 zao4 xi1 qian2 shuang1 wu3 xuan2 。
- tian1 yan2 you3 xi3 fen1 sai1 su1 ， gong1 hua1 xian2 chu1 zhao1 yang2 dian4 。
- long2 mian2 lao3 shou3 luo4 gui4 jia1 ， hu1 ru4 lao3 yan3 ping2 tan4 jie1 。
- shang4 xian2 que4 hou4 qian4 er4 bi3 ， bu4 xie3 yu2 yang2 ming2 gu3 wo1 。
- ren2 sheng1 huan1 le4 ru2 feng1 ying3 ， zi4 gu3 ji2 shuai1 gen1 ji2 sheng4 。
- hou4 lai2 tang3 you3 qu3 jiang1 gong1 ， ci3 tu2 he2 zuo4 qian1 qiu1 jing4 。

## 注释

## 译文

## 赏析
