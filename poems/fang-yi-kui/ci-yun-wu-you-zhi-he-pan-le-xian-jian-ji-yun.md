---
id: fang-yi-kui-ci-yun-wu-you-zhi-he-pan-le-xian-jian-ji-yun
title: 次韵吴友直和潘乐闲见寄韵
titlePinyin: ci4 yun4 wu2 you3 zhi2 he2 pan1 le4 xian2 jian4 ji4 yun4
titleSlug: ci-yun-wu-you-zhi-he-pan-le-xian-jian-ji-yun
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文章蟠窟蛟蛇黑，精神紧峭冰玉白。
- 置君承明天禄中，富贵不待相促迫。
- 学参诸老居二四，气凛群儿压千百。
- 生平不主疽与环，况复侯封羡贲赫。
- 蹉跎无便凌风云，归伴凡鱼东海窄。
- 袖余闽越奇杰气，掩藏光怪恣窥摘。
- 如今老境谢纷华，斥去浮花收粟麦。
- 我来两见鸣春禽，低向藋间飞拍拍。
- 有时乘兴骋诗俊，稗说谰言都不择。
- 鱼还非子子非我，肝胆相忘总无隔。
- 苦无分遇食太仓，近犬惊人屡遭责。
- 一身何必要赢余，我为鼠谋从下策。

## 拼音
- wen2 zhang1 pan2 ku1 jiao1 she2 hei1 ， jing1 shen2 jin3 qiao4 bing1 yu4 bai2 。
- zhi4 jun1 cheng2 ming2 tian1 lu4 zhong1 ， fu4 gui4 bu2 dai4 xiang1 cu4 po4 。
- xue2 can1 zhu1 lao3 ju1 er4 si4 ， qi4 lin3 qun2 er2 ya1 qian1 bai3 。
- sheng1 ping2 bu4 zhu3 ju1 yu3 huan2 ， kuang4 fu4 hou2 feng1 xian4 ben1 he4 。
- cuo1 tuo2 wu2 bian4 ling2 feng1 yun2 ， gui1 ban4 fan2 yu2 dong1 hai3 zhai3 。
- xiu4 yu2 min3 yue4 qi2 jie2 qi4 ， yan3 cang2 guang1 guai4 zi4 kui1 zhai1 。
- ru2 jin1 lao3 jing4 xie4 fen1 hua2 ， chi4 qu4 fu2 hua1 shou1 su4 mai4 。
- wo3 lai2 liang3 jian4 ming2 chun1 qin2 ， di1 xiang4 diao4 jian1 fei1 pai1 pai1 。
- you3 shi2 cheng2 xing4 cheng3 shi1 jun4 ， bai4 shuo1 lan2 yan2 dou1 bu4 ze2 。
- yu2 hai2 fei1 zi3 zi3 fei1 wo3 ， gan1 dan3 xiang1 wang4 zong3 wu2 ge2 。
- ku3 wu2 fen1 yu4 shi2 tai4 cang1 ， jin4 quan3 jing1 ren2 lü3 zao1 ze2 。
- yi4 shen1 he2 bi4 yao4 ying2 yu2 ， wo3 wei4 shu3 mou2 cong2 xia4 ce4 。

## 注释

## 译文

## 赏析
