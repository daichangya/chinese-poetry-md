---
id: fang-yi-kui-gan-xing-er-shi-qi-shou-qi-er-si
title: 感兴二十七首  其二四
titlePinyin: gan3 xing1 er4 shi2 qi1 shou3     qi2 er4 si4
titleSlug: gan-xing-er-shi-qi-shou-qi-er-si
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻羲轩时，真淳初未散。
- 人人悟此理，不用一言赞。
- 漂流三季后，前圣多忧患。
- 木铎方大鸣，音响惜中断。
- 百家自其后，非是纷相难。
- 父子起争端，恨死呻吟缓。
- 秦人规我隙，行素俱灰炭。
- 读律不读书，条贯毛发乱。
- 嗟彼商颜人，坐不学城旦。
- 一曲紫芝歌，应有三人叹。

## 拼音
- wu2 wen2 xi1 xuan1 shi2 ， zhen1 chun2 chu1 wei4 san4 。
- ren2 ren2 wu4 ci3 li3 ， bu2 yong4 yi4 yan2 zan4 。
- piao1 liu2 san1 ji4 hou4 ， qian2 sheng4 duo1 you1 huan4 。
- mu4 duo2 fang1 da4 ming2 ， yin1 xiang3 xi1 zhong1 duan4 。
- bai3 jia1 zi4 qi2 hou4 ， fei1 shi4 fen1 xiang1 nan2 。
- fu4 zi3 qi3 zheng1 duan1 ， hen4 si3 shen1 yin2 huan3 。
- qin2 ren2 gui1 wo3 xi4 ， xing2 su4 ju4 hui1 tan4 。
- du2 lü4 bu4 du2 shu1 ， tiao2 guan4 mao2 fa4 luan4 。
- jie1 bi3 shang1 yan2 ren2 ， zuo4 bu4 xue2 cheng2 dan4 。
- yi4 qu3 zi3 zhi1 ge1 ， ying1 you3 san1 ren2 tan4 。

## 注释

## 译文

## 赏析
