---
id: fang-yi-kui-da-xue
title: 大雪
titlePinyin: da4 xue3
titleSlug: da-xue
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一日雪，空里浮花生眼缬。
- 二日雪，竹松委地枯楠折。
- 三日雪，兽骇禽奔蹄迹灭。
- 四日雪，翁妪啼饥泪成血。
- 天生万物忍弃捐，似为多情幻奇绝。
- 由来恩怨不相关，无情有情总磨折。
- 君不见尧时洪流浸十日，赤子喁喁化鱼鼈。
- 汤时亢旱烘七年，山河大地红炉热。
- 当时贤圣救不得，坐待时来自休歇。
- 盖天垂地忧长人，浪教寒士头先白。
- 玉皇高居耳目远，鬼神虎豹争罗列。
- 顼冥滕屏罪当诛，劈牋试与东风说。

## 拼音
- yi2 ri4 xue3 ， kong1 li3 fu2 hua1 sheng1 yan3 xie2 。
- er4 ri4 xue3 ， zhu2 song1 wei3 di4 ku1 nan2 zhe2 。
- san1 ri4 xue3 ， shou4 hai4 qin2 ben1 ti2 ji4 mie4 。
- si4 ri4 xue3 ， weng1 yu4 ti2 ji1 lei4 cheng2 xue4 。
- tian1 sheng1 wan4 wu4 ren3 qi4 juan1 ， si4 wei4 duo1 qing2 huan4 qi2 jue2 。
- you2 lai2 en1 yuan4 bu4 xiang1 guan1 ， wu2 qing2 you3 qing2 zong3 mo2 zhe2 。
- jun1 bu2 jian4 yao2 shi2 hong2 liu2 jin4 shi2 ri4 ， chi4 zi3 yong2 yong2 hua4 yu2 bie1 。
- tang1 shi2 kang4 han4 hong1 qi1 nian2 ， shan1 he2 da4 di4 hong2 lu2 re4 。
- dang1 shi2 xian2 sheng4 jiu4 bu4 de2 ， zuo4 dai4 shi2 lai2 zi4 xiu1 xie1 。
- gai4 tian1 chui2 di4 you1 chang2 ren2 ， lang4 jiao4 han2 shi4 tou2 xian1 bai2 。
- yu4 huang2 gao1 ju1 er3 mu4 yuan3 ， gui3 shen2 hu3 bao4 zheng1 luo2 lie4 。
- xu1 ming2 teng2 ping2 zui4 dang1 zhu1 ， pi1 jian1 shi4 yu3 dong1 feng1 shuo1 。

## 注释

## 译文

## 赏析
