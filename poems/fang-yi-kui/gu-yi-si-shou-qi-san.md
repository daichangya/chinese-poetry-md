---
id: fang-yi-kui-gu-yi-si-shou-qi-san
title: 古意四首  其三
titlePinyin: gu3 yi4 si4 shou3     qi2 san1
titleSlug: gu-yi-si-shou-qi-san
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秦皇灭诸儒，若人媚幽独。
- 偶来得名山，依山结茅屋。
- 希声陶淳风，无意蕲绝俗。
- 儿孙日以远，几见碧桃熟。
- 渔郎从何来，延缘寒溪绿。
- 兹游窥天秘，平生未经目。
- 颇见有此容，父老邀我宿。
- 清谈略晋魏，世路嗟翻覆。
- 淹留信可乐，离念苦羁束。
- 幡然理回棹，瑟瑟风吹足。
- 往来记行迹，溪路三四曲。
- 机心不自閟，何事惊麋鹿。
- 回首不逢人，白云渺空谷。

## 拼音
- qin2 huang2 mie4 zhu1 ru2 ， ruo4 ren2 mei4 you1 du2 。
- ou3 lai2 de0 ming2 shan1 ， yi1 shan1 jie2 mao2 wu1 。
- xi1 sheng1 tao2 chun2 feng1 ， wu2 yi4 qi2 jue2 su2 。
- er2 sun1 ri4 yi3 yuan3 ， ji3 jian4 bi4 tao2 shu2 。
- yu2 lang2 cong2 he2 lai2 ， yan2 yuan2 han2 xi1 lü4 。
- zi1 you2 kui1 tian1 mi4 ， ping2 sheng1 wei4 jing1 mu4 。
- po1 jian4 you3 ci3 rong2 ， fu4 lao3 yao1 wo3 su4 。
- qing1 tan2 lüe4 jin4 wei4 ， shi4 lu4 jie1 fan1 fu4 。
- yan1 liu2 xin4 ke3 le4 ， li2 nian4 ku3 ji1 shu4 。
- fan1 ran2 li3 hui2 zhao4 ， se4 se4 feng1 chui1 zu2 。
- wang3 lai2 ji4 xing2 ji4 ， xi1 lu4 san1 si4 qu3 。
- ji1 xin1 bu2 zi4 bi4 ， he2 shi4 jing1 mi2 lu4 。
- hui2 shou3 bu4 feng2 ren2 ， bai2 yun2 miao3 kong1 gu3 。

## 注释

## 译文

## 赏析
