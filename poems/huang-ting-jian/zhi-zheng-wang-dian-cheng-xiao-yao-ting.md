---
id: huang-ting-jian-zhi-zheng-wang-dian-cheng-xiao-yao-ting
title: 致政王殿丞逍遥亭
titlePinyin: zhi4 zheng4 wang2 dian4 cheng2 xiao1 yao2 ting2
titleSlug: zhi-zheng-wang-dian-cheng-xiao-yao-ting
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 漆园著书五十二，致意最在逍遥游。
- 后来作者逐音响，百一未必知庄周。
- 幽人往往泥出处，俗士不可与庄语。
- 逍遥如何，一蛇一龙。
- 以无为当有，以守雌为雄。
- 与物无对，无内无外。
- 与民成功，有物有对。
- 左肘生杨观物化，右臂为鸡即时夜。
- 果若乘气有待游，如何六气无穷谢。
- 天之苍苍非正色，道真微妙安可得。
- 利害丛中火甚多，此心寂寞谁能识。
- 丈人春秋诚未高，视听聪明齿牙牢。
- 所为淳拙有深越，持置酷似巨山陶。
- 平生刚直折不得，目送飞鸿向宾客。
- 早束衣冠林底眠，非关暮年俗眼白。
- 种田百亩初为酒，买地一区今有宅。
- 家人岁计不婴心，两儿长不能措画。
- 迩来信己不问天，万事逍遥只眼前。
- 何必读书始晓事，此翁暗合庄生意。

## 拼音
- qi1 yuan2 zhu4 shu1 wu3 shi2 er4 ， zhi4 yi4 zui4 zai4 xiao1 yao2 you2 。
- hou4 lai2 zuo4 zhe3 zhu2 yin1 xiang3 ， bai3 yi2 wei4 bi4 zhi1 zhuang1 zhou1 。
- you1 ren2 wang3 wang3 ni2 chu1 chu4 ， su2 shi4 bu4 ke3 yu3 zhuang1 yu3 。
- xiao1 yao2 ru2 he2 ， yi4 she2 yi4 long2 。
- yi3 wu2 wei2 dang1 you3 ， yi3 shou3 ci2 wei4 xiong2 。
- yu3 wu4 wu2 dui4 ， wu2 nei4 wu2 wai4 。
- yu3 min2 cheng2 gong1 ， you3 wu4 you3 dui4 。
- zuo3 zhou3 sheng1 yang2 guan1 wu4 hua4 ， you4 bi4 wei4 ji1 ji2 shi2 ye4 。
- guo3 ruo4 cheng2 qi4 you3 dai4 you2 ， ru2 he2 liu4 qi4 wu2 qiong2 xie4 。
- tian1 zhi1 cang1 cang1 fei1 zheng4 se4 ， dao4 zhen1 wei1 miao4 an1 ke3 de2 。
- li4 hai4 cong2 zhong1 huo3 shen4 duo1 ， ci3 xin1 ji4 mo4 shui2 neng2 shi2 。
- zhang4 ren2 chun1 qiu1 cheng2 wei4 gao1 ， shi4 ting1 cong1 ming0 chi3 ya2 lao2 。
- suo3 wei4 chun2 zhuo1 you3 shen1 yue4 ， chi2 zhi4 ku4 si4 ju4 shan1 tao2 。
- ping2 sheng1 gang1 zhi2 zhe2 bu4 de2 ， mu4 song4 fei1 hong2 xiang4 bin1 ke4 。
- zao3 shu4 yi1 guan1 lin2 di3 mian2 ， fei1 guan1 mu4 nian2 su2 yan3 bai2 。
- zhong3 tian2 bai3 mu3 chu1 wei4 jiu3 ， mai3 di4 yi4 qu1 jin1 you3 zhai2 。
- jia1 ren2 sui4 ji4 bu4 ying1 xin1 ， liang3 er2 chang2 bu4 neng2 cuo4 hua4 。
- er3 lai2 xin4 ji3 bu2 wen4 tian1 ， wan4 shi4 xiao1 yao2 zhi1 yan3 qian2 。
- he2 bi4 du2 shu1 shi3 xiao3 shi4 ， ci3 weng1 an4 he2 zhuang1 sheng1 yi4 。

## 注释

## 译文

## 赏析
