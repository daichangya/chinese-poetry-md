---
id: huang-ting-jian-qing-xian-chu-shi-song
title: 清闲处士颂
titlePinyin: qing1 xian2 chu3 shi4 song4
titleSlug: qing-xian-chu-shi-song
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 至乐山中，嘉木之樾。
- 有人天游，风云为马，鸥鹭为舟。
- 有诗客李发，字之曰清闲处士。
- 而蜀有豪士王当，以为盖谢敷之流。
- 其清也不登市井之陇，其闲也不齅王公之钩。
- 傲睨万物，逍遥一丘。
- 身与长松共老，名与北斗俱休。
- 涪翁曰名之不称实也久矣，吾子何以是为哉。
- 书潞则失涿，谓鹰则化鸠。
- 故一以我为马，一以我为牛。
- 盖有有其实而不受，亦有无其实而固求者也。
- 常试为吾子道清闲之致乎。
- 水之为物，甚寒而极清。
- 鬰为坚冰，得温而释，遍利诸生。
- 云之为物，无心而出岫穴。
- 风休雨息，反一无迹。
- 我观古人，以是为则。
- 若夫污泥浊水，与蛙同生，不溷其清。
- 自操井臼，日耕荒徼，未尝不闲。
- 惟有道者能藏于天，吾子何处焉。
- 清闲曰我无所用于世，而从所好。
- 惟水云与之忘老，何敢以为有道。
- 涪翁曰舐痔十乘，曹商自优，非君清流。
- 商财计得白圭，拟国以闲为慝。
- 虽然同一大梦，达者先觉。
- 方在蚁垤，忧乐计校也。
- 世无公孙侨孔仲尼，谁辨梦觉。
- 亦曰举世溷浊，惟我独清。
- 万法本闲，而人自扰扰尔。

## 拼音
- zhi4 le4 shan1 zhong1 ， jia1 mu4 zhi1 yue4 。
- you3 ren2 tian1 you2 ， feng1 yun2 wei4 ma3 ， ou1 lu4 wei4 zhou1 。
- you3 shi1 ke4 li3 fa1 ， zi4 zhi1 yue1 qing1 xian2 chu3 shi4 。
- er2 shu3 you3 hao2 shi4 wang2 dang1 ， yi3 wei2 gai4 xie4 fu1 zhi1 liu2 。
- qi2 qing1 ye3 bu4 deng1 shi4 jing3 zhi1 long3 ， qi2 xian2 ye3 bu2 xiu4 wang2 gong1 zhi1 gou1 。
- ao4 ni4 wan4 wu4 ， xiao1 yao2 yi4 qiu1 。
- shen1 yu3 chang2 song1 gong4 lao3 ， ming2 yu3 bei3 dou4 ju4 xiu1 。
- fu2 weng1 yue1 ming2 zhi1 bu4 cheng1 shi2 ye3 jiu3 yi3 ， wu2 zi3 he2 yi3 shi4 wei4 zai1 。
- shu1 lu4 ze2 shi1 zhuo1 ， wei4 ying1 ze2 hua4 jiu1 。
- gu4 yi4 yi3 wo3 wei4 ma3 ， yi4 yi3 wo3 wei4 niu2 。
- gai4 you3 you3 qi2 shi2 er2 bu2 shou4 ， yi4 you3 wu2 qi2 shi2 er2 gu4 qiu2 zhe3 ye3 。
- chang2 shi4 wei4 wu2 zi3 dao4 qing1 xian2 zhi1 zhi4 hu1 。
- shui3 zhi1 wei4 wu4 ， shen4 han2 er2 ji2 qing1 。
- yu4 wei4 jian1 bing1 ， de2 wen1 er2 shi4 ， bian4 li4 zhu1 sheng1 。
- yun2 zhi1 wei4 wu4 ， wu2 xin1 er2 chu1 xiu4 xue2 。
- feng1 xiu1 yu3 xi1 ， fan3 yi4 wu2 ji4 。
- wo3 guan1 gu3 ren2 ， yi3 shi4 wei4 ze2 。
- ruo4 fu1 wu1 ni2 zhuo2 shui3 ， yu3 wa1 tong2 sheng1 ， bu2 hun4 qi2 qing1 。
- zi4 cao1 jing3 jiu4 ， ri4 geng1 huang1 jiao3 ， wei4 chang2 bu4 xian2 。
- wei2 you3 dao4 zhe3 neng2 cang2 yu2 tian1 ， wu2 zi3 he2 chu4 yan1 。
- qing1 xian2 yue1 wo3 wu2 suo3 yong4 yu2 shi4 ， er2 cong2 suo3 hao3 。
- wei2 shui3 yun2 yu3 zhi1 wang4 lao3 ， he2 gan3 yi3 wei2 you3 dao4 。
- fu2 weng1 yue1 shi4 zhi4 shi2 cheng2 ， cao2 shang1 zi4 you1 ， fei1 jun1 qing1 liu2 。
- shang1 cai2 ji4 de2 bai2 gui1 ， ni3 guo2 yi3 xian2 wei4 te4 。
- sui1 ran2 tong2 yi2 da4 meng4 ， da2 zhe3 xian1 jue2 。
- fang1 zai4 yi3 die2 ， you1 le4 ji4 xiao4 ye3 。
- shi4 wu2 gong1 sun1 qiao2 kong3 zhong4 ni2 ， shui2 bian4 meng4 jue2 。
- yi4 yue1 ju3 shi4 hun4 zhuo2 ， wei2 wo3 du2 qing1 。
- wan4 fa3 ben3 xian2 ， er2 ren2 zi4 rao3 rao3 er3 。

## 注释

## 译文

## 赏析
