---
id: huang-ting-jian-song-zhu-kuang-zhong-yun-zai-song-cheng
title: 送朱贶中允宰宋城
titlePinyin: song4 zhu1 kuang4 zhong1 yun3 zai3 song4 cheng2
titleSlug: song-zhu-kuang-zhong-yun-zai-song-cheng
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邺王台边春一空，但有雪飞杨柳风。
- 我从南阳解归橐，重帘复幕坐学宫。
- 酒材苦责公酿薄，欲经醉乡无路通。
- 奈何当此意绪恶，僚友决去如飞鸿。
- 朱侯官居邺城下，不脱辔衔秣征马。
- 绿槐阴阴门对街，唯我知君少闲暇。
- 新从天上拜书回，去效割鸡宋之野。
- 宋城万家有和气，明府岂弟心倾写。
- 愧君乞言极忠厚，安得琼瑶赠盈把。
- 古来为县有盛名，不过垦田归桑柘。
- 欲苏浊水頳尾鱼，舞文吏胥无假借。
- 朝廷本意在治安，外论不然可惊唶。
- 岂如规摹跨三代，首听官师困鳏寡。
- 簿书期会可半功，区别枉直教刑中。
- 杜光作刑至载割，及民无辜受笞骂。
- 权衡此心坐堂奥，草木遂生虫蚁化。
- 朱侯明日君定行，行李触热时已夏。
- 我官雀鼠盗太仓，欲去犹须毕婚嫁。
- 几时可上君政成，即买扁舟极东下。

## 拼音
- ye4 wang2 tai2 bian1 chun1 yi4 kong1 ， dan4 you3 xue3 fei1 yang2 liu3 feng1 。
- wo3 cong2 nan2 yang2 jie3 gui1 tuo2 ， zhong4 lian2 fu4 mu4 zuo4 xue2 gong1 。
- jiu3 cai2 ku3 ze2 gong1 niang4 bao2 ， yu4 jing1 zui4 xiang1 wu2 lu4 tong1 。
- nai4 he2 dang1 ci3 yi4 xu4 e4 ， liao2 you3 jue2 qu4 ru2 fei1 hong2 。
- zhu1 hou2 guan1 ju1 ye4 cheng2 xia4 ， bu4 tuo1 pei4 xian2 mo4 zheng1 ma3 。
- lü4 huai2 yin1 yin1 men2 dui4 jie1 ， wei2 wo3 zhi1 jun1 shao3 xian2 xia2 。
- xin1 cong2 tian1 shang4 bai4 shu1 hui2 ， qu4 xiao4 ge1 ji1 song4 zhi1 ye3 。
- song4 cheng2 wan4 jia1 you3 he2 qi4 ， ming2 fu3 qi3 di4 xin1 qing1 xie3 。
- kui4 jun1 qi3 yan2 ji2 zhong1 hou4 ， an1 de2 qiong2 yao2 zeng4 ying2 ba3 。
- gu3 lai2 wei4 xian4 you3 sheng4 ming2 ， bu2 guo4 ken3 tian2 gui1 sang1 zhe4 。
- yu4 su1 zhuo2 shui3 cheng1 wei3 yu2 ， wu3 wen2 li4 xu1 wu2 jia3 jie4 。
- chao2 ting2 ben3 yi4 zai4 zhi4 an1 ， wai4 lun4 bu4 ran2 ke3 jing1 jie4 。
- qi3 ru2 gui1 mo2 kua4 san1 dai4 ， shou3 ting1 guan1 shi1 kun4 guan1 gua3 。
- bo2 shu1 qi1 hui4 ke3 ban4 gong1 ， qu1 bie2 wang3 zhi2 jiao4 xing2 zhong1 。
- du4 guang1 zuo4 xing2 zhi4 zai3 ge1 ， ji2 min2 wu2 gu1 shou4 chi1 ma4 。
- quan2 heng2 ci3 xin1 zuo4 tang2 ao4 ， cao3 mu4 sui4 sheng1 chong2 yi3 hua4 。
- zhu1 hou2 ming2 ri4 jun1 ding4 xing2 ， xing2 li0 chu4 re4 shi2 yi3 xia4 。
- wo3 guan1 que4 shu3 dao4 tai4 cang1 ， yu4 qu4 you2 xu1 bi4 hun1 jia4 。
- ji3 shi2 ke3 shang4 jun1 zheng4 cheng2 ， ji2 mai3 pian1 zhou1 ji2 dong1 xia4 。

## 注释

## 译文

## 赏析
