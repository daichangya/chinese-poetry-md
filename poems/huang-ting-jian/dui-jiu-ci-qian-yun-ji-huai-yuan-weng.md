---
id: huang-ting-jian-dui-jiu-ci-qian-yun-ji-huai-yuan-weng
title: 对酒次前韵寄怀元翁
titlePinyin: dui4 jiu3 ci4 qian2 yun4 ji4 huai2 yuan2 weng1
titleSlug: dui-jiu-ci-qian-yun-ji-huai-yuan-weng
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 花光渐寒食，木燧催国火。
- 沽酒鸟劝人，怀贤吾忘我。
- 事往堕甑休，心知求田可。
- 可人不在眼，樽俎思促坐。
- 有生常倥偬，无暇天所课。
- 不解闻健饮，俄成一蓬颗。
- 泥钧埏万物，寒暑勤五佐。
- 岂其怀爱憎，私使我穷饿。
- 醉招魂不来，浪下巫阳些。
- 梦成少年嬉，走马章台左。

## 拼音
- hua1 guang1 jian4 han2 shi2 ， mu4 sui4 cui1 guo2 huo3 。
- gu1 jiu3 niao3 quan4 ren2 ， huai2 xian2 wu2 wang4 wo3 。
- shi4 wang3 duo4 zeng4 xiu1 ， xin1 zhi1 qiu2 tian2 ke3 。
- ke3 ren2 bu2 zai4 yan3 ， zun1 zu3 si1 cu4 zuo4 。
- you3 sheng1 chang2 kong3 zong3 ， wu2 xia2 tian1 suo3 ke4 。
- bu4 jie3 wen2 jian4 yin3 ， e2 cheng2 yi4 peng2 ke1 。
- ni2 jun1 shan1 wan4 wu4 ， han2 shu3 qin2 wu3 zuo3 。
- qi3 qi2 huai2 ai4 zeng1 ， si1 shi3 wo3 qiong2 e4 。
- zui4 zhao1 hun2 bu4 lai2 ， lang4 xia4 wu1 yang2 xie1 。
- meng4 cheng2 shao4 nian2 xi1 ， zou3 ma3 zhang1 tai2 zuo3 。

## 注释

## 译文

## 赏析
