---
id: huang-ting-jian-song-he-jun-yong-shang-gan-shi
title: 送何君庸上赣石
titlePinyin: song4 he2 jun1 yong1 shang4 gan4 shi2
titleSlug: song-he-jun-yong-shang-gan-shi
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 腊梅开尽欲凋年，痛饮千江壁底眠。
- 江寒山瘦思亲友，归守平生二顷田。
- 西昌万户深篁竹，楚国无人知白玉。
- 欲附弦歌慰寂寥，弦断枯桐谁识曲。
- 樽前顾曲客姓周，学问东山继先流。
- 梅花恼人已落尽，真成何逊醉扬州。
- 我今颔底髭半白，背世□□学春秋。
- 此书百年锁蛛网，亦谓岁晚逢何休。
- 荀侯画谋取垂棘，之奇贪贤无处适。
- 大庾岭头烟雨中，万峰插天如剑直。
- 苦怀行李冰绕须，野店酒旗可试沽。
- 只今人才不易得，傥逢涤器试相如。

## 拼音
- la4 mei2 kai1 jin4 yu4 diao1 nian2 ， tong4 yin3 qian1 jiang1 bi4 di3 mian2 。
- jiang1 han2 shan1 shou4 si1 qin1 you3 ， gui1 shou3 ping2 sheng1 er4 qing3 tian2 。
- xi1 chang1 wan4 hu4 shen1 huang2 zhu2 ， chu3 guo2 wu2 ren2 zhi1 bai2 yu4 。
- yu4 fu4 xian2 ge1 wei4 ji4 liao2 ， xian2 duan4 ku1 tong2 shui2 shi2 qu3 。
- zun1 qian2 gu4 qu3 ke4 xing4 zhou1 ， xue2 wen4 dong1 shan1 ji4 xian1 liu2 。
- mei2 hua1 nao3 ren2 yi3 luo4 jin4 ， zhen1 cheng2 he2 xun4 zui4 yang2 zhou1 。
- wo3 jin1 han4 di3 zi1 ban4 bai2 ， bei4 shi4 □ □ xue2 chun1 qiu1 。
- ci3 shu1 bai3 nian2 suo3 zhu1 wang3 ， yi4 wei4 sui4 wan3 feng2 he2 xiu1 。
- xun2 hou2 hua4 mou2 qu3 chui2 ji2 ， zhi1 qi2 tan1 xian2 wu2 chu4 shi4 。
- da4 yu3 ling3 tou2 yan1 yu3 zhong1 ， wan4 feng1 cha1 tian1 ru2 jian4 zhi2 。
- ku3 huai2 xing2 li0 bing1 rao4 xu1 ， ye3 dian4 jiu3 qi2 ke3 shi4 gu1 。
- zhi1 jin1 ren2 cai2 bu2 yi4 de2 ， tang3 feng2 di2 qi4 shi4 xiang1 ru2 。

## 注释

## 译文

## 赏析
