---
id: huang-ting-jian-ci-yun-feng-song-gong-ding
title: 次韵奉送公定
titlePinyin: ci4 yun4 feng4 song4 gong1 ding4
titleSlug: ci-yun-feng-song-gong-ding
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年君渡河，枣下实离离。
- 今年君渡河，剥枣咏豳诗。
- 直缘恩义重，不惮鞍马疲。
- 诗书半行李，道路费岁时。
- 亲交叹存亡，学问访阙遗。
- 我多后时悔，君亦见事迟。
- 即此有真意，定非儿女知。
- 虚名无用处，北斗与南箕。
- 燕赵游侠子，长安轻薄儿。
- 狂掉三寸舌，躐登九级墀。
- 覆手云雨翻，立谈光阴移。
- 歃血盟父子，指天出肝脾。
- 从来国器重，见谓骨相奇。
- 筑岩发梦寐，猎渭非熊螭。
- 百工改绳墨，一世擅文词。
- 全人脰肩肩，瓮盎妩且宜。
- 大槐阴黄庭，女萝绵络之。
- 昭阳两兄弟，还自妬蛾眉。
- 工颦又宜笑，百辈来茹咨。
- 班姬轻鸿毛，更合众口吹。
- 引绳痛排拫，蒙蔽枉成帷。
- 惟恐出己上，杀之如弈棋。
- 尘埃百年琴，绝弦为钟期。
- 落落虎豹文，义难管中窥。
- 至今扬子云，不与俗谐嬉。
- 岁晚草玄经，覃思写天维。
- 脱身天禄阁，危于剑头炊。
- 卧闻策董贤，闭门甘忍饥。
- 五侯盛宾客，驺辔交横驰。
- 时通问字人，得酒未曾辞。
- 近者君家翁，天与脱馽鞿。
- 已为冥冥鸿，矰缴尚安施。
- 养兰寻僧圃，爱竹到水湄。
- 北阙免朝请，西都分保厘。
- 文章九鼎重，富贵一黍累。
- 赵良请灌园，但为商君嗤。
- 弃甲尚文过，兕多牛有皮。
- 出仕书掣肘，归来菊荒篱。
- 不为五斗折，自无三径资。
- 胜箭洗蹀血，归鞍悬月支。
- 斯人万户侯，造物付𬬻锤。
- 我观史臣篇，疏略记糟醨。
- 譬如官池蛙，谁能问公私。
- 君怀明月珠，簸弄沧海涯。
- 深房佩芳兰，固是王所姬。
- 南贡尚包橘，汉滨莫大随。
- 每来促谈麈，风生庭竹枝。
- 肮脏得家法，伊优不能为。
- 但听呼摴蒱，便足解人颐。
- 功成在漏刻，颖利处囊锥。
- 失势落坑穽，寒窀如愁鸱。
- 得马折足祸，亡羊多歧悲。
- 屡敌因心计，伏兵几面欺。
- 长戈仰关来，吐款受羁縻。
- 万事只如此，毕竟谁成亏。
- 爱君方寸间，醇朴乃器师。
- 安得摆俗缠，东冈竝鉏犁。
- 由来在阴鹤，不必振羽仪。
- 送行倾车盖，载酒满鸱夷。
- 天高木叶下，潦退河流卑。
- 屯云搴六幕，新月吐半规。
- 人生会面难，取醉听狂痴。
- 语穽发欺笑，诗锋犯嘲讥。
- 悬知履霜来，少别为不怡。
- 天津媚河汉，阙角挂秋霓。
- 中有鬼与神，赤舌弄阴机。
- 夜光但十袭，出怀即瑕疵。
- 去去善逆旅，冻醪约重持。
- 山药倒藤架，红梨带寒曦。
- 坐须骑奴还，淹留岁恐期。
- 无为出门念，牵衣婴孺啼。
- 短韵愿成诵，时时寄相思。

## 拼音
- qu4 nian2 jun1 du4 he2 ， zao3 xia4 shi2 li2 li2 。
- jin1 nian2 jun1 du4 he2 ， bao1 zao3 yong3 bin1 shi1 。
- zhi2 yuan2 en1 yi4 zhong4 ， bu2 dan4 an1 ma3 pi2 。
- shi1 shu1 ban4 xing2 li0 ， dao4 lu4 fei4 sui4 shi2 。
- qin1 jiao1 tan4 cun2 wang2 ， xue2 wen4 fang3 que1 yi2 。
- wo3 duo1 hou4 shi2 hui3 ， jun1 yi4 jian4 shi4 chi2 。
- ji2 ci3 you3 zhen1 yi4 ， ding4 fei1 er2 nü3 zhi1 。
- xu1 ming2 wu2 yong4 chu0 ， bei3 dou4 yu3 nan2 ji1 。
- yan1 zhao4 you2 xia2 zi3 ， chang2 an1 qing1 bo2 er2 。
- kuang2 diao4 san1 cun4 she2 ， lie4 deng1 jiu3 ji2 chi2 。
- fu4 shou3 yun2 yu3 fan1 ， li4 tan2 guang1 yin1 yi2 。
- sha4 xue4 meng2 fu4 zi3 ， zhi3 tian1 chu1 gan1 pi2 。
- cong2 lai2 guo2 qi4 zhong4 ， jian4 wei4 gu3 xiang1 qi2 。
- zhu4 yan2 fa1 meng4 mei4 ， lie4 wei4 fei1 xiong2 chi1 。
- bai3 gong1 gai3 sheng2 mo4 ， yi2 shi4 shan4 wen2 ci2 。
- quan2 ren2 dou4 jian1 jian1 ， weng4 ang4 wu3 qie3 yi2 。
- da4 huai2 yin1 huang2 ting2 ， nü3 luo2 mian2 luo4 zhi1 。
- zhao1 yang2 liang3 xiong1 di4 ， hai2 zi4 du4 e2 mei2 。
- gong1 pin2 you4 yi2 xiao4 ， bai3 bei4 lai2 ru2 zi1 。
- ban1 ji1 qing1 hong2 mao2 ， geng4 he2 zhong4 kou3 chui1 。
- yin3 sheng2 tong4 pai2 hen2 ， meng2 bi4 wang3 cheng2 wei2 。
- wei2 kong3 chu1 ji3 shang4 ， sha1 zhi1 ru2 yi4 qi2 。
- chen2 ai1 bai3 nian2 qin2 ， jue2 xian2 wei4 zhong1 qi1 。
- luo4 luo4 hu3 bao4 wen2 ， yi4 nan2 guan3 zhong1 kui1 。
- zhi4 jin1 yang2 zi3 yun2 ， bu4 yu3 su2 xie2 xi1 。
- sui4 wan3 cao3 xuan2 jing1 ， qin2 si1 xie3 tian1 wei2 。
- tuo1 shen1 tian1 lu4 ge2 ， wei1 yu2 jian4 tou2 chui1 。
- wo4 wen2 ce4 dong3 xian2 ， bi4 men2 gan1 ren3 ji1 。
- wu3 hou2 sheng4 bin1 ke4 ， zou1 pei4 jiao1 heng2 chi2 。
- shi2 tong1 wen4 zi4 ren2 ， de2 jiu3 wei4 ceng2 ci2 。
- jin4 zhe3 jun1 jia1 weng1 ， tian1 yu3 tuo1 zhi2 ji1 。
- yi3 wei4 ming2 ming2 hong2 ， zeng1 jiao3 shang4 an1 shi1 。
- yang3 lan2 xun2 seng1 pu3 ， ai4 zhu2 dao4 shui3 mei2 。
- bei3 que1 mian3 chao2 qing3 ， xi1 dou1 fen1 bao3 li2 。
- wen2 zhang1 jiu3 ding3 zhong4 ， fu4 gui4 yi4 shu3 lei4 。
- zhao4 liang2 qing3 guan4 yuan2 ， dan4 wei4 shang1 jun1 chi1 。
- qi4 jia3 shang4 wen2 guo4 ， si4 duo1 niu2 you3 pi2 。
- chu1 shi4 shu1 che4 zhou3 ， gui1 lai2 ju2 huang1 li2 。
- bu2 wei4 wu3 dou3 zhe2 ， zi4 wu2 san1 jing4 zi1 。
- sheng4 jian4 xi3 die2 xue4 ， gui1 an1 xuan2 yue4 zhi1 。
- si1 ren2 wan4 hu4 hou2 ， zao4 wu4 fu4 lu2 chui2 。
- wo3 guan1 shi3 chen2 pian1 ， shu1 lüe4 ji4 zao1 li2 。
- pi4 ru2 guan1 chi2 wa1 ， shui2 neng2 wen4 gong1 si1 。
- jun1 huai2 ming2 yue4 zhu1 ， bo4 nong4 cang1 hai3 ya2 。
- shen1 fang2 pei4 fang1 lan2 ， gu4 shi4 wang2 suo3 ji1 。
- nan2 gong4 shang4 bao1 ju2 ， han4 bin1 mo4 da4 sui2 。
- mei3 lai2 cu4 tan2 zhu3 ， feng1 sheng1 ting2 zhu2 zhi1 。
- ang1 zang1 de2 jia1 fa3 ， yi1 you1 bu4 neng2 wei4 。
- dan4 ting1 hu1 chu1 pu2 ， bian4 zu2 jie3 ren2 yi2 。
- gong1 cheng2 zai4 lou4 ke4 ， ying3 li4 chu4 nang2 zhui1 。
- shi1 shi4 luo4 keng1 jing3 ， han2 zhun1 ru2 chou2 chi1 。
- de2 ma3 she2 zu2 huo4 ， wang2 yang2 duo1 qi2 bei1 。
- lü3 di2 yin1 xin1 ji4 ， fu2 bing1 ji3 mian4 qi1 。
- chang2 ge1 yang3 guan1 lai2 ， tu3 kuan3 shou4 ji1 mi2 。
- wan4 shi4 zhi1 ru2 ci3 ， bi4 jing4 shui2 cheng2 kui1 。
- ai4 jun1 fang1 cun4 jian1 ， chun2 pu3 nai3 qi4 shi1 。
- an1 de2 bai3 su2 chan2 ， dong1 gang1 bing4 chu2 li2 。
- you2 lai2 zai4 yin1 he4 ， bu2 bi4 zhen4 yu3 yi2 。
- song4 xing2 qing1 che1 gai4 ， zai3 jiu3 man3 chi1 yi2 。
- tian1 gao1 mu4 ye4 xia4 ， liao2 tui4 he2 liu2 bei1 。
- tun2 yun2 qian1 liu4 mu4 ， xin1 yue4 tu3 ban4 gui1 。
- ren2 sheng1 hui4 mian4 nan2 ， qu3 zui4 ting1 kuang2 chi1 。
- yu3 jing3 fa1 qi1 xiao4 ， shi1 feng1 fan4 chao2 ji1 。
- xuan2 zhi1 lü3 shuang1 lai2 ， shao3 bie2 wei4 bu4 yi2 。
- tian1 jin1 mei4 he2 han4 ， que1 jiao3 gua4 qiu1 ni2 。
- zhong1 you3 gui3 yu3 shen2 ， chi4 she2 nong4 yin1 ji1 。
- ye4 guang1 dan4 shi2 xi2 ， chu1 huai2 ji2 xia2 ci1 。
- qu4 qu4 shan4 ni4 lü3 ， dong4 lao2 yue1 zhong4 chi2 。
- shan1 yao4 dao3 teng2 jia4 ， hong2 li2 dai4 han2 xi1 。
- zuo4 xu1 qi2 nu2 hai2 ， yan1 liu2 sui4 kong3 qi1 。
- wu2 wei2 chu1 men2 nian4 ， qian1 yi1 ying1 ru2 ti2 。
- duan3 yun4 yuan4 cheng2 song4 ， shi2 shi2 ji4 xiang1 si1 。

## 注释

## 译文

## 赏析
