---
id: huang-ting-jian-ci-yun-da-xing-dun-fu
title: 次韵答邢惇夫
titlePinyin: ci4 yun4 da2 xing2 dun1 fu1
titleSlug: ci-yun-da-xing-dun-fu
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 为山不能山，过在一篑止。
- 渥洼骐𬴊儿，堕地志千里。
- 岷江初滥觞，入楚乃无底。
- 将升圣人堂，道固有廉陛。
- 邢子好少年，如世有源水。
- 方求无津涯，不作蛙井喜。
- 儿中兀老苍，趣造甚奇异。
- 过阅王公门，袖中有漫刺。
- 别来阻河山，望远每障袂。
- 斯文向千载，有志常寡遂。
- 后生文楚楚，照影若孔翠。
- 不应太玄草，睎价咸阳市。
- 雨作枕箪秋，官闲省中睡。
- 梦不到汉东，茗椀乃为祟。
- 闻君肺渴减，颇复佳食寐。
- 读书得新功，来雁寄一字。

## 拼音
- wei4 shan1 bu4 neng2 shan1 ， guo4 zai4 yi2 kui4 zhi3 。
- wo4 wa1 qi2 lin2 er2 ， duo4 di4 zhi4 qian1 li3 。
- min2 jiang1 chu1 lan4 shang1 ， ru4 chu3 nai3 wu2 di3 。
- jiang1 sheng1 sheng4 ren2 tang2 ， dao4 gu4 you3 lian2 bi4 。
- xing2 zi3 hao3 shao4 nian2 ， ru2 shi4 you3 yuan2 shui3 。
- fang1 qiu2 wu2 jin1 ya2 ， bu2 zuo4 wa1 jing3 xi3 。
- er2 zhong1 wu4 lao3 cang1 ， qu4 zao4 shen4 qi2 yi4 。
- guo4 yue4 wang2 gong1 men2 ， xiu4 zhong1 you3 man4 ci4 。
- bie2 lai2 zu3 he2 shan1 ， wang4 yuan3 mei3 zhang4 mei4 。
- si1 wen2 xiang4 qian1 zai3 ， you3 zhi4 chang2 gua3 sui4 。
- hou4 sheng1 wen2 chu3 chu3 ， zhao4 ying3 ruo4 kong3 cui4 。
- bu2 ying4 tai4 xuan2 cao3 ， xi1 jia4 xian2 yang2 shi4 。
- yu3 zuo4 zhen3 dan1 qiu1 ， guan1 xian2 sheng3 zhong1 shui4 。
- meng4 bu2 dao4 han4 dong1 ， ming2 wan3 nai3 wei4 sui4 。
- wen2 jun1 fei4 ke3 jian3 ， po1 fu4 jia1 shi2 mei4 。
- du2 shu1 de2 xin1 gong1 ， lai2 yan4 ji4 yi2 zi4 。

## 注释

## 译文

## 赏析
