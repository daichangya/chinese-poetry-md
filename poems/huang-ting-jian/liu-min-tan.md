---
id: huang-ting-jian-liu-min-tan
title: 流民叹
titlePinyin: liu2 min2 tan4
titleSlug: liu-min-tan
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朔方频年无好雨，五种不入虚春秋。
- 迩来后土中夜震，有似巨鼇复戴三山游。
- 倾墙摧栋压老弱，冤声未定随洪流。
- 地文划劙水觱沸，十户八九生鱼头。
- 稍闻澶渊渡河日数万，河北不知虚几州。
- 累累襁负襄叶间，问舍无所耕无牛。
- 初来犹自得旷土，嗟尔后至将何怙。
- 刺史守令真分忧，明诏哀痛如父母。
- 庙堂已用伊吕徒，何时眼前见安堵。
- 疏远之谋未易陈，市上三言或成虎。
- 祸灾流行固无时，尧汤水旱人不知。
- 桓侯之疾初无证，扁鹊入秦始治病。
- 投胶盈掬俟河清，一箪岂能续民命。
- 虽然犹愿及此春，略讲周公十二政。
- 风生群口方出奇，老生常谈幸听之。

## 拼音
- shuo4 fang1 pin2 nian2 wu2 hao3 yu3 ， wu3 zhong3 bu2 ru4 xu1 chun1 qiu1 。
- er3 lai2 hou4 tu3 zhong1 ye4 zhen4 ， you3 si4 ju4 ao2 fu4 dai4 san1 shan1 you2 。
- qing1 qiang2 cui1 dong4 ya1 lao3 ruo4 ， yuan1 sheng1 wei4 ding4 sui2 hong2 liu2 。
- di4 wen2 hua4 li2 shui3 bi4 fei4 ， shi2 hu4 ba1 jiu3 sheng1 yu2 tou2 。
- shao1 wen2 chan2 yuan1 du4 he2 ri4 shu4 wan4 ， he2 bei3 bu4 zhi1 xu1 ji3 zhou1 。
- lei4 lei4 qiang3 fu4 xiang1 ye4 jian1 ， wen4 she4 wu2 suo3 geng1 wu2 niu2 。
- chu1 lai2 you2 zi4 de2 kuang4 tu3 ， jie1 er3 hou4 zhi4 jiang1 he2 hu4 。
- ci4 shi3 shou3 ling4 zhen1 fen1 you1 ， ming2 zhao4 ai1 tong4 ru2 fu4 mu3 。
- miao4 tang2 yi3 yong4 yi1 lü3 tu2 ， he2 shi2 yan3 qian2 jian4 an1 du3 。
- shu1 yuan3 zhi1 mou2 wei4 yi4 chen2 ， shi4 shang4 san1 yan2 huo4 cheng2 hu3 。
- huo4 zai1 liu2 xing2 gu4 wu2 shi2 ， yao2 tang1 shui3 han4 ren2 bu4 zhi1 。
- huan2 hou2 zhi1 ji2 chu1 wu2 zheng4 ， bian3 que4 ru4 qin2 shi3 zhi4 bing4 。
- tou2 jiao1 ying2 ju1 si4 he2 qing1 ， yi4 dan1 qi3 neng2 xu4 min2 ming4 。
- sui1 ran2 you2 yuan4 ji2 ci3 chun1 ， lüe4 jiang3 zhou1 gong1 shi2 er4 zheng4 。
- feng1 sheng1 qun2 kou3 fang1 chu1 qi2 ， lao3 sheng1 chang2 tan2 xing4 ting1 zhi1 。

## 注释

## 译文

## 赏析
