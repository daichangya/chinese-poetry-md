---
id: huang-ting-jian-ci-yun-ceng-zi-kai-she-ren-you-jie-tian-zai-he-hua-gui
title: 次韵曾子开舍人游藉田载荷花归
titlePinyin: ci4 yun4 ceng2 zi3 kai1 she4 ren2 you2 jie4 tian2 zai4 he4 hua1 gui1
titleSlug: ci-yun-ceng-zi-kai-she-ren-you-jie-tian-zai-he-hua-gui
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维王调玉烛，时夏雨我田。
- 壁挂苍龙骨，溜渠故溅溅。
- 三推劝根本，百谷收皂坚。
- 官司极斋明，崇丘见升烟。
- 系马西门柳，忆听去夏蝉。
- 剥芡珠走盘，钓鱼柳贯鲜。
- 扫堂延枕簟，公子气翩翩。
- 自尔欲继往，阻心如壅泉。
- 紫微乐暇日，披襟咏风涟。
- 红妆倚荷盖，水镜写明蠲。
- 美物亦有实，剪房助加笾。
- 珠宫紫贝阙，足此水府仙。
- 鬰鬰冠盖宅，追奔易雕年。
- 能从物外赏，真是区中贤。
- 仍闻载后乘，笼烛照婵娟。

## 拼音
- wei2 wang2 tiao2 yu4 zhu2 ， shi2 xia4 yu3 wo3 tian2 。
- bi4 gua4 cang1 long2 gu3 ， liu1 qu2 gu4 jian4 jian4 。
- san1 tui1 quan4 gen1 ben3 ， bai3 gu3 shou1 zao4 jian1 。
- guan1 si1 ji2 zhai1 ming2 ， chong2 qiu1 jian4 sheng1 yan1 。
- xi4 ma3 xi1 men2 liu3 ， yi4 ting1 qu4 xia4 chan2 。
- bao1 qian4 zhu1 zou3 pan2 ， diao4 yu2 liu3 guan4 xian1 。
- sao3 tang2 yan2 zhen3 dian4 ， gong1 zi3 qi4 pian1 pian1 。
- zi4 er3 yu4 ji4 wang3 ， zu3 xin1 ru2 yong1 quan2 。
- zi3 wei1 le4 xia2 ri4 ， pi1 jin1 yong3 feng1 lian2 。
- hong2 zhuang1 yi3 he2 gai4 ， shui3 jing4 xie3 ming2 juan1 。
- mei3 wu4 yi4 you3 shi2 ， jian3 fang2 zhu4 jia1 bian1 。
- zhu1 gong1 zi3 bei4 que1 ， zu2 ci3 shui3 fu3 xian1 。
- yu4 yu4 guan1 gai4 zhai2 ， zhui1 ben1 yi4 diao1 nian2 。
- neng2 cong2 wu4 wai4 shang3 ， zhen1 shi4 qu1 zhong1 xian2 。
- reng2 wen2 zai3 hou4 cheng2 ， long2 zhu2 zhao4 chan2 juan1 。

## 注释

## 译文

## 赏析
