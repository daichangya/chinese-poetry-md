---
id: huang-ting-jian-bie-jiang-ying-shu
title: 别蒋颖叔
titlePinyin: bie2 jiang3 ying3 shu1
titleSlug: bie-jiang-ying-shu
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金城千里要人豪，理君乱丝须孟劳。
- 文星合在天东壁，清都紫微醉云璈。
- 荆溪居士傲轩冕，胸吞云梦如秋毫。
- 三品衣鱼人仰首，不见全牛可下刀。
- 秦川渭水森长戟，方壶蓬莱冠巨鼇。
- 万钉宝带雕狨席，献纳论思近赭袍。
- 连营貔虎湛如水，开尽西河拥节旄。
- 何时出入诸公间，淮湖阅船今二毛。
- 凿渠决策与天合，支祈窘束缩怒涛。
- 衣食京师看上计，陛下文武收英髦。
- 春风淮月动清鉴，白拂羽扇随轻舠。
- 下榻见贤倾礼数，后车载士回风骚。
- 斲鼻于郢，观鱼于濠。
- 小夫阅人盖多矣，几成季咸三见逃。

## 拼音
- jin1 cheng2 qian1 li3 yao4 ren2 hao2 ， li3 jun1 luan4 si1 xu1 meng4 lao2 。
- wen2 xing1 he2 zai4 tian1 dong1 bi4 ， qing1 dou1 zi3 wei1 zui4 yun2 ao2 。
- jing1 xi1 ju1 shi4 ao4 xuan1 mian3 ， xiong1 tun1 yun2 meng4 ru2 qiu1 hao2 。
- san1 pin3 yi1 yu2 ren2 yang3 shou3 ， bu2 jian4 quan2 niu2 ke3 xia4 dao1 。
- qin2 chuan1 wei4 shui3 sen1 chang2 ji3 ， fang1 hu2 peng2 lai2 guan1 ju4 ao2 。
- wan4 ding1 bao3 dai4 diao1 rong2 xi2 ， xian4 na4 lun4 si1 jin4 zhe3 pao2 。
- lian2 ying2 pi2 hu3 zhan4 ru2 shui3 ， kai1 jin4 xi1 he2 yong1 jie2 mao2 。
- he2 shi2 chu1 ru4 zhu1 gong1 jian1 ， huai2 hu2 yue4 chuan2 jin1 er4 mao2 。
- zao2 qu2 jue2 ce4 yu3 tian1 he2 ， zhi1 qi2 jiong3 shu4 suo1 nu4 tao1 。
- yi1 shi2 jing1 shi1 kan4 shang4 ji4 ， bi4 xia4 wen2 wu3 shou1 ying1 mao2 。
- chun1 feng1 huai2 yue4 dong4 qing1 jian4 ， bai2 fu2 yu3 shan4 sui2 qing1 dao1 。
- xia4 ta4 jian4 xian2 qing1 li3 shu4 ， hou4 che1 zai4 shi4 hui2 feng1 sao1 。
- zhuo2 bi2 yu2 ying3 ， guan1 yu2 yu2 hao2 。
- xiao3 fu1 yue4 ren2 gai4 duo1 yi3 ， ji3 cheng2 ji4 xian2 san1 jian4 tao2 。

## 注释

## 译文

## 赏析
