---
id: huang-ting-jian-da-wang-dao-ji-si-cheng-guan-xu-dao-ning-shan-shui-tu
title: 答王道济寺丞观许道宁山水图
titlePinyin: da2 wang2 dao4 ji4 si4 cheng2 guan1 xu3 dao4 ning2 shan1 shui3 tu2
titleSlug: da-wang-dao-ji-si-cheng-guan-xu-dao-ning-shan-shui-tu
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 往逢醉许在长安，蛮溪大砚磨松烟。
- 忽呼绢素翻砚水，久不下笔或经年。
- 一日踏门撼门钮，巾帽欹斜犹索酒。
- 举杯意气欲翻盆，倒卧虚樽将八九。
- 醉拈枯笔尝墨色，势若山崩不停手。
- 数尺江山万里遥，满堂风物冷萧萧。
- 山僧归寺童子后，渔伯欲渡行人招。
- 先君笑指溪上宅，鸬鹚白鹭如相识。
- 许生再拜谢不能，迺是天机非笔力。
- 自陈精力初未衰，八幅生绢作四时。
- 蚤师李成最得意，什袭自藏人已知。
- 贵人取去弃墙角，流落几姓知今谁。
- 大梁画肆阅水墨，四图宛然当物色。
- 自言早过许史门，常卖一声偶然得。
- 雨雪涔涔满寺庭，四图泠落让丹青。
- 往来睥睨谁比数，十万酬之观者惊。
- 客还次第阅春夏，坐见岁序寒峥嵘。
- 王丞来观叹唧唧，亦如我昔初见日。
- 新诗雌黄多得实，信知君家有摩诘。
- 我持此图二十年，眼见绿发皆华颠。
- 许生缩手入黄泉，众史弄笔摩青天。
- 君家枯松出老翟，颇似破屏有骨骼。
- 一时所弃愿爱惜，不诬方将有人识。

## 拼音
- wang3 feng2 zui4 xu3 zai4 chang2 an1 ， man2 xi1 da4 yan4 mo2 song1 yan1 。
- hu1 hu1 juan4 su4 fan1 yan4 shui3 ， jiu3 bu2 xia4 bi3 huo4 jing1 nian2 。
- yi2 ri4 ta4 men2 han4 men2 niu3 ， jin1 mao4 qi1 xie2 you2 suo3 jiu3 。
- ju3 bei1 yi4 qi4 yu4 fan1 pen2 ， dao3 wo4 xu1 zun1 jiang1 ba1 jiu3 。
- zui4 nian1 ku1 bi3 chang2 mo4 se4 ， shi4 ruo4 shan1 beng1 bu4 ting2 shou3 。
- shu4 chi3 jiang1 shan1 wan4 li3 yao2 ， man3 tang2 feng1 wu4 leng3 xiao1 xiao1 。
- shan1 seng1 gui1 si4 tong2 zi3 hou4 ， yu2 bo2 yu4 du4 xing2 ren2 zhao1 。
- xian1 jun1 xiao4 zhi3 xi1 shang4 zhai2 ， lu2 ci2 bai2 lu4 ru2 xiang1 shi2 。
- xu3 sheng1 zai4 bai4 xie4 bu4 neng2 ， nai3 shi4 tian1 ji1 fei1 bi3 li4 。
- zi4 chen2 jing1 li4 chu1 wei4 shuai1 ， ba1 fu2 sheng1 juan4 zuo4 si4 shi2 。
- zao3 shi1 li3 cheng2 zui4 de2 yi4 ， shen2 xi2 zi4 cang2 ren2 yi3 zhi1 。
- gui4 ren2 qu3 qu4 qi4 qiang2 jiao3 ， liu2 luo4 ji3 xing4 zhi1 jin1 shui2 。
- da4 liang2 hua4 si4 yue4 shui3 mo4 ， si4 tu2 wan3 ran2 dang1 wu4 se4 。
- zi4 yan2 zao3 guo4 xu3 shi3 men2 ， chang2 mai4 yi4 sheng1 ou3 ran2 de2 。
- yu3 xue3 cen2 cen2 man3 si4 ting2 ， si4 tu2 ling2 luo4 rang4 dan1 qing1 。
- wang3 lai2 pi4 ni4 shui2 bi3 shu4 ， shi2 wan4 chou2 zhi1 guan1 zhe3 jing1 。
- ke4 hai2 ci4 di4 yue4 chun1 xia4 ， zuo4 jian4 sui4 xu4 han2 zheng1 rong2 。
- wang2 cheng2 lai2 guan1 tan4 ji1 ji1 ， yi4 ru2 wo3 xi1 chu1 jian4 ri4 。
- xin1 shi1 ci2 huang2 duo1 de2 shi2 ， xin4 zhi1 jun1 jia1 you3 mo2 jie2 。
- wo3 chi2 ci3 tu2 er4 shi2 nian2 ， yan3 jian4 lü4 fa1 jie1 hua2 dian1 。
- xu3 sheng1 suo1 shou3 ru4 huang2 quan2 ， zhong4 shi3 nong4 bi3 mo2 qing1 tian1 。
- jun1 jia1 ku1 song1 chu1 lao3 zhai2 ， po1 si4 po4 ping2 you3 gu3 ge2 。
- yi4 shi2 suo3 qi4 yuan4 ai4 xi1 ， bu4 wu1 fang1 jiang1 you3 ren2 shi2 。

## 注释

## 译文

## 赏析
