---
id: huang-ting-jian-he-xie-gong-ding-zheng-nan-yao
title: 和谢公定征南谣
titlePinyin: he2 xie4 gong1 ding4 zheng1 nan2 yao2
titleSlug: he-xie-gong-ding-zheng-nan-yao
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 传闻交州初陆梁，东连五溪西氐羌。
- 军行不断蛮标盾，谋主皆收汉畔亡。
- 合浦谯门腥血沸，晋兴城下白骨荒。
- 谋臣异时坐致寇，守臣今日愧苞桑。
- 已遣戈船下漓水，更分楼船浮豫章。
- 颇闻师出三鸦路，尽是中屯六郡良。
- 汉南食麦如食玉，湖南驱人如驱羊。
- 营平请谷三百万，祁连引兵九千里。
- 少府私钱不可知，大农计岁今余几。
- 土兵番马貔虎同，蝮蛇毒草篁竹中。
- 未论刍粟捐金费，直愁瘴疠连营空。
- 我思荆州李太守，欲募蛮夷令自攻。
- 至今民歌尹杀我，州郡择人诚见功。
- 张乔祝良不难得，谁借前筯开天聪。
- 诏书哀痛言语切，为民一洗横尸血。
- 摧锋陷坚赏万户，堑山堙谷穷三穴。
- 南平旧时颇臣顺，欲献封疆请旄节。
- 庙谟犹计病中原，岂知一朝更屠灭。
- 天道从来不争胜，功臣好为可喜说。
- 交州鸡肋安足贪，汉开九郡劳臣监。
- 吕嘉不肯佩银印，征侧持戈敌百男。
- 君不见往年濒海未郡县，赵佗闭关罢朝献。
- 老翁窃帝聊自娱，白头抱孙思事汉。
- 孝文亲遗劳苦书，稽首请去黄屋车。
- 得一亡十终不忍，太宗之仁千古无。

## 拼音
- chuan2 wen2 jiao1 zhou1 chu1 lu4 liang2 ， dong1 lian2 wu3 xi1 xi1 di1 qiang1 。
- jun1 xing2 bu2 duan4 man2 biao1 dun4 ， mou2 zhu3 jie1 shou1 han4 pan4 wang2 。
- he2 pu3 qiao2 men2 xing1 xue4 fei4 ， jin4 xing1 cheng2 xia4 bai2 gu3 huang1 。
- mou2 chen2 yi4 shi2 zuo4 zhi4 kou4 ， shou3 chen2 jin1 ri4 kui4 bao1 sang1 。
- yi3 qian3 ge1 chuan2 xia4 li2 shui3 ， geng4 fen1 lou2 chuan2 fu2 yu4 zhang1 。
- po1 wen2 shi1 chu1 san1 ya1 lu4 ， jin4 shi4 zhong1 tun2 liu4 jun4 liang2 。
- han4 nan2 shi2 mai4 ru2 shi2 yu4 ， hu2 nan2 qu1 ren2 ru2 qu1 yang2 。
- ying2 ping2 qing3 gu3 san1 bai3 wan4 ， qi2 lian2 yin3 bing1 jiu3 qian1 li3 。
- shao4 fu3 si1 qian2 bu4 ke3 zhi1 ， da4 nong2 ji4 sui4 jin1 yu2 ji3 。
- tu3 bing1 fan1 ma3 pi2 hu3 tong2 ， fu4 she2 du2 cao3 huang2 zhu2 zhong1 。
- wei4 lun4 chu2 su4 juan1 jin1 fei4 ， zhi2 chou2 zhang4 li4 lian2 ying2 kong1 。
- wo3 si1 jing1 zhou1 li3 tai4 shou3 ， yu4 mu4 man2 yi2 ling4 zi4 gong1 。
- zhi4 jin1 min2 ge1 yin3 sha1 wo3 ， zhou1 jun4 ze2 ren2 cheng2 jian4 gong1 。
- zhang1 qiao2 zhu4 liang2 bu4 nan2 de2 ， shui2 jie4 qian2 zhu4 kai1 tian1 cong1 。
- zhao4 shu1 ai1 tong4 yan2 yu3 qie4 ， wei4 min2 yi4 xi3 heng2 shi1 xue4 。
- cui1 feng1 xian4 jian1 shang3 wan4 hu4 ， qian4 shan1 yin1 gu3 qiong2 san1 xue2 。
- nan2 ping2 jiu4 shi2 po1 chen2 shun4 ， yu4 xian4 feng1 jiang1 qing3 mao2 jie2 。
- miao4 mo2 you2 ji4 bing4 zhong1 yuan2 ， qi3 zhi1 yi4 chao2 geng4 tu2 mie4 。
- tian1 dao4 cong2 lai2 bu4 zheng1 sheng4 ， gong1 chen2 hao3 wei4 ke3 xi3 shuo1 。
- jiao1 zhou1 ji1 lei4 an1 zu2 tan1 ， han4 kai1 jiu3 jun4 lao2 chen2 jian1 。
- lü3 jia1 bu4 ken3 pei4 yin2 yin4 ， zheng1 ce4 chi2 ge1 di2 bai3 nan2 。
- jun1 bu2 jian4 wang3 nian2 bin1 hai3 wei4 jun4 xian4 ， zhao4 tuo2 bi4 guan1 ba4 chao2 xian4 。
- lao3 weng1 qie4 di4 liao2 zi4 yu2 ， bai2 tou2 bao4 sun1 si1 shi4 han4 。
- xiao4 wen2 qin1 yi2 lao2 ku3 shu1 ， qi3 shou3 qing3 qu4 huang2 wu1 che1 。
- de2 yi4 wang2 shi2 zhong1 bu4 ren3 ， tai4 zong1 zhi1 ren2 qian1 gu3 wu2 。

## 注释

## 译文

## 赏析
