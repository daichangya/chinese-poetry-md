---
id: huang-ting-jian-xi-da-gong-yi-chun-si-er-shou-qi-er
title: 戏答公益春思二首  其二
titlePinyin: xi4 da2 gong1 yi4 chun1 si1 er4 shou3     qi2 er4
titleSlug: xi-da-gong-yi-chun-si-er-shou-qi-er
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔人有真意，政在无美恶。
- 微言见端绪，垂手延后觉。
- 大声久辍响，谁继夫子铎。
- 长笑二南闲，斯道公不薄。
- 性怀如珮环，诗笔若陨雹。
- 前篇戏调公，深井下短索。
- 子云最清浄，亦动解嘲作。
- 光尘贵和同，玉石尚磊落。
- 众人开眼眠，公独寤此乐。
- 昔在西宫游，初非朝夕约。
- 邂逅二三子，蛾眉能劝客。
- 坐嫌席闲疏，酒恨盏底窄。
- 骊驹我先返，看朱已成碧。
- 况闻公等醉，歌舞恣所索。
- 舞余必缠头，歌罢皆举白。
- 清狂稍稍出，应节自不错。
- 譬如观俳优，谁能不一噱。
- 何为苦解纷，迺似自立敌。
- 人生忽远行，车马无归迹。
- 黄粱一炊顷，梦尽百年历。
- 弃置勿重陈，虚心待三益。

## 拼音
- xi1 ren2 you3 zhen1 yi4 ， zheng4 zai4 wu2 mei3 e4 。
- wei1 yan2 jian4 duan1 xu4 ， chui2 shou3 yan2 hou4 jue2 。
- da4 sheng1 jiu3 chuo4 xiang3 ， shui2 ji4 fu1 zi3 duo2 。
- chang2 xiao4 er4 nan2 xian2 ， si1 dao4 gong1 bu4 bao2 。
- xing4 huai2 ru2 pei4 huan2 ， shi1 bi3 ruo4 yun3 bao2 。
- qian2 pian1 xi4 tiao2 gong1 ， shen1 jing3 xia4 duan3 suo3 。
- zi3 yun2 zui4 qing1 jing4 ， yi4 dong4 jie3 chao2 zuo4 。
- guang1 chen2 gui4 he2 tong2 ， yu4 shi2 shang4 lei3 luo4 。
- zhong4 ren2 kai1 yan3 mian2 ， gong1 du2 wu4 ci3 le4 。
- xi1 zai4 xi1 gong1 you2 ， chu1 fei1 zhao1 xi1 yue1 。
- xie4 hou4 er4 san1 zi3 ， e2 mei2 neng2 quan4 ke4 。
- zuo4 xian2 xi2 xian2 shu1 ， jiu3 hen4 zhan3 di3 zhai3 。
- li2 ju1 wo3 xian1 fan3 ， kan4 zhu1 yi3 cheng2 bi4 。
- kuang4 wen2 gong1 deng3 zui4 ， ge1 wu3 zi4 suo3 suo3 。
- wu3 yu2 bi4 chan2 tou2 ， ge1 ba4 jie1 ju3 bai2 。
- qing1 kuang2 shao1 shao1 chu1 ， ying4 jie2 zi4 bu2 cuo4 。
- pi4 ru2 guan1 pai2 you1 ， shui2 neng2 bu4 yi4 jue2 。
- he2 wei4 ku3 jie3 fen1 ， nai3 si4 zi4 li4 di2 。
- ren2 sheng1 hu1 yuan3 xing2 ， che1 ma3 wu2 gui1 ji4 。
- huang2 liang2 yi4 chui1 qing3 ， meng4 jin4 bai3 nian2 li4 。
- qi4 zhi4 wu4 zhong4 chen2 ， xu1 xin1 dai4 san1 yi4 。

## 注释

## 译文

## 赏析
