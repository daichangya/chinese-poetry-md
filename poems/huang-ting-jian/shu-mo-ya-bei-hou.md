---
id: huang-ting-jian-shu-mo-ya-bei-hou
title: 书磨崖碑后
titlePinyin: shu1 mo2 ya2 bei1 hou4
titleSlug: shu-mo-ya-bei-hou
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风吹船著浯溪，扶藜上读中兴碑。
- 平生半世看墨本，摩挲石刻鬓成丝。
- 明皇不作苞桑计，颠倒四海由禄儿。
- 九庙不守乘舆西，万官已作乌择栖。
- 抚军监国太子事，何乃趣取大物为。
- 事有至难天幸尔，上皇跼蹐还京师。
- 内间张后色可否，外闲李父颐指挥。
- 南内凄凉几苟活，高将军去事尤危。
- 臣结舂陵二三策，臣甫杜鹃再拜诗。
- 安知忠臣痛至骨，世上但赏琼琚词。
- 同来野僧六七辈，亦有文士相追随。
- 断崖苍藓对立久，涷雨为洗前朝悲。

## 拼音
- chun1 feng1 chui1 chuan2 zhu4 wu2 xi1 ， fu2 li2 shang4 du2 zhong1 xing1 bei1 。
- ping2 sheng1 ban4 shi4 kan4 mo4 ben3 ， mo2 suo1 shi2 ke4 bin4 cheng2 si1 。
- ming2 huang2 bu2 zuo4 bao1 sang1 ji4 ， dian1 dao3 si4 hai3 you2 lu4 er2 。
- jiu3 miao4 bu4 shou3 cheng2 yu2 xi1 ， wan4 guan1 yi3 zuo4 wu1 ze2 qi1 。
- fu3 jun1 jian1 guo2 tai4 zi3 shi4 ， he2 nai3 qu4 qu3 da4 wu4 wei4 。
- shi4 you3 zhi4 nan2 tian1 xing4 er3 ， shang4 huang2 ju2 ji2 hai2 jing1 shi1 。
- nei4 jian1 zhang1 hou4 se4 ke3 fou3 ， wai4 xian2 li3 fu4 yi2 zhi3 hui1 。
- nan2 nei4 qi1 liang2 ji3 gou3 huo2 ， gao1 jiang1 jun1 qu4 shi4 you2 wei1 。
- chen2 jie2 chong1 ling2 er4 san1 ce4 ， chen2 fu3 du4 juan1 zai4 bai4 shi1 。
- an1 zhi1 zhong1 chen2 tong4 zhi4 gu3 ， shi4 shang4 dan4 shang3 qiong2 ju1 ci2 。
- tong2 lai2 ye3 seng1 liu4 qi1 bei4 ， yi4 you3 wen2 shi4 xiang1 zhui1 sui2 。
- duan4 ya2 cang1 xian3 dui4 li4 jiu3 ， dong1 yu3 wei4 xi3 qian2 chao2 bei1 。

## 注释

## 译文

## 赏析
