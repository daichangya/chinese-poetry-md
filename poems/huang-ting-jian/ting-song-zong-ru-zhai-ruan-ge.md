---
id: huang-ting-jian-ting-song-zong-ru-zhai-ruan-ge
title: 听宋宗儒摘阮歌
titlePinyin: ting1 song4 zong1 ru2 zhai1 ruan3 ge1
titleSlug: ting-song-zong-ru-zhai-ruan-ge
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翰林尚书宋公子，文采风流今尚尔。
- 自疑耆域是前身，囊中探丸起人死。
- 貌如千岁枯松枝，落魄酒中无定止。
- 得钱百万送酒家，一笑不问今余几。
- 手挥琵琶送飞鸿，促弦聒醉惊客起。
- 寒虫催织月笼秋，独雁叫群天拍水。
- 楚国羁臣放十年，汉宫佳人嫁千里。
- 深闺洞房语恩怨，紫燕黄鹂韵桃李。
- 楚狂行歌惊市人，渔父拏舟在葭苇。
- 问君枯木著朱绳，何能道人意中事。
- 君言此物传数姓，玄璧庚庚有横理。
- 闭门三月传国工，身今亲见阮仲容。
- 我有江南一丘壑，安得与君醉其中，曲肱听君写松风。

## 拼音
- han4 lin2 shang4 shu1 song4 gong1 zi3 ， wen2 cai3 feng1 liu2 jin1 shang4 er3 。
- zi4 yi2 qi2 yu4 shi4 qian2 shen1 ， nang2 zhong1 tan4 wan2 qi3 ren2 si3 。
- mao4 ru2 qian1 sui4 ku1 song1 zhi1 ， luo4 po4 jiu3 zhong1 wu2 ding4 zhi3 。
- de2 qian2 bai3 wan4 song4 jiu3 jia1 ， yi2 xiao4 bu2 wen4 jin1 yu2 ji3 。
- shou3 hui1 pi2 pa0 song4 fei1 hong2 ， cu4 xian2 guo1 zui4 jing1 ke4 qi3 。
- han2 chong2 cui1 zhi1 yue4 long2 qiu1 ， du2 yan4 jiao4 qun2 tian1 pai1 shui3 。
- chu3 guo2 ji1 chen2 fang4 shi2 nian2 ， han4 gong1 jia1 ren2 jia4 qian1 li3 。
- shen1 gui1 dong4 fang2 yu3 en1 yuan4 ， zi3 yan4 huang2 li2 yun4 tao2 li3 。
- chu3 kuang2 xing2 ge1 jing1 shi4 ren2 ， yu2 fu4 na2 zhou1 zai4 jia1 wei3 。
- wen4 jun1 ku1 mu4 zhu4 zhu1 sheng2 ， he2 neng2 dao4 ren2 yi4 zhong1 shi4 。
- jun1 yan2 ci3 wu4 chuan2 shu4 xing4 ， xuan2 bi4 geng1 geng1 you3 heng2 li3 。
- bi4 men2 san1 yue4 chuan2 guo2 gong1 ， shen1 jin1 qin1 jian4 ruan3 zhong4 rong2 。
- wo3 you3 jiang1 nan2 yi4 qiu1 he4 ， an1 de2 yu3 jun1 zui4 qi2 zhong1 ， qu1 gong1 ting1 jun1 xie3 song1 feng1 。

## 注释

## 译文

## 赏析
