---
id: huang-ting-jian-ci-yun-zi-zhan-he-zi-you-guan-han-gan-ma-yin-lun-bo-shi-hua-tian-ma
title: 次韵子瞻和子由观韩干马因论伯时画天马
titlePinyin: ci4 yun4 zi3 zhan1 he2 zi3 you2 guan1 han2 gan1 ma3 yin1 lun4 bo2 shi2 hua4 tian1 ma3
titleSlug: ci-yun-zi-zhan-he-zi-you-guan-han-gan-ma-yin-lun-bo-shi-hua-tian-ma
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 于阗花骢龙八尺，看云不受络头丝。
- 西河骢作蒲萄锦，双瞳夹镜耳卓锥。
- 长楸落日试天步，知有四极无由驰。
- 电行山立气深稳，可耐珠鞯白玉羁。
- 李侯一顾叹绝足，领略古法生新奇。
- 一日真龙入图画，在坰群雄望风雌。
- 曹霸弟子沙苑丞，喜作肥马人笑之。
- 李侯论干独不尔，妙画骨相遗毛皮。
- 翰林评书乃如此，贱肥贵瘦渠未知。
- 况我平生赏神骏，僧中云是道林师。

## 拼音
- yu2 tian2 hua1 cong1 long2 ba1 chi3 ， kan4 yun2 bu2 shou4 luo4 tou2 si1 。
- xi1 he2 cong1 zuo4 pu2 tao2 jin3 ， shuang1 tong2 jia2 jing4 er3 zhuo2 zhui1 。
- chang2 qiu1 luo4 ri4 shi4 tian1 bu4 ， zhi1 you3 si4 ji2 wu2 you2 chi2 。
- dian4 xing2 shan1 li4 qi4 shen1 wen3 ， ke3 nai4 zhu1 jian1 bai2 yu4 ji1 。
- li3 hou2 yi2 gu4 tan4 jue2 zu2 ， ling3 lüe4 gu3 fa3 sheng1 xin1 qi2 。
- yi2 ri4 zhen1 long2 ru4 tu2 hua4 ， zai4 jiong1 qun2 xiong2 wang4 feng1 ci2 。
- cao2 ba4 di4 zi3 sha1 yuan4 cheng2 ， xi3 zuo4 fei2 ma3 ren2 xiao4 zhi1 。
- li3 hou2 lun4 gan1 du2 bu4 er3 ， miao4 hua4 gu3 xiang1 yi2 mao2 pi2 。
- han4 lin2 ping2 shu1 nai3 ru2 ci3 ， jian4 fei2 gui4 shou4 qu2 wei4 zhi1 。
- kuang4 wo3 ping2 sheng1 shang3 shen2 jun4 ， seng1 zhong1 yun2 shi4 dao4 lin2 shi1 。

## 注释

## 译文

## 赏析
