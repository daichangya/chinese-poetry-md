---
id: huang-ting-jian-ji-huai-zhao-zheng-fu-feng-yi
title: 寄怀赵正夫奉议
titlePinyin: ji4 huai2 zhao4 zheng4 fu1 feng4 yi4
titleSlug: ji-huai-zhao-zheng-fu-feng-yi
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春皇抚宇宙，仁气被园林。
- 草木怀元宠，松栢抱常心。
- 揽观万物表，有觉咏时禽。
- 一劝君沽酒，一起予投簪。
- 小人畏罪罟，澡雪奉官箴。
- 鸡鸣风雨晦，鹤鸣涧谷阴。
- 维此方寸宝，日月所照临。
- 泽蒲渐绿弱，山桃破红深。
- 永怀寂寞人，黄卷事幽寻。
- 虚窗驰野马，宴坐醉古今。
- 鸳鸯求好匹，笙磬和同音。
- 何时闻笑语，清夜对横琴。

## 拼音
- chun1 huang2 fu3 yu3 zhou4 ， ren2 qi4 bei4 yuan2 lin2 。
- cao3 mu4 huai2 yuan2 chong3 ， song1 bai3 bao4 chang2 xin1 。
- lan3 guan1 wan4 wu4 biao3 ， you3 jue2 yong3 shi2 qin2 。
- yi2 quan4 jun1 gu1 jiu3 ， yi4 qi3 yu3 tou2 zan1 。
- xiao3 ren2 wei4 zui4 gu3 ， zao3 xue3 feng4 guan1 zhen1 。
- ji1 ming2 feng1 yu3 hui4 ， he4 ming2 jian4 gu3 yin1 。
- wei2 ci3 fang1 cun4 bao3 ， ri4 yue4 suo3 zhao4 lin2 。
- ze2 pu2 jian4 lü4 ruo4 ， shan1 tao2 po4 hong2 shen1 。
- yong3 huai2 ji4 mo4 ren2 ， huang2 juan4 shi4 you1 xun2 。
- xu1 chuang1 chi2 ye3 ma3 ， yan4 zuo4 zui4 gu3 jin1 。
- yuan1 yang1 qiu2 hao3 pi3 ， sheng1 qing4 he2 tong2 yin1 。
- he2 shi2 wen2 xiao4 yu3 ， qing1 ye4 dui4 heng2 qin2 。

## 注释

## 译文

## 赏析
