---
id: huang-ting-jian-he-da-zi-zhan-he-zi-you-chang-fu-yi-guan-zhong-gu-shi
title: 和答子瞻和子由常父忆馆中故事
titlePinyin: he2 da2 zi3 zhan1 he2 zi3 you2 chang2 fu4 yi4 guan3 zhong1 gu4 shi4
titleSlug: he-da-zi-zhan-he-zi-you-chang-fu-yi-guan-zhong-gu-shi
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二苏上连璧，三孔立分鼎。
- 少小看飞腾，中年嗟远屏。
- 风撼鹡鸰枝，波寒鸿雁影。
- 天不椓斯文，俱来集台省。
- 日月黄道明，桃李春昼永。
- 时平少犴狱，地禁绝蛙黾。
- 颇怀修故事，文会陈果茗。
- 当时群玉府，人物殊秀整。
- 下直马阗阗，杯盘具俄顷。
- 共醉凌波袜，谁窥投辖井。
- 天网极恢疏，道山非簿领。
- 何曾归闭门，灯火生寒冷。
- 欲观太平象，复古望公等。
- 贱子托后车，当烦煮汤餠。

## 拼音
- er4 su1 shang4 lian2 bi4 ， san1 kong3 li4 fen1 ding3 。
- shao3 xiao3 kan4 fei1 teng2 ， zhong1 nian2 jie1 yuan3 ping2 。
- feng1 han4 ji2 ling2 zhi1 ， bo1 han2 hong2 yan4 ying3 。
- tian1 bu4 zhuo2 si1 wen2 ， ju4 lai2 ji2 tai2 sheng3 。
- ri4 yue4 huang2 dao4 ming2 ， tao2 li3 chun1 zhou4 yong3 。
- shi2 ping2 shao3 an4 yu4 ， di4 jin4 jue2 wa1 mian3 。
- po1 huai2 xiu1 gu4 shi4 ， wen2 hui4 chen2 guo3 ming2 。
- dang1 shi2 qun2 yu4 fu3 ， ren2 wu4 shu1 xiu4 zheng3 。
- xia4 zhi2 ma3 tian2 tian2 ， bei1 pan2 ju4 e2 qing3 。
- gong4 zui4 ling2 bo1 wa4 ， shui2 kui1 tou2 xia2 jing3 。
- tian1 wang3 ji2 hui1 shu1 ， dao4 shan1 fei1 bo2 ling3 。
- he2 ceng2 gui1 bi4 men2 ， deng1 huo3 sheng1 han2 leng3 。
- yu4 guan1 tai4 ping2 xiang4 ， fu4 gu3 wang4 gong1 deng3 。
- jian4 zi3 tuo1 hou4 che1 ， dang1 fan2 zhu3 tang1 bing3 。

## 注释

## 译文

## 赏析
