---
id: huang-ting-jian-zai-he-da-wei-zhi
title: 再和答为之
titlePinyin: zai4 he2 da2 wei4 zhi1
titleSlug: zai-he-da-wei-zhi
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 林君维闽英，数面成瓜葛。
- 邻居接杖藜，过饭厌疏粝。
- 读书饱工夫，论事极精核。
- 奋身君子场，勇若怒未泄。
- 穷年栖旅巢，由命非由拙。
- 王良驱八骏，方驾度九折。
- 学堂疏雨余，石砌长苔发。
- 弟子肥如瓠，先生瘦惟骨。
- 北门一都会，尘埃人卒卒。
- 高盖如秋荷，势利相奔谒。
- 惟君尚寂寞，来观草玄笔。
- 斯文未易陈，正当高阁束。
- 金马事陆沈，市门逐干没。
- 未须相贤愚，聊自嘲迂阔。
- 忆昨戏赠诗，群辱报明月。
- 极知推挽意，我车君欲辖。
- 屠龙真强言，奔马不及舌。
- 赐书盈五车，直舍方二墨。
- 意会便欣然，余事过窗日。
- 尚恐素餐钱，诸生在城阙。

## 拼音
- lin2 jun1 wei2 min3 ying1 ， shu4 mian4 cheng2 gua1 ge2 。
- lin2 ju1 jie1 zhang4 li2 ， guo4 fan4 yan4 shu1 li4 。
- du2 shu1 bao3 gong1 fu1 ， lun4 shi4 ji2 jing1 he2 。
- fen4 shen1 jun1 zi3 chang3 ， yong3 ruo4 nu4 wei4 xie4 。
- qiong2 nian2 qi1 lü3 chao2 ， you2 ming4 fei1 you2 zhuo1 。
- wang2 liang2 qu1 ba1 jun4 ， fang1 jia4 du4 jiu3 zhe2 。
- xue2 tang2 shu1 yu3 yu2 ， shi2 qi4 chang2 tai2 fa1 。
- di4 zi3 fei2 ru2 hu4 ， xian1 sheng1 shou4 wei2 gu3 。
- bei3 men2 yi4 dou1 hui4 ， chen2 ai1 ren2 zu2 zu2 。
- gao1 gai4 ru2 qiu1 he2 ， shi4 li4 xiang1 ben1 ye4 。
- wei2 jun1 shang4 ji4 mo4 ， lai2 guan1 cao3 xuan2 bi3 。
- si1 wen2 wei4 yi4 chen2 ， zheng4 dang1 gao1 ge2 shu4 。
- jin1 ma3 shi4 lu4 shen3 ， shi4 men2 zhu2 gan1 mei2 。
- wei4 xu1 xiang1 xian2 yu2 ， liao2 zi4 chao2 yu1 kuo4 。
- yi4 zuo2 xi4 zeng4 shi1 ， qun2 ru3 bao4 ming2 yue4 。
- ji2 zhi1 tui1 wan3 yi4 ， wo3 che1 jun1 yu4 xia2 。
- tu2 long2 zhen1 qiang2 yan2 ， ben1 ma3 bu4 ji2 she2 。
- ci4 shu1 ying2 wu3 che1 ， zhi2 she4 fang1 er4 mo4 。
- yi4 hui4 bian4 xin1 ran2 ， yu2 shi4 guo4 chuang1 ri4 。
- shang4 kong3 su4 can1 qian2 ， zhu1 sheng1 zai4 cheng2 que1 。

## 注释

## 译文

## 赏析
