---
id: huang-ting-jian-tong-yao-min-you-ling-yuan-miao-liao-xian-chen-zhi-jiu-yong-ma-ling-er-z-b2dfb6c6
title: 同尧民游灵源庙廖献臣置酒用马陵二字赋诗二首  其二
titlePinyin: tong2 yao2 min2 you2 ling2 yuan2 miao4 liao4 xian4 chen2 zhi4 jiu3 yong4 ma3 ling2 er4 zi4 fu4 shi1 er4 shou3     qi2 er4
titleSlug: tong-yao-min-you-ling-yuan-miao-liao-xian-chen-zhi-jiu-yong-ma-ling-er-z-b2dfb6c6
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洪河壮观游，太府佳友朋。
- 春色挽我出，东风如引绳。
- 昏昏版筑气，王事始繁兴。
- 大堤如连山，小堤如冈陵。
- 增卑更培薄，万杵何登登。
- 忆昨河失道，平原鱼可罾。
- 田莱人未复，疮大国方惩。
- 忽念耒耜闲，为民保丘塍。
- 百县伐鼛出，夜半废曲肱。
- 吾侪愧禄廪，游衍事鞍乘。
- 晁子汉公孙，新去司马丞。
- 出干大农部，才术见嗟称。
- 我坐广文舍，七年读书灯。
- 结发入场屋，肯谓河难凭。
- 尔来触事短，痴甚霜前蝇。
- 世味极淡薄，不了人爱憎。
- 惟得一巵酒，尚能别淄渑。
- 所以对樽俎，未曾闻斗升。
- 酌我良已多，狂言恐侵陵。
- 暮云吞落日，归鸟求其朋。
- 冷官仆马瘦，及门鼓腾腾。

## 拼音
- hong2 he2 zhuang4 guan1 you2 ， tai4 fu3 jia1 you3 peng2 。
- chun1 se4 wan3 wo3 chu1 ， dong1 feng1 ru2 yin3 sheng2 。
- hun1 hun1 ban3 zhu4 qi4 ， wang2 shi4 shi3 fan2 xing1 。
- da4 di1 ru2 lian2 shan1 ， xiao3 di1 ru2 gang1 ling2 。
- zeng1 bei1 geng4 pei2 bao2 ， wan4 chu3 he2 deng1 deng1 。
- yi4 zuo2 he2 shi1 dao4 ， ping2 yuan2 yu2 ke3 zeng1 。
- tian2 lai2 ren2 wei4 fu4 ， chuang1 da4 guo2 fang1 cheng2 。
- hu1 nian4 lei3 si4 xian2 ， wei4 min2 bao3 qiu1 cheng2 。
- bai3 xian4 fa2 gao1 chu1 ， ye4 ban4 fei4 qu1 gong1 。
- wu2 chai2 kui4 lu4 lin3 ， you2 yan3 shi4 an1 cheng2 。
- chao2 zi3 han4 gong1 sun1 ， xin1 qu4 si1 ma3 cheng2 。
- chu1 gan1 da4 nong2 bu4 ， cai2 shu4 jian4 jie1 cheng1 。
- wo3 zuo4 guang3 wen2 she4 ， qi1 nian2 du2 shu1 deng1 。
- jie2 fa4 ru4 chang3 wu1 ， ken3 wei4 he2 nan2 ping2 。
- er3 lai2 chu4 shi4 duan3 ， chi1 shen4 shuang1 qian2 ying2 。
- shi4 wei4 ji2 dan4 bao2 ， bu4 liao3 ren2 ai4 zeng1 。
- wei2 de2 yi4 zhi1 jiu3 ， shang4 neng2 bie2 zi1 mian3 。
- suo3 yi3 dui4 zun1 zu3 ， wei4 ceng2 wen2 dou4 sheng1 。
- zhuo2 wo3 liang2 yi3 duo1 ， kuang2 yan2 kong3 qin1 ling2 。
- mu4 yun2 tun1 luo4 ri4 ， gui1 niao3 qiu2 qi2 peng2 。
- leng3 guan1 pu2 ma3 shou4 ， ji2 men2 gu3 teng2 teng2 。

## 注释

## 译文

## 赏析
