---
id: huang-ting-jian-ji-yu-gan-xu-yin-fu
title: 寄余干徐隠甫
titlePinyin: ji4 yu2 gan1 xu2 yin3 fu3
titleSlug: ji-yu-gan-xu-yin-fu
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江行长邅回，风水忧索米。
- 相逢解人颐，高士徐孺子。
- 鸬鹚葭苇间，煮茗当酌醴。
- 夜船饷蒸鹅，白发厌甘旨。
- 东江始分风，苔网馈百纸。
- 遣兵夜赋诗，月冷石齿齿。
- 别来星环天，再见艳桃李。
- 寄声良劳勤，报我阙双鲤。
- 但闻佳邑政，杻械生菌耳。
- 颇闻延诸儒，破讼作诗礼。
- 顾予白下邑，庭聚雨前蚁。
- 珥笔诵汉章，锥刀争未已。
- 初无得民具，名实正尔尔。
- 愿闻庖丁方，江湖天到水。
- 遥知解千牛，袖手笑血指。
- 书来傥垂教，改事从此始。

## 拼音
- jiang1 hang2 chang2 zhan1 hui2 ， feng1 shui3 you1 suo3 mi3 。
- xiang1 feng2 jie3 ren2 yi2 ， gao1 shi4 xu2 ru2 zi3 。
- lu2 ci2 jia1 wei3 jian1 ， zhu3 ming2 dang1 zhuo2 li3 。
- ye4 chuan2 xiang3 zheng1 e2 ， bai2 fa4 yan4 gan1 zhi3 。
- dong1 jiang1 shi3 fen1 feng1 ， tai2 wang3 kui4 bai3 zhi3 。
- qian3 bing1 ye4 fu4 shi1 ， yue4 leng3 shi2 chi3 chi3 。
- bie2 lai2 xing1 huan2 tian1 ， zai4 jian4 yan4 tao2 li3 。
- ji4 sheng1 liang2 lao2 qin2 ， bao4 wo3 que1 shuang1 li3 。
- dan4 wen2 jia1 yi4 zheng4 ， niu3 xie4 sheng1 jun1 er3 。
- po1 wen2 yan2 zhu1 ru2 ， po4 song4 zuo4 shi1 li3 。
- gu4 yu3 bai2 xia4 yi4 ， ting2 ju4 yu3 qian2 yi3 。
- er3 bi3 song4 han4 zhang1 ， zhui1 dao1 zheng1 wei4 yi3 。
- chu1 wu2 de2 min2 ju4 ， ming2 shi2 zheng4 er3 er3 。
- yuan4 wen2 pao2 ding1 fang1 ， jiang1 hu2 tian1 dao4 shui3 。
- yao2 zhi1 jie3 qian1 niu2 ， xiu4 shou3 xiao4 xue4 zhi3 。
- shu1 lai2 tang3 chui2 jiao4 ， gai3 shi4 cong2 ci3 shi3 。

## 注释

## 译文

## 赏析
