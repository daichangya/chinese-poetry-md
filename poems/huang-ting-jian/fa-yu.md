---
id: huang-ting-jian-fa-yu
title: 法语
titlePinyin: fa3 yu3
titleSlug: fa-yu
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兀然无事无改换，无事何须论一段。
- 真心无散乱，他事不须断。
- 过去已过去，未来何用算。
- 兀然无事何曾有，人唤向外觅工夫，总是痴顽汉。
- 粮不蓄一粒，逢饭但知骂。
- 世间多事，人事相趁。
- 浑不及我，不乐生天，亦不受福田。
- 饥来一钵饭，困来展脚眠。
- 愚人以为笑，智者谓之然。
- 非愚亦非智，不是玄中玄。
- 要去如是去，要住如是住。
- 身披一破衲，脚著娘生袴。
- 多言复多语，由来反相误。
- 若欲度众生，无过且自度。
- 莫漫求真佛，真佛不可见。
- 妙性及灵台，何曾受薰炼。
- 心是无事心，面是娘生面。
- 劫石可动摇，个中无改变。
- 无事何须读文字，削除人我本，冥合个中意。
- 种种劳筋骨，不如林下睡兀兀。
- 举头见日出，乞饭从头𢫫。
- 将功用功，展转冥蒙。
- 取即不得，不取自通。
- 吾有一言，绝虑忘缘，巧说不得用心传。
- 更有一语，无过直与。
- 细极毫末，大无方所。
- 本自圆成，不劳机杼。
- 世事悠悠，不如山丘。
- 青松蔽日，碧涧常秋。
- 山云当幕，夜月为钩。
- 卧藤萝下，块石枕头。
- 不朝天子，岂羡王侯。
- 生死无虑，更复何忧。
- 月水无形，我常只宁。
- 万法皆尔，本自无生。
- 兀然无事坐，春来草自青。

## 拼音
- wu4 ran2 wu2 shi4 wu2 gai3 huan4 ， wu2 shi4 he2 xu1 lun4 yi2 duan4 。
- zhen1 xin1 wu2 san3 luan4 ， ta1 shi4 bu4 xu1 duan4 。
- guo4 qu4 yi3 guo4 qu4 ， wei4 lai2 he2 yong4 suan4 。
- wu4 ran2 wu2 shi4 he2 ceng2 you3 ， ren2 huan4 xiang4 wai4 mi4 gong1 fu1 ， zong3 shi4 chi1 wan2 han4 。
- liang2 bu2 xu4 yi2 li4 ， feng2 fan4 dan4 zhi1 ma4 。
- shi4 jian1 duo1 shi4 ， ren2 shi4 xiang1 chen4 。
- hun2 bu4 ji2 wo3 ， bu2 le4 sheng1 tian1 ， yi4 bu2 shou4 fu2 tian2 。
- ji1 lai2 yi4 bo1 fan4 ， kun4 lai2 zhan3 jiao3 mian2 。
- yu2 ren2 yi3 wei2 xiao4 ， zhi4 zhe3 wei4 zhi1 ran2 。
- fei1 yu2 yi4 fei1 zhi4 ， bu2 shi4 xuan2 zhong1 xuan2 。
- yao4 qu4 ru2 shi4 qu4 ， yao4 zhu4 ru2 shi4 zhu4 。
- shen1 pi1 yi2 po4 na4 ， jiao3 zhu4 niang2 sheng1 ku4 。
- duo1 yan2 fu4 duo1 yu3 ， you2 lai2 fan3 xiang1 wu4 。
- ruo4 yu4 du4 zhong4 sheng1 ， wu2 guo4 qie3 zi4 du4 。
- mo4 man4 qiu2 zhen1 fo2 ， zhen1 fo2 bu4 ke3 jian4 。
- miao4 xing4 ji2 ling2 tai2 ， he2 ceng2 shou4 xun1 lian4 。
- xin1 shi4 wu2 shi4 xin1 ， mian4 shi4 niang2 sheng1 mian4 。
- jie2 shi2 ke3 dong4 yao2 ， ge4 zhong1 wu2 gai3 bian4 。
- wu2 shi4 he2 xu1 du2 wen2 zi4 ， xiao1 chu2 ren2 wo3 ben3 ， ming2 he2 ge4 zhong4 yi4 。
- zhong3 zhong3 lao2 jin1 gu3 ， bu4 ru2 lin2 xia4 shui4 wu4 wu4 。
- ju3 tou2 jian4 ri4 chu1 ， qi3 fan4 cong2 tou2 𢫫 。
- jiang1 gong1 yong4 gong1 ， zhan3 zhuan3 ming2 meng2 。
- qu3 ji2 bu4 de2 ， bu4 qu3 zi4 tong1 。
- wu2 you3 yi4 yan2 ， jue2 lü4 wang4 yuan2 ， qiao3 shuo1 bu4 de2 yong4 xin1 chuan2 。
- geng4 you3 yi4 yu3 ， wu2 guo4 zhi2 yu3 。
- xi4 ji2 hao2 mo4 ， da4 wu2 fang1 suo3 。
- ben3 zi4 yuan2 cheng2 ， bu4 lao2 ji1 zhu4 。
- shi4 shi4 you1 you1 ， bu4 ru2 shan1 qiu1 。
- qing1 song1 bi4 ri4 ， bi4 jian4 chang2 qiu1 。
- shan1 yun2 dang1 mu4 ， ye4 yue4 wei4 gou1 。
- wo4 teng2 luo2 xia4 ， kuai4 shi2 zhen3 tou0 。
- bu4 chao2 tian1 zi3 ， qi3 xian4 wang2 hou2 。
- sheng1 si3 wu2 lü4 ， geng4 fu4 he2 you1 。
- yue4 shui3 wu2 xing2 ， wo3 chang2 zhi1 ning2 。
- wan4 fa3 jie1 er3 ， ben3 zi4 wu2 sheng1 。
- wu4 ran2 wu2 shi4 zuo4 ， chun1 lai2 cao3 zi4 qing1 。

## 注释

## 译文

## 赏析
