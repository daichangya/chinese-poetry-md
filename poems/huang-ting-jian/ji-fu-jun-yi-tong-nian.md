---
id: huang-ting-jian-ji-fu-jun-yi-tong-nian
title: 寄傅君倚同年
titlePinyin: ji4 fu4 jun1 yi3 tong2 nian2
titleSlug: ji-fu-jun-yi-tong-nian
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有情清江水，东下投豫章。
- 故人江上居，不寄书一行。
- 相思对明月，谈笑如清光。
- 向风长叹息，孤雁起寒塘。
- 倾写鬰结怀，因之东南翔。
- 姑氏有淑质，幽林兰静芳。
- 愿因奉箕帚，苹藻羞烝尝。
- 念君方策名，要津迈腾骧。
- 引车入里门，观者塞路旁。
- 雝雝求匹好，羔雁委潘杨。
- 顾惟蓬茅陋，岂能屈东床。
- 眷言南鸣雁，七子伊在桑。
- 幸缘一日雅，结好永不忘。

## 拼音
- you3 qing2 qing1 jiang1 shui3 ， dong1 xia4 tou2 yu4 zhang1 。
- gu4 ren2 jiang1 shang4 ju1 ， bu2 ji4 shu1 yi4 hang2 。
- xiang1 si1 dui4 ming2 yue4 ， tan2 xiao4 ru2 qing1 guang1 。
- xiang4 feng1 chang2 tan4 xi1 ， gu1 yan4 qi3 han2 tang2 。
- qing1 xie3 yu4 jie2 huai2 ， yin1 zhi1 dong1 nan2 xiang2 。
- gu1 shi4 you3 shu1 zhi4 ， you1 lin2 lan2 jing4 fang1 。
- yuan4 yin1 feng4 ji1 zhou3 ， ping2 zao3 xiu1 zheng1 chang2 。
- nian4 jun1 fang1 ce4 ming2 ， yao4 jin1 mai4 teng2 xiang1 。
- yin3 che1 ru4 li3 men2 ， guan1 zhe3 sai1 lu4 pang2 。
- yong1 yong1 qiu2 pi3 hao3 ， gao1 yan4 wei3 pan1 yang2 。
- gu4 wei2 peng2 mao2 lou4 ， qi3 neng2 qu1 dong1 chuang2 。
- juan4 yan2 nan2 ming2 yan4 ， qi1 zi3 yi1 zai4 sang1 。
- xing4 yuan2 yi2 ri4 ya3 ， jie2 hao3 yong3 bu2 wang4 。

## 注释

## 译文

## 赏析
