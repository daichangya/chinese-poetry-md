---
id: huang-ting-jian-ci-yun-da-shu-yuan-hui-ji-zhao-fang-cheng-zhi-chuan
title: 次韵答叔原会寂照房呈稚川
titlePinyin: ci4 yun4 da2 shu1 yuan2 hui4 ji4 zhao4 fang2 cheng2 zhi4 chuan1
titleSlug: ci-yun-da-shu-yuan-hui-ji-zhao-fang-cheng-zhi-chuan
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客愁非一种，历乱如蜜房。
- 食甘念慈母，衣绽怀孟光。
- 我家犹北门，王子渺湖湘。
- 寄书无雁来，衰草漫寒塘。
- 故人哀王孙，交味耐久长。
- 置酒相暖热，惬于冬饮汤。
- 吾侪痴绝处，不减顾长康。
- 得闲枯木坐，冷日下牛羊。
- 坐有稻田衲，颇薰知见香。
- 胜谈初亹亹，修绠汲银床。
- 声名九鼎重，冠盖万夫望。
- 老禅不挂眼，看蜗书屋梁。
- 韵与境俱胜，意将言两忘。
- 出门事衮衮，斗柄莫昂昂。
- 月色丽双阙，雪云浮建章。
- 苦寒无处避，惟欲酒中藏。

## 拼音
- ke4 chou2 fei1 yi4 zhong3 ， li4 luan4 ru2 mi4 fang2 。
- shi2 gan1 nian4 ci2 mu3 ， yi1 zhan4 huai2 meng4 guang1 。
- wo3 jia1 you2 bei3 men2 ， wang2 zi3 miao3 hu2 xiang1 。
- ji4 shu1 wu2 yan4 lai2 ， shuai1 cao3 man4 han2 tang2 。
- gu4 ren2 ai1 wang2 sun1 ， jiao1 wei4 nai4 jiu3 chang2 。
- zhi4 jiu3 xiang1 nuan3 re4 ， qie4 yu2 dong1 yin3 tang1 。
- wu2 chai2 chi1 jue2 chu4 ， bu4 jian3 gu4 chang2 kang1 。
- de2 xian2 ku1 mu4 zuo4 ， leng3 ri4 xia4 niu2 yang2 。
- zuo4 you3 dao4 tian2 na4 ， po1 xun1 zhi1 jian4 xiang1 。
- sheng4 tan2 chu1 wei3 wei3 ， xiu1 geng3 ji2 yin2 chuang2 。
- sheng1 ming2 jiu3 ding3 zhong4 ， guan1 gai4 wan4 fu1 wang4 。
- lao3 chan2 bu2 gua4 yan3 ， kan4 wo1 shu1 wu1 liang2 。
- yun4 yu3 jing4 ju4 sheng4 ， yi4 jiang1 yan2 liang3 wang4 。
- chu1 men2 shi4 gun3 gun3 ， dou4 bing3 mo4 ang2 ang2 。
- yue4 se4 li4 shuang1 que1 ， xue3 yun2 fu2 jian4 zhang1 。
- ku3 han2 wu2 chu4 bi4 ， wei2 yu4 jiu3 zhong1 cang2 。

## 注释

## 译文

## 赏析
