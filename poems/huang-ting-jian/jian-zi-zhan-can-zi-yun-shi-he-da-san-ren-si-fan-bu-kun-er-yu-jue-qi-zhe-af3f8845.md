---
id: huang-ting-jian-jian-zi-zhan-can-zi-yun-shi-he-da-san-ren-si-fan-bu-kun-er-yu-jue-qi-zhe-af3f8845
title: 见子瞻粲字韵诗和答三人四返不困而愈崛奇辄次韵寄彭门三首  其二
titlePinyin: jian4 zi3 zhan1 can4 zi4 yun4 shi1 he2 da2 san1 ren2 si4 fan3 bu2 kun4 er2 yu4 jue2 qi2 zhe2 ci4 yun4 ji4 peng2 men2 san1 shou3     qi2 er4
titleSlug: jian-zi-zhan-can-zi-yun-shi-he-da-san-ren-si-fan-bu-kun-er-yu-jue-qi-zhe-af3f8845
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生等尺捶，岂耐日取半。
- 谁能如秋虫，长夜向壁叹。
- 朝四与暮三，适为狙公玩。
- 臭腐暂神奇，喑噫即飘散。
- 我观万世中，独立无介伴。
- 小黠而大痴，夜气不及旦。
- 低首甘豢养，尻脽登俎案。
- 所以终日饮，醉眠朱碧乱。
- 无人明此心，忍垢待濯盥。
- 仰看东飞云，只使衣带缓。
- 先生古人学，百氏一以贯。
- 见义勇必为，少作衰俗懦。
- 忠言愿回天，不忍敩吞炭。
- 还从股肱郡，待诏图书馆。
- 投壶得赐金，侏儒余饱暖。
- 宁令东方公，但索长安粲。

## 拼音
- ren2 sheng1 deng3 chi3 chui2 ， qi3 nai4 ri4 qu3 ban4 。
- shui2 neng2 ru2 qiu1 chong2 ， chang2 ye4 xiang4 bi4 tan4 。
- chao2 si4 yu3 mu4 san1 ， shi4 wei4 ju1 gong1 wan2 。
- chou4 fu3 zan4 shen2 qi2 ， yin1 yi1 ji2 piao1 san4 。
- wo3 guan1 wan4 shi4 zhong1 ， du2 li4 wu2 jie4 ban4 。
- xiao3 xia2 er2 da4 chi1 ， ye4 qi4 bu4 ji2 dan4 。
- di1 shou3 gan1 huan4 yang3 ， kao1 shui2 deng1 zu3 an4 。
- suo3 yi3 zhong1 ri4 yin3 ， zui4 mian2 zhu1 bi4 luan4 。
- wu2 ren2 ming2 ci3 xin1 ， ren3 gou4 dai4 zhuo2 guan4 。
- yang3 kan4 dong1 fei1 yun2 ， zhi1 shi3 yi1 dai4 huan3 。
- xian1 sheng1 gu3 ren2 xue2 ， bai3 shi4 yi4 yi3 guan4 。
- jian4 yi4 yong3 bi4 wei4 ， shao3 zuo4 shuai1 su2 nuo4 。
- zhong1 yan2 yuan4 hui2 tian1 ， bu4 ren3 xiao4 tun1 tan4 。
- hai2 cong2 gu3 gong1 jun4 ， dai4 zhao4 tu2 shu1 guan3 。
- tou2 hu2 de2 ci4 jin1 ， zhu1 ru2 yu2 bao3 nuan3 。
- ning2 ling4 dong1 fang1 gong1 ， dan4 suo3 chang2 an1 can4 。

## 注释

## 译文

## 赏析
