---
id: huang-ting-jian-ji-xi
title: 即席
titlePinyin: ji2 xi2
titleSlug: ji-xi
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 落叶不胜扫，月明树阴疏。
- 亲邻二三子，樽酒相与俱。
- 霜栗剥寒橐，晚菘煮青蔬。
- 解官方就门，敦薄无简书。
- 纯益气萧萧，未羁天马驹。
- 元礼喜作诗，豪气小未除。
- 大薛知力学，日来反三隅。
- 小薛受善言，如以柳贯鱼。
- 天民尝逸驾，近稍就橛株。
- 知命虽畸人，清谈颇有余。
- 阿卢快犊子，规矩尚小殊。
- 不材于用少，我则涧底樗。
- 会合只偶然，等闲异秦吴。
- 人生一世闲，何异乐出虚。
- 过耳莫省领，披怀使恢疏。
- 买网尚可鲙，倒壶更遣沽。
- 不当爱一醉，倒倩路人扶。

## 拼音
- luo4 ye4 bu2 sheng4 sao3 ， yue4 ming2 shu4 yin1 shu1 。
- qin1 lin2 er4 san1 zi3 ， zun1 jiu3 xiang1 yu3 ju4 。
- shuang1 li4 bao1 han2 tuo2 ， wan3 song1 zhu3 qing1 shu1 。
- jie3 guan1 fang1 jiu4 men2 ， dun1 bao2 wu2 jian3 shu1 。
- chun2 yi4 qi4 xiao1 xiao1 ， wei4 ji1 tian1 ma3 ju1 。
- yuan2 li3 xi3 zuo4 shi1 ， hao2 qi4 xiao3 wei4 chu2 。
- da4 xue1 zhi1 li4 xue2 ， ri4 lai2 fan3 san1 yu2 。
- xiao3 xue1 shou4 shan4 yan2 ， ru2 yi3 liu3 guan4 yu2 。
- tian1 min2 chang2 yi4 jia4 ， jin4 shao1 jiu4 jue2 zhu1 。
- zhi1 ming4 sui1 ji1 ren2 ， qing1 tan2 po1 you3 yu2 。
- a1 lu2 kuai4 du2 zi3 ， gui1 ju3 shang4 xiao3 shu1 。
- bu4 cai2 yu2 yong4 shao3 ， wo3 ze2 jian4 di3 chu1 。
- hui4 he2 zhi1 ou3 ran2 ， deng3 xian2 yi4 qin2 wu2 。
- ren2 sheng1 yi2 shi4 xian2 ， he2 yi4 le4 chu1 xu1 。
- guo4 er3 mo4 sheng3 ling3 ， pi1 huai2 shi3 hui1 shu1 。
- mai3 wang3 shang4 ke3 kuai4 ， dao3 hu2 geng4 qian3 gu1 。
- bu4 dang1 ai4 yi2 zui4 ， dao3 qian4 lu4 ren2 fu2 。

## 注释

## 译文

## 赏析
