---
id: huang-ting-jian-tou-tuo-zan
title: 头陀赞
titlePinyin: tou2 tuo2 zan4
titleSlug: tou-tuo-zan
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梵语头陀，华言抖擞。
- 浄一真心，振三毒垢。
- 如来亲试，迦叶称首。
- 圣教推崇，哲人遵守。
- 衣三食四，住处五名。
- 曰十二行，对治修行。
- 十三或八，要以三并。
- 练磨三境，摄化三乘。
- 起四欢喜，行四圣种。
- 以戒为基，止观相踵。
- 大矩崇规，炼金烹矿。
- 号菩萨僧，志惟坚勇。
- 知足少欲，伏我受根。
- 无取无著，情绝所存。
- 若有赞者，同赞世尊。
- 续佛慧命，开佛正门。
- 在昔能仁，嘱付弥勒。
- 守护三宝，后五百岁。
- 弥勒称扬，此行为最。
- 适当其时，应身出世。
- 阿兰若处，作众依归。
- 则先贤轨，发薙肩垂。
- 白麻劫贝，不随染衣。
- 表如玉雪，不受尘泥。
- 心寂为禅，心浄为教。
- 内外相应，方名修道。
- 事贵简严，理惟幽奥。
- 不具信根，玄关莫造。
- 祈生兜率，天乐非贪。
- 菩提熏种，慈氏言参。
- 其或超越，罔假司南。
- 十方法界，同我伽蓝。

## 拼音
- fan4 yu3 tou2 tuo2 ， hua2 yan2 dou3 sou3 。
- jing4 yi4 zhen1 xin1 ， zhen4 san1 du2 gou4 。
- ru2 lai2 qin1 shi4 ， jia1 ye4 cheng1 shou3 。
- sheng4 jiao4 tui1 chong2 ， zhe2 ren2 zun1 shou3 。
- yi1 san1 shi2 si4 ， zhu4 chu4 wu3 ming2 。
- yue1 shi2 er4 hang2 ， dui4 zhi4 xiu1 xing2 。
- shi2 san1 huo4 ba1 ， yao4 yi3 san1 bing4 。
- lian4 mo2 san1 jing4 ， she4 hua4 san1 cheng2 。
- qi3 si4 huan1 xi3 ， xing2 si4 sheng4 zhong3 。
- yi3 jie4 wei4 ji1 ， zhi3 guan1 xiang1 zhong3 。
- da4 ju3 chong2 gui1 ， lian4 jin1 peng1 kuang4 。
- hao4 pu2 sa4 seng1 ， zhi4 wei2 jian1 yong3 。
- zhi1 zu2 shao3 yu4 ， fu2 wo3 shou4 gen1 。
- wu2 qu3 wu2 zhu4 ， qing2 jue2 suo3 cun2 。
- ruo4 you3 zan4 zhe3 ， tong2 zan4 shi4 zun1 。
- xu4 fo2 hui4 ming4 ， kai1 fo2 zheng4 men2 。
- zai4 xi1 neng2 ren2 ， zhu3 fu4 mi2 le4 。
- shou3 hu4 san1 bao3 ， hou4 wu3 bai3 sui4 。
- mi2 le4 cheng1 yang2 ， ci3 xing2 wei2 zui4 。
- shi4 dang4 qi2 shi2 ， ying4 shen1 chu1 shi4 。
- a1 lan2 ruo4 chu4 ， zuo4 zhong4 yi1 gui1 。
- ze2 xian1 xian2 gui3 ， fa1 ti4 jian1 chui2 。
- bai2 ma2 jie2 bei4 ， bu4 sui2 ran3 yi1 。
- biao3 ru2 yu4 xue3 ， bu2 shou4 chen2 ni2 。
- xin1 ji4 wei4 chan2 ， xin1 jing4 wei4 jiao4 。
- nei4 wai4 xiang4 ying4 ， fang1 ming2 xiu1 dao4 。
- shi4 gui4 jian3 yan2 ， li3 wei2 you1 ao4 。
- bu2 ju4 xin4 gen1 ， xuan2 guan1 mo4 zao4 。
- qi2 sheng1 dou1 lü4 ， tian1 le4 fei1 tan1 。
- pu2 ti2 xun1 zhong3 ， ci2 shi4 yan2 can1 。
- qi2 huo4 chao1 yue4 ， wang3 jia3 si1 nan2 。
- shi2 fang1 fa3 jie4 ， tong2 wo3 jia1 lan2 。

## 注释

## 译文

## 赏析
