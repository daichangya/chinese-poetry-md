---
id: huang-ting-jian-ci-yun-zi-you-ji-xi-bing-qi-bei-zhao-ji-wang-ding-guo
title: 次韵子由绩溪病起被召寄王定国
titlePinyin: ci4 yun4 zi3 you2 ji4 xi1 bing4 qi3 bei4 zhao4 ji4 wang2 ding4 guo2
titleSlug: ci-yun-zi-you-ji-xi-bing-qi-bei-zhao-ji-wang-ding-guo
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 种萱盈九畹，苏子忧国病。
- 炎蒸卧百战，山立有余劲。
- 斯人廊庙器，不合从远屏。
- 江湖摇归心，毛发侵老境。
- 艰难喜归来，如晴月生岭。
- 仍怀阻归舟，风水蛟鳄横。
- 补衮谏官能，用儒吾道盛。
- 上书诋平津，蠹藁初记省。
- 至今民社计，非事颊舌竞。
- 方来立本朝，献纳继晨暝。
- 人材包新旧，王度济宽猛。
- 必开曲突谋，满慰倾耳听。
- 斯文吕与张，泉下亦苏醒。
- 天聪四门辟，国势九鼎定。
- 身得遭太平，分甘守闲冷。
- 天津十年面，想见颀而整。
- 何时及国门，休暇过煮茗。
- 烧灯留夜语，鸿雁看对影。
- 但恐张罗地，颇复多造请。
- 维此礼部公，寒泉甃旧井。
- 谪去久羸瓶，召还汲修绠。
- 太任决斋宫，陛下天统庆。
- 日月进亨衢，经纬寒耿耿。
- 西走已和戎，南迁无哀郢。
- 谁言两逐臣，朝辔天街并。
- 王子窜炎洲，万死保躯命。
- 还家颊故红，信亦抱渊静。
- 税屋待车音，扫门亲帚柄。
- 行当怀书传，载酒求是正。
- 端如尝橄榄，苦过味方永。

## 拼音
- zhong3 xuan1 ying2 jiu3 wan3 ， su1 zi3 you1 guo2 bing4 。
- yan2 zheng1 wo4 bai3 zhan4 ， shan1 li4 you3 yu2 jin4 。
- si1 ren2 lang2 miao4 qi4 ， bu4 he2 cong2 yuan3 ping2 。
- jiang1 hu2 yao2 gui1 xin1 ， mao2 fa4 qin1 lao3 jing4 。
- jian1 nan2 xi3 gui1 lai2 ， ru2 qing2 yue4 sheng1 ling3 。
- reng2 huai2 zu3 gui1 zhou1 ， feng1 shui3 jiao1 e4 heng2 。
- bu3 gun3 jian4 guan1 neng2 ， yong4 ru2 wu2 dao4 sheng4 。
- shang4 shu1 di3 ping2 jin1 ， du4 gao3 chu1 ji4 sheng3 。
- zhi4 jin1 min2 she4 ji4 ， fei1 shi4 jia2 she2 jing4 。
- fang1 lai2 li4 ben3 chao2 ， xian4 na4 ji4 chen2 ming2 。
- ren2 cai2 bao1 xin1 jiu4 ， wang2 du4 ji4 kuan1 meng3 。
- bi4 kai1 qu3 tu1 mou2 ， man3 wei4 qing1 er3 ting1 。
- si1 wen2 lü3 yu3 zhang1 ， quan2 xia4 yi4 su1 xing3 。
- tian1 cong1 si4 men2 pi4 ， guo2 shi4 jiu3 ding3 ding4 。
- shen1 de2 zao1 tai4 ping2 ， fen1 gan1 shou3 xian2 leng3 。
- tian1 jin1 shi2 nian2 mian4 ， xiang3 jian4 qi2 er2 zheng3 。
- he2 shi2 ji2 guo2 men2 ， xiu1 xia2 guo4 zhu3 ming2 。
- shao1 deng1 liu2 ye4 yu3 ， hong2 yan4 kan4 dui4 ying3 。
- dan4 kong3 zhang1 luo2 di4 ， po1 fu4 duo1 zao4 qing3 。
- wei2 ci3 li3 bu4 gong1 ， han2 quan2 zhou4 jiu4 jing3 。
- zhe2 qu4 jiu3 lei2 ping2 ， zhao4 hai2 ji2 xiu1 geng3 。
- tai4 ren4 jue2 zhai1 gong1 ， bi4 xia4 tian1 tong3 qing4 。
- ri4 yue4 jin4 heng1 qu2 ， jing1 wei3 han2 geng3 geng3 。
- xi1 zou3 yi3 he2 rong2 ， nan2 qian1 wu2 ai1 ying3 。
- shui2 yan2 liang3 zhu2 chen2 ， chao2 pei4 tian1 jie1 bing4 。
- wang2 zi3 cuan4 yan2 zhou1 ， wan4 si3 bao3 qu1 ming4 。
- hai2 jia1 jia2 gu4 hong2 ， xin4 yi4 bao4 yuan1 jing4 。
- shui4 wu1 dai4 che1 yin1 ， sao3 men2 qin1 zhou3 bing3 。
- hang2 dang0 huai2 shu1 chuan2 ， zai3 jiu3 qiu2 shi4 zheng4 。
- duan1 ru2 chang2 gan3 lan3 ， ku3 guo4 wei4 fang1 yong3 。

## 注释

## 译文

## 赏析
