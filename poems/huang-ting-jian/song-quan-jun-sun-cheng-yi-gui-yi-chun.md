---
id: huang-ting-jian-song-quan-jun-sun-cheng-yi-gui-yi-chun
title: 送权郡孙承议归宜春
titlePinyin: song4 quan2 jun4 sun1 cheng2 yi4 gui1 yi2 chun1
titleSlug: song-quan-jun-sun-cheng-yi-gui-yi-chun
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宜春别驾乡丈人，来假庐陵二千石。
- 虚舟无事鸥与游，良贾深藏客争席。
- 诸公鞭朴立威名，公独爱民如父兄。
- 诸公驭吏如束湿，公使人人得尽情。
- 人情居官若邮传，假守摄丞尤自便。
- 忧念公家眉不开，谁能勤民废寝膳。
- 赠行欲借笔如椽，公不肯留鼓催船。
- 归到宜春问春事，斑斑笋竿蕨破拳。
- 廖侯为邦用诗礼，府中无事多燕喜。
- 看公谈笑面生春，更为乡园蓺桃李。

## 拼音
- yi2 chun1 bie2 jia4 xiang1 zhang4 ren2 ， lai2 jia3 lu2 ling2 er4 qian1 shi2 。
- xu1 zhou1 wu2 shi4 ou1 yu3 you2 ， liang2 jia3 shen1 cang2 ke4 zheng1 xi2 。
- zhu1 gong1 bian1 pu3 li4 wei1 ming2 ， gong1 du2 ai4 min2 ru2 fu4 xiong1 。
- zhu1 gong1 yu4 li4 ru2 shu4 shi1 ， gong1 shi3 ren2 ren2 de2 jin4 qing2 。
- ren2 qing2 ju1 guan1 ruo4 you2 chuan2 ， jia3 shou3 she4 cheng2 you2 zi4 bian4 。
- you1 nian4 gong1 jia0 mei2 bu4 kai1 ， shui2 neng2 qin2 min2 fei4 qin3 shan4 。
- zeng4 xing2 yu4 jie4 bi3 ru2 chuan2 ， gong1 bu4 ken3 liu2 gu3 cui1 chuan2 。
- gui1 dao4 yi2 chun1 wen4 chun1 shi4 ， ban1 ban1 sun3 gan1 jue2 po4 quan2 。
- liao4 hou2 wei4 bang1 yong4 shi1 li3 ， fu3 zhong1 wu2 shi4 duo1 yan4 xi3 。
- kan4 gong1 tan2 xiao4 mian4 sheng1 chun1 ， geng4 wei2 xiang1 yuan2 yi4 tao2 li3 。

## 注释

## 译文

## 赏析
