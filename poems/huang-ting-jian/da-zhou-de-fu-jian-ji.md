---
id: huang-ting-jian-da-zhou-de-fu-jian-ji
title: 答周德夫见寄
titlePinyin: da2 zhou1 de2 fu1 jian4 ji4
titleSlug: da-zhou-de-fu-jian-ji
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自我官东南，久无西北书。
- 周郎纵横才，欬唾落明珠。
- 寄声相劳苦，敦厚不忘初。
- 穷山江莽苍，胸次亦宽舒。
- 念君怀白璧，故作裋褐趋。
- 秋官方按剑，不与计吏俱。
- 惊嗟相见晚，天子识严徐。
- 想当搜逸民，耕钓起海隅。
- 鹤翎需啄饮，龟尾且泥涂。
- 功名好采来，五白成一呼。
- 小人邱壑心，日月半谢除。
- 何时真得归，猿鸟为先驱。
- 投身婴世故，葛蔓恐难图。
- 相思欲写寄，滴尽玉蟾蜍。

## 拼音
- zi4 wo3 guan1 dong1 nan2 ， jiu3 wu2 xi1 bei3 shu1 。
- zhou1 lang2 zong4 heng2 cai2 ， kai4 tuo4 luo4 ming2 zhu1 。
- ji4 sheng1 xiang1 lao2 ku3 ， dun1 hou4 bu2 wang4 chu1 。
- qiong2 shan1 jiang1 mang3 cang1 ， xiong1 ci4 yi4 kuan1 shu1 。
- nian4 jun1 huai2 bai2 bi4 ， gu4 zuo4 shu4 he4 qu1 。
- qiu1 guan1 fang1 an4 jian4 ， bu4 yu3 ji4 li4 ju4 。
- jing1 jie1 xiang1 jian4 wan3 ， tian1 zi3 shi2 yan2 xu2 。
- xiang3 dang1 sou1 yi4 min2 ， geng1 diao4 qi3 hai3 yu2 。
- he4 ling2 xu1 zhuo2 yin3 ， gui1 wei3 qie3 ni2 tu2 。
- gong1 ming2 hao3 cai3 lai2 ， wu3 bai2 cheng2 yi4 hu1 。
- xiao3 ren2 qiu1 he4 xin1 ， ri4 yue4 ban4 xie4 chu2 。
- he2 shi2 zhen1 de2 gui1 ， yuan2 niao3 wei4 xian1 qu1 。
- tou2 shen1 ying1 shi4 gu4 ， ge3 man4 kong3 nan2 tu2 。
- xiang1 si1 yu4 xie3 ji4 ， di1 jin4 yu4 chan2 chu2 。

## 注释

## 译文

## 赏析
