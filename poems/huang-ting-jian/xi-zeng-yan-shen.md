---
id: huang-ting-jian-xi-zeng-yan-shen
title: 戏赠彦深
titlePinyin: xi4 zeng4 yan4 shen1
titleSlug: xi-zeng-yan-shen
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 李髯家徒立四壁，未尝一饭能留客。
- 春寒茅屋交相风，倚墙扪虱读书策。
- 老妻甘贫能养姑，宁剪髻鬟不典书。
- 大儿得餐不索鱼，小儿得裈不索襦。
- 庾郎鲑菜二十七，太常斋日三百余。
- 上丁分膰一饱饭，藏神梦诉羊蹴蔬。
- 世传寒士有食籍，一生当饭百瓮葅。
- 冥冥主张审如此，附郭小圃宜勤锄。
- 葱秧青青葵甲绿，早韭晚菘羹糁熟。
- 充虚解战頼汤餠，芼以蓱虀与甘菊。
- 几日怜槐已著花，一心咒笋莫成竹。
- 群儿笑髯穷百巧，我谓胜人饭重肉。
- 群儿笑髯不若人，我独爱髯无事贫。
- 君不见猛虎即人厌麋鹿，人还寝皮食其肉。
- 濡需终与豕俱焦，饫肥择甘果非福。
- 虫蚁无知不足惊，横目之民万物灵。
- 请食熊蹯楚千乘，立死山壁汉公卿。
- 李髯作人有佳处，李髯作诗有佳句。
- 虽无厚禄故人书，门外犹多长者车。
- 我读扬雄逐贫赋，斯人用意未全疏。

## 拼音
- li3 ran2 jia1 tu2 li4 si4 bi4 ， wei4 chang2 yi2 fan4 neng2 liu2 ke4 。
- chun1 han2 mao2 wu1 jiao1 xiang1 feng1 ， yi3 qiang2 men2 shi1 du2 shu1 ce4 。
- lao3 qi1 gan1 pin2 neng2 yang3 gu1 ， ning2 jian3 ji4 huan2 bu4 dian3 shu1 。
- da4 er2 de2 can1 bu4 suo3 yu2 ， xiao3 er2 de2 kun1 bu4 suo3 ru2 。
- yu3 lang2 gui1 cai4 er4 shi2 qi1 ， tai4 chang2 zhai1 ri4 san1 bai3 yu2 。
- shang4 ding1 fen1 fan2 yi4 bao3 fan4 ， cang2 shen2 meng4 su4 yang2 cu4 shu1 。
- shi4 chuan2 han2 shi4 you3 shi2 ji2 ， yi4 sheng1 dang1 fan4 bai3 weng4 zu1 。
- ming2 ming2 zhu3 zhang1 shen3 ru2 ci3 ， fu4 guo1 xiao3 pu3 yi2 qin2 chu2 。
- cong1 yang1 qing1 qing1 kui2 jia3 lü4 ， zao3 jiu3 wan3 song1 geng1 shen1 shu2 。
- chong1 xu1 jie3 zhan4 lai4 tang1 bing3 ， mao4 yi3 ping2 ji1 yu3 gan1 ju2 。
- ji3 ri4 lian2 huai2 yi3 zhu4 hua1 ， yi4 xin1 zhou4 sun3 mo4 cheng2 zhu2 。
- qun2 er2 xiao4 ran2 qiong2 bai3 qiao3 ， wo3 wei4 sheng4 ren2 fan4 zhong4 rou4 。
- qun2 er2 xiao4 ran2 bu2 ruo4 ren2 ， wo3 du2 ai4 ran2 wu2 shi4 pin2 。
- jun1 bu2 jian4 meng3 hu3 ji2 ren2 yan4 mi2 lu4 ， ren2 hai2 qin3 pi2 shi2 qi2 rou4 。
- ru2 xu1 zhong1 yu3 shi3 ju4 jiao1 ， yu4 fei2 ze2 gan1 guo3 fei1 fu2 。
- chong2 yi3 wu2 zhi1 bu4 zu2 jing1 ， heng2 mu4 zhi1 min2 wan4 wu4 ling2 。
- qing3 shi2 xiong2 fan2 chu3 qian1 cheng2 ， li4 si3 shan1 bi4 han4 gong1 qing1 。
- li3 ran2 zuo4 ren2 you3 jia1 chu4 ， li3 ran2 zuo4 shi1 you3 jia1 ju4 。
- sui1 wu2 hou4 lu4 gu4 ren2 shu1 ， men2 wai4 you2 duo1 zhang3 zhe3 che1 。
- wo3 du2 yang2 xiong2 zhu2 pin2 fu4 ， si1 ren2 yong4 yi4 wei4 quan2 shu1 。

## 注释

## 译文

## 赏析
