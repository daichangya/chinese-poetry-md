---
id: huang-ting-jian-dong-po-xian-sheng-zhen-zan-san-shou-qi-yi
title: 东坡先生真赞三首  其一
titlePinyin: dong1 po1 xian1 sheng1 zhen1 zan4 san1 shou3     qi2 yi1
titleSlug: dong-po-xian-sheng-zhen-zan-san-shou-qi-yi
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子瞻堂堂，出于峨眉，司马班扬。
- 金马石渠，阅士如墙。
- 上前论事，释之冯唐。
- 言语以为阶，而投诸云梦之黄。
- 东坡之酒，赤壁之笛。
- 嬉笑怒骂，皆成文章。
- 解羁而归，紫微玉堂。
- 子瞻之德，未变于初尔。
- 而名之曰元祐之党，放之珠厓儋耳。
- 方其金马石渠，不自知其东坡赤壁也。
- 及其东坡赤壁，不自意其紫微玉堂也。
- 及其紫微玉堂，不自知其珠厓儋耳也。
- 九州四海，知有东坡。
- 东坡归矣，民笑且歌。
- 一日不朝，其间容戈。
- 至其一丘一壑，则无如此道人何。

## 拼音
- zi3 zhan1 tang2 tang2 ， chu1 yu2 e2 mei2 ， si1 ma3 ban1 yang2 。
- jin1 ma3 shi2 qu2 ， yue4 shi4 ru2 qiang2 。
- shang4 qian2 lun4 shi4 ， shi4 zhi1 feng2 tang2 。
- yan2 yu3 yi3 wei2 jie1 ， er2 tou2 zhu1 yun2 meng4 zhi1 huang2 。
- dong1 po1 zhi1 jiu3 ， chi4 bi4 zhi1 di2 。
- xi1 xiao4 nu4 ma4 ， jie1 cheng2 wen2 zhang1 。
- jie3 ji1 er2 gui1 ， zi3 wei1 yu4 tang2 。
- zi3 zhan1 zhi1 de2 ， wei4 bian4 yu2 chu1 er3 。
- er2 ming2 zhi1 yue1 yuan2 you4 zhi1 dang3 ， fang4 zhi1 zhu1 ya2 dan1 er3 。
- fang1 qi2 jin1 ma3 shi2 qu2 ， bu2 zi4 zhi1 qi2 dong1 po1 chi4 bi4 ye3 。
- ji2 qi2 dong1 po1 chi4 bi4 ， bu2 zi4 yi4 qi2 zi3 wei1 yu4 tang2 ye3 。
- ji2 qi2 zi3 wei1 yu4 tang2 ， bu2 zi4 zhi1 qi2 zhu1 ya2 dan1 er3 ye3 。
- jiu3 zhou1 si4 hai3 ， zhi1 you3 dong1 po1 。
- dong1 po1 gui1 yi3 ， min2 xiao4 qie3 ge1 。
- yi2 ri4 bu4 chao2 ， qi2 jian1 rong2 ge1 。
- zhi4 qi2 yi1 qiu1 yi2 he4 ， ze2 wu2 ru2 ci3 dao4 ren2 he2 。

## 注释

## 译文

## 赏析
