---
id: huang-ting-jian-wang-sheng-tu-er-ting-ge
title: 王圣涂二亭歌
titlePinyin: wang2 sheng4 tu2 er4 ting2 ge1
titleSlug: wang-sheng-tu-er-ting-ge
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 营丘之下，有宅有田。
- 梨枣兮觞豆，耘耔兮为年。
- 鸡栖埘兮羊豕在牧，课儿子兮蓺松菊。
- 炙背兮墙东，梦覆舟兮涛且风。
- 洋之回兮可以驾，孙甥扶舆兮父老同社。
- 洋之水兮可以舟入，鸥鸟兮与之游。
- 一世兮蜉蚁，桑榆兮慭可收。
- 从此休兮，公谁黄发之休。
- 伟长松兮卧龙蛇，阅千岁兮不改其柯。
- 震雷不惊兮，谁欲休之以蜩蛭。
- 下有锦石兮可用杯勺，云月供帐兮万籁奏乐。
- 石子磊磊兮涧谷纵横，春月桃李兮士女倾城。
- 时雨霖兮忽若海潦收，无事兮我以观万物之情。
- 儿时所蓺兮桃李纤纤，随世风波兮吹而北南。
- 昔去兮拱把，今归兮与天参。
- 与古人兮合契，树如此兮我何以堪。
- 鸿雁嗸兮或在洲渚，有心于粒兮弋者所取。
- 飞冥冥兮渺万里而绝，去薮泽之罗者兮官予落羽。

## 拼音
- ying2 qiu1 zhi1 xia4 ， you3 zhai2 you3 tian2 。
- li2 zao3 xi1 shang1 dou4 ， yun2 zi3 xi1 wei4 nian2 。
- ji1 qi1 shi2 xi1 yang2 shi3 zai4 mu4 ， ke4 er2 zi0 xi1 yi4 song1 ju2 。
- zhi4 bei4 xi1 qiang2 dong1 ， meng4 fu4 zhou1 xi1 tao1 qie3 feng1 。
- yang2 zhi1 hui2 xi1 ke3 yi3 jia4 ， sun1 sheng1 fu2 yu2 xi1 fu4 lao3 tong2 she4 。
- yang2 zhi1 shui3 xi1 ke3 yi3 zhou1 ru4 ， ou1 niao3 xi1 yu3 zhi1 you2 。
- yi2 shi4 xi1 fu2 yi3 ， sang1 yu2 xi1 yin4 ke3 shou1 。
- cong2 ci3 xiu1 xi1 ， gong1 shui2 huang2 fa1 zhi1 xiu1 。
- wei3 chang2 song1 xi1 wo4 long2 she2 ， yue4 qian1 sui4 xi1 bu4 gai3 qi2 ke1 。
- zhen4 lei2 bu4 jing1 xi1 ， shui2 yu4 xiu1 zhi1 yi3 tiao2 zhi4 。
- xia4 you3 jin3 shi2 xi1 ke3 yong4 bei1 shao2 ， yun2 yue4 gong4 zhang4 xi1 wan4 lai4 zou4 yue4 。
- shi2 zi3 lei3 lei3 xi1 jian4 gu3 zong4 heng2 ， chun1 yue4 tao2 li3 xi1 shi4 nü3 qing1 cheng2 。
- shi2 yu3 lin2 xi1 hu1 ruo4 hai3 liao2 shou1 ， wu2 shi4 xi1 wo3 yi3 guan1 wan4 wu4 zhi1 qing2 。
- er2 shi2 suo3 yi4 xi1 tao2 li3 xian1 xian1 ， sui2 shi4 feng1 bo1 xi1 chui1 er2 bei3 nan2 。
- xi1 qu4 xi1 gong3 ba3 ， jin1 gui1 xi1 yu3 tian1 can1 。
- yu3 gu3 ren2 xi1 he2 qi4 ， shu4 ru2 ci3 xi1 wo3 he2 yi3 kan1 。
- hong2 yan4 ao2 xi1 huo4 zai4 zhou1 zhu3 ， you3 xin1 yu2 li4 xi1 yi4 zhe3 suo3 qu3 。
- fei1 ming2 ming2 xi1 miao3 wan4 li3 er2 jue2 ， qu4 sou3 ze2 zhi1 luo2 zhe3 xi1 guan1 yu3 luo4 yu3 。

## 注释

## 译文

## 赏析
