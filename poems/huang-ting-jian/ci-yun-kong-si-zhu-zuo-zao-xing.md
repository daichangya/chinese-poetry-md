---
id: huang-ting-jian-ci-yun-kong-si-zhu-zuo-zao-xing
title: 次韵孔四著作早行
titlePinyin: ci4 yun4 kong3 si4 zhu4 zuo4 zao3 xing2
titleSlug: ci-yun-kong-si-zhu-zuo-zao-xing
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 弃置锄犁就车马，从来计出古人下。
- 尘埃好在三尺桐，不疑万世期子野。
- 明经使者著书郎，风雨乘驲忘夙夜。
- 回车过门问无恙，何意深巷勤长者。
- 圣师之后盖多贤，领略世故有余暇。
- 白面长身虽不见，好古发愤尚类也。
- 自然身如警露鹤，每先鸣鸡整初驾。
- 北行河决所至郡，肃肃王命哀鳏寡。
- 力排滹沱避城郭，深泽疲民且田舍。
- 贾生三策藏胸中，羿矢百中不虚舍。
- 行归定拜关内侯，但赐黄金恐非价。

## 拼音
- qi4 zhi4 chu2 li2 jiu4 che1 ma3 ， cong2 lai2 ji4 chu1 gu3 ren2 xia4 。
- chen2 ai1 hao3 zai4 san1 chi3 tong2 ， bu4 yi2 wan4 shi4 qi1 zi3 ye3 。
- ming2 jing1 shi3 zhe3 zhu4 shu1 lang2 ， feng1 yu3 cheng2 ri4 wang4 su4 ye4 。
- hui2 che1 guo4 men2 wen4 wu2 yang4 ， he2 yi4 shen1 xiang4 qin2 zhang3 zhe3 。
- sheng4 shi1 zhi1 hou4 gai4 duo1 xian2 ， ling3 lüe4 shi4 gu4 you3 yu2 xia2 。
- bai2 mian4 chang2 shen1 sui1 bu2 jian4 ， hao3 gu3 fa1 fen4 shang4 lei4 ye3 。
- zi4 ran2 shen1 ru2 jing3 lu4 he4 ， mei3 xian1 ming2 ji1 zheng3 chu1 jia4 。
- bei3 xing2 he2 jue2 suo3 zhi4 jun4 ， su4 su4 wang2 ming4 ai1 guan1 gua3 。
- li4 pai2 hu1 tuo2 bi4 cheng2 guo1 ， shen1 ze2 pi2 min2 qie3 tian2 she4 。
- jia3 sheng1 san1 ce4 cang2 xiong1 zhong1 ， yi4 shi3 bai3 zhong1 bu4 xu1 she4 。
- xing2 gui1 ding4 bai4 guan1 nei4 hou2 ， dan4 ci4 huang2 jin1 kong3 fei1 jia4 。

## 注释

## 译文

## 赏析
