---
id: huang-ting-jian-song-zhang-zhong-mou
title: 送张仲谋
titlePinyin: song4 zhang1 zhong4 mou2
titleSlug: song-zhang-zhong-mou
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 竹鸡相呼泥滑滑，夜雨连明溪涨阔。
- 门前马作远行嘶，迺是张侯来访别。
- 入门下马未暖席，猛如秋鹰欲飞掣。
- 黄花可浮惜别杯，官沽苦酸不堪设。
- 张侯少年气高秀，太华孤峰带冰雪。
- 袖中日日有新诗，正与秋虫同一律。
- 吏曹不能弄以事，太尉家儿尽英悊。
- 穷愁寂寞双凫县，唯子可输肝胆说。
- 游君宫室如芝兰，于我弟兄比瓜葛。
- 相亲更觉相去难，挽断衫袖不忍诀。
- 缅怀君家方盛时，迺翁屡把连城节。
- 北使初随富亳州，万死弗顾探虎穴。
- 煌煌忠槩奖王命，汝等于今仕朝列。
- 稍开塞上秋草黄，螗螂怒臂当车辙。
- 将军西拥十万师，谋士各伸三寸舌。
- 胡不还家读父书，上疏论兵款天阙。
- 燕然山石可磨镌，谁能御子勒勋伐。
- 功业未成且自爱，早寄书来慰饥渴。

## 拼音
- zhu2 ji1 xiang1 hu1 ni2 hua2 hua2 ， ye4 yu3 lian2 ming2 xi1 zhang3 kuo4 。
- men2 qian2 ma3 zuo4 yuan3 xing2 si1 ， nai3 shi4 zhang1 hou2 lai2 fang3 bie2 。
- ru4 men2 xia4 ma3 wei4 nuan3 xi2 ， meng3 ru2 qiu1 ying1 yu4 fei1 che4 。
- huang2 hua1 ke3 fu2 xi1 bie2 bei1 ， guan1 gu1 ku3 suan1 bu4 kan1 she4 。
- zhang1 hou2 shao4 nian2 qi4 gao1 xiu4 ， tai4 hua2 gu1 feng1 dai4 bing1 xue3 。
- xiu4 zhong1 ri4 ri4 you3 xin1 shi1 ， zheng4 yu3 qiu1 chong2 tong2 yi2 lü4 。
- li4 cao2 bu4 neng2 nong4 yi3 shi4 ， tai4 wei4 jia1 er2 jin4 ying1 zhe2 。
- qiong2 chou2 ji4 mo4 shuang1 fu2 xian4 ， wei2 zi3 ke3 shu1 gan1 dan3 shuo1 。
- you2 jun1 gong1 shi4 ru2 zhi1 lan2 ， yu2 wo3 di4 xiong0 bi3 gua1 ge2 。
- xiang1 qin1 geng4 jue2 xiang1 qu4 nan2 ， wan3 duan4 shan1 xiu4 bu4 ren3 jue2 。
- mian3 huai2 jun1 jia1 fang1 sheng4 shi2 ， nai3 weng1 lü3 ba3 lian2 cheng2 jie2 。
- bei3 shi3 chu1 sui2 fu4 bo2 zhou1 ， wan4 si3 fu2 gu4 tan4 hu3 xue2 。
- huang2 huang2 zhong1 gai4 jiang3 wang2 ming4 ， ru3 deng3 yu2 jin1 shi4 chao2 lie4 。
- shao1 kai1 sai4 shang4 qiu1 cao3 huang2 ， tang2 lang2 nu4 bi4 dang1 che1 zhe2 。
- jiang1 jun1 xi1 yong1 shi2 wan4 shi1 ， mou2 shi4 ge4 shen1 san1 cun4 she2 。
- hu2 bu4 hai2 jia1 du2 fu4 shu1 ， shang4 shu1 lun4 bing1 kuan3 tian1 que1 。
- yan4 ran2 shan1 shi2 ke3 mo2 juan1 ， shui2 neng2 yu4 zi3 le4 xun1 fa2 。
- gong1 ye4 wei4 cheng2 qie3 zi4 ai4 ， zao3 ji4 shu1 lai2 wei4 ji1 ke3 。

## 注释

## 译文

## 赏析
