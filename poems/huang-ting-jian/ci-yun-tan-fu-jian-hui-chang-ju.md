---
id: huang-ting-jian-ci-yun-tan-fu-jian-hui-chang-ju
title: 次韵坦夫见惠长句
titlePinyin: ci4 yun4 tan3 fu1 jian4 hui4 chang2 ju4
titleSlug: ci-yun-tan-fu-jian-hui-chang-ju
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 温风撩人随处去，欲如膻羊蚁旋慕。
- 落英马前高下飞，牵挽忽与樽酒遇。
- 令行如水万夫长，倾盖不减平生故。
- 素衣成缁面黧黑，笑说尘沙工点污。
- 王事贤劳尚有诗，自卷溪藤染霜兔。
- 桃李清阴坐未移，走送雄篇疲健步。
- 张侯先不露文章，十年深深豹藏雾。
- 欻来听讼小棠阴，千里鸣弦舞韶濩。
- 我名最落诸人后，顿使漂山由众喣。
- 伐木丁丁愧友声，食苹呦呦怀野聚。
- 谷阳旧垒一片春，勤我引领西南傃。
- 遥知红紫能乱眼，锦衾作梦高唐赋。
- 简书留句四十里，梦魂明月识归路。
- 公才富比沧海宫，明珠珊瑚凡几库。
- 惠连冢上麦纤纤，喜公犹得春草句。
- 明朝折柳作马箠，想见杯盘咄嗟具。
- 风光暂来不供玩，大似横塘过飞鹜。
- 瓮面浮蛆暖更多，气味烦公卒调护。
- 树头树底劝提壶，南冈北冈教脱袴。
- 春衣可著惬醉眠，急觞催传莫论数。

## 拼音
- wen1 feng1 liao2 ren2 sui2 chu4 qu4 ， yu4 ru2 shan1 yang2 yi3 xuan2 mu4 。
- luo4 ying1 ma3 qian2 gao1 xia4 fei1 ， qian1 wan3 hu1 yu3 zun1 jiu3 yu4 。
- ling4 xing2 ru2 shui3 wan4 fu1 chang2 ， qing1 gai4 bu4 jian3 ping2 sheng1 gu4 。
- su4 yi1 cheng2 zi1 mian4 li2 hei1 ， xiao4 shuo1 chen2 sha1 gong1 dian3 wu1 。
- wang2 shi4 xian2 lao2 shang4 you3 shi1 ， zi4 juan4 xi1 teng2 ran3 shuang1 tu4 。
- tao2 li3 qing1 yin1 zuo4 wei4 yi2 ， zou3 song4 xiong2 pian1 pi2 jian4 bu4 。
- zhang1 hou2 xian1 bu2 lu4 wen2 zhang1 ， shi2 nian2 shen1 shen1 bao4 cang2 wu4 。
- chua1 lai2 ting1 song4 xiao3 tang2 yin1 ， qian1 li3 ming2 xian2 wu3 shao2 hu4 。
- wo3 ming2 zui4 luo4 zhu1 ren2 hou4 ， dun4 shi3 piao1 shan1 you2 zhong4 xu3 。
- fa2 mu4 ding1 ding1 kui4 you3 sheng1 ， shi2 ping2 you1 you1 huai2 ye3 ju4 。
- gu3 yang2 jiu4 lei3 yi2 pian4 chun1 ， qin2 wo3 yin3 ling3 xi1 nan2 su4 。
- yao2 zhi1 hong2 zi3 neng2 luan4 yan3 ， jin3 qin1 zuo4 meng4 gao1 tang2 fu4 。
- jian3 shu1 liu2 ju4 si4 shi2 li3 ， meng4 hun2 ming2 yue4 shi2 gui1 lu4 。
- gong1 cai2 fu4 bi3 cang1 hai3 gong1 ， ming2 zhu1 shan1 hu2 fan2 ji3 ku4 。
- hui4 lian2 zhong3 shang4 mai4 xian1 xian1 ， xi3 gong1 you2 de2 chun1 cao3 ju4 。
- ming2 chao2 zhe2 liu3 zuo4 ma3 chui2 ， xiang3 jian4 bei1 pan2 duo1 jie1 ju4 。
- feng1 guang1 zan4 lai2 bu2 gong4 wan2 ， da4 si4 heng2 tang2 guo4 fei1 wu4 。
- weng4 mian4 fu2 qu1 nuan3 geng4 duo1 ， qi4 wei4 fan2 gong1 zu2 tiao2 hu4 。
- shu4 tou2 shu4 di3 quan4 ti2 hu2 ， nan2 gang1 bei3 gang1 jiao4 tuo1 ku4 。
- chun1 yi1 ke3 zhu4 qie4 zui4 mian2 ， ji2 shang1 cui1 chuan2 mo4 lun4 shu4 。

## 注释

## 译文

## 赏析
