---
id: huang-ting-jian-ci-yun-shi-jin-shu-er-shi-liu-yun
title: 次韵时进叔二十六韵
titlePinyin: ci4 yun4 shi2 jin4 shu1 er4 shi2 liu4 yun4
titleSlug: ci-yun-shi-jin-shu-er-shi-liu-yun
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 时子河上园，竹间开栋宇。
- 大儿胜衣冠，小儿丰颊辅。
- 嫁女与朱公，伏腊可称举。
- 发疏虽苍浪，齿嚼未龃龉。
- 鸡栖牛羊下，各自有室处。
- 四墙规摹小，易守若滕莒。
- 舍前花木深，春物丽观睹。
- 舍后曲池蛙，斋堂风月苦。
- 此岂不足欤，叹岁不我与。
- 客宦孤云耳，未知秦吴楚。
- 向来千驷公，果媿一丘土。
- 宁当损轩昂，聊欲效俯伛。
- 时子听然笑，吾已悟仓鼠。
- 少犹守章句，晚实爱农圃。
- 鹊巢最知风，蚁穴识阴雨。
- 世网事谙委，醉乡俗淳古。
- 坐忘两家说，肉坚与肠腐。
- 酒至即使倾，客来敢辞窭。
- 时邀五柳陶，共过三径诩。
- 往在少年场，豪气压颍汝。
- 借令今尚尔，真复难共语。
- 稍知怜曲糵，渐解等灉濋。
- 朋友半山阿，光阴共行旅。
- 人故义当亲，衣故义当补。
- 飞凫王令尹，期我向君所。
- 君为拂眠床，淹留暮城阻。

## 拼音
- shi2 zi3 he2 shang4 yuan2 ， zhu2 jian1 kai1 dong4 yu3 。
- da4 er2 sheng4 yi1 guan1 ， xiao3 er2 feng1 jia2 fu3 。
- jia4 nü3 yu3 zhu1 gong1 ， fu2 la4 ke3 cheng1 ju3 。
- fa1 shu1 sui1 cang1 lang4 ， chi3 jiao2 wei4 ju3 yu3 。
- ji1 qi1 niu2 yang2 xia4 ， ge4 zi4 you3 shi4 chu4 。
- si4 qiang2 gui1 mo2 xiao3 ， yi4 shou3 ruo4 teng2 ju3 。
- she4 qian2 hua1 mu4 shen1 ， chun1 wu4 li4 guan1 du3 。
- she4 hou4 qu3 chi2 wa1 ， zhai1 tang2 feng1 yue4 ku3 。
- ci3 qi3 bu4 zu2 yu2 ， tan4 sui4 bu4 wo3 yu3 。
- ke4 huan4 gu1 yun2 er3 ， wei4 zhi1 qin2 wu2 chu3 。
- xiang4 lai2 qian1 si4 gong1 ， guo3 kui4 yi4 qiu1 tu3 。
- ning2 dang1 sun3 xuan1 ang2 ， liao2 yu4 xiao4 fu3 yu3 。
- shi2 zi3 ting1 ran2 xiao4 ， wu2 yi3 wu4 cang1 shu3 。
- shao3 you2 shou3 zhang1 ju4 ， wan3 shi2 ai4 nong2 pu3 。
- que4 chao2 zui4 zhi1 feng1 ， yi3 xue2 shi2 yin1 yu3 。
- shi4 wang3 shi4 an1 wei3 ， zui4 xiang1 su2 chun2 gu3 。
- zuo4 wang4 liang3 jia1 shuo1 ， rou4 jian1 yu3 chang2 fu3 。
- jiu3 zhi4 ji2 shi3 qing1 ， ke4 lai2 gan3 ci2 ju4 。
- shi2 yao1 wu3 liu3 tao2 ， gong4 guo4 san1 jing4 xu3 。
- wang3 zai4 shao4 nian2 chang3 ， hao2 qi4 ya1 ying3 ru3 。
- jie4 ling4 jin1 shang4 er3 ， zhen1 fu4 nan2 gong4 yu3 。
- shao1 zhi1 lian2 qu3 nie4 ， jian4 jie3 deng3 yong1 chu3 。
- peng2 you3 ban4 shan1 a1 ， guang1 yin1 gong4 xing2 lü3 。
- ren2 gu4 yi4 dang1 qin1 ， yi1 gu4 yi4 dang1 bu3 。
- fei1 fu2 wang2 ling4 yin3 ， qi1 wo3 xiang4 jun1 suo3 。
- jun1 wei4 fu2 mian2 chuang2 ， yan1 liu2 mu4 cheng2 zu3 。

## 注释

## 译文

## 赏析
