---
id: huang-ting-jian-ci-yun-zhang-yu-zhi-kai-yuan-si-guan-hua-bi-jian-jian-li-de-su
title: 次韵章禹直开元寺观画壁兼简李德素
titlePinyin: ci4 yun4 zhang1 yu3 zhi2 kai1 yuan2 si4 guan4 hua4 bi4 jian1 jian3 li3 de2 su4
titleSlug: ci-yun-zhang-yu-zhi-kai-yuan-si-guan-hua-bi-jian-jian-li-de-su
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丹青古藏壁，风雨饱侵食。
- 拂尘开藻鉴，志士泪沾臆。
- 灵山远飞来，不可以智测。
- 龙神湛回向，拥卫立剑戟。
- 依稀吴生手，旌旆略可识。
- 鸿蒙插楼殿，毫发数动植。
- 广林瞻二圣，有众拱万亿。
- 飞行凑六合，揽取著一席。
- 人人开生面，绝妙推心得。
- 李侯天机深，指点目所及。
- 三生石上梦，天乐鸣我侧。
- 幽寻前日事，晦明忽复易。
- 章生南溟鹏，笼槛锁六翮。
- 能同寂寞游，浊酒聊放适。
- 西风叶萧萧，蟋蟀依墙壁。
- 家无万金产，四邻碪声急。
- 藜羹傲鼎食，蓝缕亦山立。
- 并船有歌姝，粉白眉黛黑。
- 期公开颜笑，醉语杂翰墨。
- 不须谈俗事，秖令人气塞。

## 拼音
- dan1 qing1 gu3 cang2 bi4 ， feng1 yu3 bao3 qin1 shi2 。
- fu2 chen2 kai1 zao3 jian4 ， zhi4 shi4 lei4 zhan1 yi4 。
- ling2 shan1 yuan3 fei1 lai2 ， bu4 ke3 yi3 zhi4 ce4 。
- long2 shen2 zhan4 hui2 xiang4 ， yong1 wei4 li4 jian4 ji3 。
- yi1 xi1 wu2 sheng1 shou3 ， jing1 pei4 lüe4 ke3 shi2 。
- hong2 meng2 cha1 lou2 dian4 ， hao2 fa1 shu4 dong4 zhi2 。
- guang3 lin2 zhan1 er4 sheng4 ， you3 zhong4 gong3 wan4 yi4 。
- fei1 xing2 cou4 liu4 he2 ， lan3 qu3 zhu4 yi4 xi2 。
- ren2 ren2 kai1 sheng1 mian4 ， jue2 miao4 tui1 xin1 de2 。
- li3 hou2 tian1 ji1 shen1 ， zhi3 dian3 mu4 suo3 ji2 。
- san1 sheng1 shi2 shang4 meng4 ， tian1 le4 ming2 wo3 ce4 。
- you1 xun2 qian2 ri4 shi4 ， hui4 ming2 hu1 fu4 yi4 。
- zhang1 sheng1 nan2 ming2 peng2 ， long2 kan3 suo3 liu4 he2 。
- neng2 tong2 ji4 mo4 you2 ， zhuo2 jiu3 liao2 fang4 shi4 。
- xi1 feng1 ye4 xiao1 xiao1 ， xi1 shuai4 yi1 qiang2 bi4 。
- jia1 wu2 wan4 jin1 chan3 ， si4 lin2 zhen1 sheng1 ji2 。
- li2 geng1 ao4 ding3 shi2 ， lan2 lü3 yi4 shan1 li4 。
- bing4 chuan2 you3 ge1 shu1 ， fen3 bai2 mei2 dai4 hei1 。
- qi1 gong1 kai1 yan2 xiao4 ， zui4 yu3 za2 han4 mo4 。
- bu4 xu1 tan2 su2 shi4 ， zhi3 ling4 ren2 qi4 sai1 。

## 注释

## 译文

## 赏析
