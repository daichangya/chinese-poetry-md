---
id: huang-ting-jian-ci-yun-li-zhi-chun-shao-jian-hui-yan
title: 次韵李之纯少监惠砚
titlePinyin: ci4 yun4 li3 zhi1 chun2 shao3 jian1 hui4 yan4
titleSlug: ci-yun-li-zhi-chun-shao-jian-hui-yan
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄公山下黄鸡秋，持节恤刑曾少休。
- 小人负弩得开道，扫叶张饮林岩幽。
- 相传有石非地产，列仙持来自罗浮。
- 酒酣步出云雨上，南抚方城西嵩丘。
- 林端乃见石空洞，猛兽赑屭踞上头。
- 鸟道兔迒谋挽致，万牛不动五丁愁。
- 道家蓬莱见仙伯，我亦洗湔与清流。
- 探囊赠研颇宜墨，近出黄山非远求。
- 乃知此山自才美，物欲致用当穷搜。
- 迷邦故令成器晚，不琢元非匠石羞。

## 拼音
- huang2 gong1 shan1 xia4 huang2 ji1 qiu1 ， chi2 jie2 xu4 xing2 ceng2 shao3 xiu1 。
- xiao3 ren2 fu4 nu3 de2 kai1 dao4 ， sao3 ye4 zhang1 yin3 lin2 yan2 you1 。
- xiang1 chuan2 you3 shi2 fei1 di4 chan3 ， lie4 xian1 chi2 lai2 zi4 luo2 fu2 。
- jiu3 han1 bu4 chu1 yun2 yu3 shang4 ， nan2 fu3 fang1 cheng2 xi1 song1 qiu1 。
- lin2 duan1 nai3 jian4 shi2 kong1 dong4 ， meng3 shou4 bi4 xi4 ju4 shang4 tou2 。
- niao3 dao4 tu4 hang2 mou2 wan3 zhi4 ， wan4 niu2 bu2 dong4 wu3 ding1 chou2 。
- dao4 jia1 peng2 lai2 jian4 xian1 bo2 ， wo3 yi4 xi3 jian1 yu3 qing1 liu2 。
- tan4 nang2 zeng4 yan2 po1 yi2 mo4 ， jin4 chu1 huang2 shan1 fei1 yuan3 qiu2 。
- nai3 zhi1 ci3 shan1 zi4 cai2 mei3 ， wu4 yu4 zhi4 yong4 dang1 qiong2 sou1 。
- mi2 bang1 gu4 ling4 cheng2 qi4 wan3 ， bu4 zhuo2 yuan2 fei1 jiang4 shi2 xiu1 。

## 注释

## 译文

## 赏析
