---
id: huang-ting-jian-dai-shu
title: 代书
titlePinyin: dai4 shu1
titleSlug: dai-shu
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阿熊去我时，秋暑削甘瓜。
- 离别日月除，莲房倒箭靫。
- 得书报平安，肥字如栖鸦。
- 汝才跃𬬻金，自必为镆铘。
- 穷年抱新书，挽条咀春葩。
- 弄笔不能休，屈宋欲作衙。
- 屈指推日星，许身上云霞。
- 安知九天关，虎豹守夜叉。
- 祝田操豚蹄，持狭所欲奢。
- 文章六经来，汗漫十牛车。
- 譬如观沧海，细大极龙虾。
- 古人以圣学，未肯废百家。
- 旧山木十围，斋堂绿阴遮。
- 红稻香盂饭，黄鸡厌食鲑。
- 摩挲垂腴腹，颇复读书耶。
- 念汝齿壮矣，无妇助烹茶。
- 父兄亦怜汝，须儿牧犬豭。
- 且伐千章木，赠行当马檛。
- 赢粮果后时，定随八月槎。
- 觉民在林中，丁丁闻兔罝。
- 奉身甚和友，干父办咄嗟。
- 台源吟松籁，先生岸巾纱。
- 留客醉风月，盘筯供柔嘉。
- 仍工朱丝弦，洗心拂奇邪。
- 孤臣发楚调，倾国怨胡笳。
- 把笔学周鼓，字形锥画沙。
- 诗书乃宿好，不为蓬生麻。
- 元明祖师禅，妙手发琵琶。
- 已无富贵心，鼓吹一池蛙。
- 天民服农圃，颇复秋敛赊。
- 下田督未耘，入岭按新畬。
- 悉力输王赋，至今困生涯。
- 知命叔山徒，炉香严佛花。
- 惟思苾刍园，脱冠著袈裟。
- 起家望两季，佩金蹋朝𫖇。
- 嘉鱼在南国，宗庙荐鲿鲨。
- 我为万夫长，朝论不齿牙。
- 刺头簿领中，蚤虱废搔爬。
- 世累已缠缚，官箴易疵瑕。
- 何时烟雨里，驱羊入金华。
- 遣奴迫王事，不暇学惊蛇。

## 拼音
- a1 xiong2 qu4 wo3 shi2 ， qiu1 shu3 xiao1 gan1 gua1 。
- li2 bie2 ri4 yue4 chu2 ， lian2 fang2 dao3 jian4 cha2 。
- de2 shu1 bao4 ping2 an1 ， fei2 zi4 ru2 qi1 ya1 。
- ru3 cai2 yue4 lu2 jin1 ， zi4 bi4 wei4 mo4 ye2 。
- qiong2 nian2 bao4 xin1 shu1 ， wan3 tiao2 zui3 chun1 pa1 。
- nong4 bi3 bu4 neng2 xiu1 ， qu1 song4 yu4 zuo4 ya2 。
- qu1 zhi3 tui1 ri4 xing1 ， xu3 shen1 shang4 yun2 xia2 。
- an1 zhi1 jiu3 tian1 guan1 ， hu3 bao4 shou3 ye4 cha1 。
- zhu4 tian2 cao1 tun2 ti2 ， chi2 xia2 suo3 yu4 she1 。
- wen2 zhang1 liu4 jing1 lai2 ， han4 man4 shi2 niu2 che1 。
- pi4 ru2 guan1 cang1 hai3 ， xi4 da4 ji2 long2 xia1 。
- gu3 ren2 yi3 sheng4 xue2 ， wei4 ken3 fei4 bai3 jia1 。
- jiu4 shan1 mu4 shi2 wei2 ， zhai1 tang2 lü4 yin1 zhe1 。
- hong2 dao4 xiang1 yu2 fan4 ， huang2 ji1 yan4 shi2 gui1 。
- mo2 suo1 chui2 yu2 fu4 ， po1 fu4 du2 shu1 ye1 。
- nian4 ru3 chi3 zhuang4 yi3 ， wu2 fu4 zhu4 peng1 cha2 。
- fu4 xiong1 yi4 lian2 ru3 ， xu1 er2 mu4 quan3 jia1 。
- qie3 fa2 qian1 zhang1 mu4 ， zeng4 hang2 dang0 ma3 zhua1 。
- ying2 liang2 guo3 hou4 shi2 ， ding4 sui2 ba1 yue4 cha2 。
- jue2 min2 zai4 lin2 zhong1 ， ding1 ding1 wen2 tu4 ju1 。
- feng4 shen1 shen4 he2 you3 ， gan1 fu4 ban4 duo1 jie1 。
- tai2 yuan2 yin2 song1 lai4 ， xian1 sheng1 an4 jin1 sha1 。
- liu2 ke4 zui4 feng1 yue4 ， pan2 zhu4 gong4 rou2 jia1 。
- reng2 gong1 zhu1 si1 xian2 ， xi3 xin1 fu2 qi2 xie2 。
- gu1 chen2 fa1 chu3 tiao2 ， qing1 guo2 yuan4 hu2 jia1 。
- ba3 bi3 xue2 zhou1 gu3 ， zi4 xing2 zhui1 hua4 sha1 。
- shi1 shu1 nai3 su4 hao3 ， bu2 wei4 peng2 sheng1 ma2 。
- yuan2 ming2 zu3 shi1 chan2 ， miao4 shou3 fa1 pi2 pa0 。
- yi3 wu2 fu4 gui4 xin1 ， gu3 chui1 yi4 chi2 wa1 。
- tian1 min2 fu2 nong2 pu3 ， po1 fu4 qiu1 lian3 she1 。
- xia4 tian2 du1 wei4 yun2 ， ru4 ling3 an4 xin1 she1 。
- xi1 li4 shu1 wang2 fu4 ， zhi4 jin1 kun4 sheng1 ya2 。
- zhi1 ming4 shu1 shan1 tu2 ， lu2 xiang1 yan2 fo2 hua1 。
- wei2 si1 bi4 chu2 yuan2 ， tuo1 guan1 zhu4 jia1 sha1 。
- qi3 jia1 wang4 liang3 ji4 ， pei4 jin1 ta4 chao2 𫖇 。
- jia1 yu2 zai4 nan2 guo2 ， zong1 miao4 jian4 chang2 sha1 。
- wo3 wei4 wan4 fu1 chang2 ， chao2 lun4 bu4 chi3 ya2 。
- ci4 tou2 bo2 ling3 zhong1 ， zao3 shi1 fei4 sao1 pa2 。
- shi4 lei4 yi3 chan2 fu4 ， guan1 zhen1 yi4 ci1 xia2 。
- he2 shi2 yan1 yu3 li3 ， qu1 yang2 ru4 jin1 hua2 。
- qian3 nu2 po4 wang2 shi4 ， bu4 xia2 xue2 jing1 she2 。

## 注释

## 译文

## 赏析
