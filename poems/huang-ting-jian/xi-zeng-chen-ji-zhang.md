---
id: huang-ting-jian-xi-zeng-chen-ji-zhang
title: 戏赠陈季张
titlePinyin: xi4 zeng4 chen2 ji4 zhang1
titleSlug: xi-zeng-chen-ji-zhang
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 气清语不凡，郭与陈季优。
- 季子有美质，明月悬高秋。
- 词谈贯百家，炙毂出膏油。
- 放声寄大块，肆情无去留。
- 方圆付自尔，规矩为疮疣。
- 当其说荒唐，众口莫能咻。
- 书案鼠篆尘，衔蔬满床头。
- 居不省家舍，那问犬马牛。
- 吾尝观圣人，与世为献酬。
- 道通众人行，智欲万物周。
- 微言观季子，颇亦有意不。
- 季子捧腹笑，吾岂搢绅囚。
- 我将乘扶摇，南与大鹏游。
- 相羊九万里，厌则下沧洲。
- 黄子失所答，如耕不能耰。
- 井蛙延海鼈，乐事擅一邱。
- 束牲盟伯夷，固自取揶揄。
- 无心以触物，爱子如虚舟。
- 维楫苟不存，倾覆当谁尤。
- 尚思济来者，非但自为谋。

## 拼音
- qi4 qing1 yu3 bu4 fan2 ， guo1 yu3 chen2 ji4 you1 。
- ji4 zi3 you3 mei3 zhi4 ， ming2 yue4 xuan2 gao1 qiu1 。
- ci2 tan2 guan4 bai3 jia1 ， zhi4 gu1 chu1 gao1 you2 。
- fang4 sheng1 ji4 da4 kuai4 ， si4 qing2 wu2 qu4 liu2 。
- fang1 yuan2 fu4 zi4 er3 ， gui1 ju3 wei4 chuang1 you2 。
- dang1 qi2 shuo1 huang1 tang2 ， zhong4 kou3 mo4 neng2 xiu1 。
- shu1 an4 shu3 zhuan4 chen2 ， xian2 shu1 man3 chuang2 tou2 。
- ju1 bu4 sheng3 jia1 she4 ， na4 wen4 quan3 ma3 niu2 。
- wu2 chang2 guan1 sheng4 ren2 ， yu3 shi4 wei4 xian4 chou2 。
- dao4 tong1 zhong4 ren2 xing2 ， zhi4 yu4 wan4 wu4 zhou1 。
- wei1 yan2 guan1 ji4 zi3 ， po1 yi4 you3 yi4 bu4 。
- ji4 zi3 peng3 fu4 xiao4 ， wu2 qi3 jin4 shen1 qiu2 。
- wo3 jiang1 cheng2 fu2 yao2 ， nan2 yu3 da4 peng2 you2 。
- xiang1 yang2 jiu3 wan4 li3 ， yan4 ze2 xia4 cang1 zhou1 。
- huang2 zi3 shi1 suo3 da2 ， ru2 geng1 bu4 neng2 you1 。
- jing3 wa1 yan2 hai3 bie1 ， le4 shi4 shan4 yi4 qiu1 。
- shu4 sheng1 meng2 bo2 yi2 ， gu4 zi4 qu3 ye2 yu2 。
- wu2 xin1 yi3 chu4 wu4 ， ai4 zi3 ru2 xu1 zhou1 。
- wei2 ji2 gou3 bu4 cun2 ， qing1 fu4 dang1 shui2 you2 。
- shang4 si1 ji4 lai2 zhe3 ， fei1 dan4 zi4 wei4 mou2 。

## 注释

## 译文

## 赏析
