---
id: huang-ting-jian-ji-ti-rong-zhou-zu-yuan-da-shi-ci-jun-xuan
title: 寄题荣州祖元大师此君轩
titlePinyin: ji4 ti2 rong2 zhou1 zu3 yuan2 da4 shi1 ci3 jun1 xuan1
titleSlug: ji-ti-rong-zhou-zu-yuan-da-shi-ci-jun-xuan
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 王师学琴三十年，响如清夜落涧泉。
- 满堂洗尽筝琶耳，请师停手恐断弦。
- 神人传书道人命，死生贵贱如看镜。
- 晚知直语触憎嫌，深藏幽寺听钟磬。
- 有酒如渑客满门，不可一日无此君。
- 当时手栽数寸碧，声挟风雨今连云。
- 此君倾盖如故旧，骨相奇怪清且秀。
- 程婴杵臼立孤难，伯夷叔齐采薇瘦。
- 霜钟堂上弄秋月，微风入弦此君悦。
- 公家周彦笔如椽，此君语意当能传。

## 拼音
- wang2 shi1 xue2 qin2 san1 shi2 nian2 ， xiang3 ru2 qing1 ye4 luo4 jian4 quan2 。
- man3 tang2 xi3 jin4 zheng1 pa2 er3 ， qing3 shi1 ting2 shou3 kong3 duan4 xian2 。
- shen2 ren2 chuan2 shu1 dao4 ren2 ming4 ， si3 sheng1 gui4 jian4 ru2 kan4 jing4 。
- wan3 zhi1 zhi2 yu3 chu4 zeng1 xian2 ， shen1 cang2 you1 si4 ting1 zhong1 qing4 。
- you3 jiu3 ru2 mian3 ke4 man3 men2 ， bu4 ke3 yi2 ri4 wu2 ci3 jun1 。
- dang1 shi2 shou3 zai1 shu4 cun4 bi4 ， sheng1 xie2 feng1 yu3 jin1 lian2 yun2 。
- ci3 jun1 qing1 gai4 ru2 gu4 jiu4 ， gu3 xiang1 qi2 guai4 qing1 qie3 xiu4 。
- cheng2 ying1 chu3 jiu4 li4 gu1 nan2 ， bo2 yi2 shu1 qi2 cai3 wei1 shou4 。
- shuang1 zhong1 tang2 shang4 nong4 qiu1 yue4 ， wei1 feng1 ru4 xian2 ci3 jun1 yue4 。
- gong1 jia0 zhou1 yan4 bi3 ru2 chuan2 ， ci3 jun1 yu3 yi4 dang1 neng2 chuan2 。

## 注释

## 译文

## 赏析
