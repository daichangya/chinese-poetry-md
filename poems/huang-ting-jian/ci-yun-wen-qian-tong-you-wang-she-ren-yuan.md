---
id: huang-ting-jian-ci-yun-wen-qian-tong-you-wang-she-ren-yuan
title: 次韵文潜同游王舍人园
titlePinyin: ci4 yun4 wen2 qian2 tong2 you2 wang2 she4 ren2 yuan2
titleSlug: ci-yun-wen-qian-tong-you-wang-she-ren-yuan
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 移竹淇园下，买花洛水阳。
- 风烟二十年，花竹可迷藏。
- 九衢流车马，相值各匆忙。
- 岂有道边宅，静居如宝坊。
- 幅巾延客酒，妙歌小红裳。
- 主人有班缀，衣拂御炉香。
- 常恐𫛴鴂鸣，百草为不芳。
- 故作龟曳尾，颇深漆园方。
- 初开蜗牛庐，中置师子床。
- 买田宛丘间，江汉起滥觞。
- 今此百亩宫，冬温夏清凉。
- 身闲阅世故，宇静发天光。
- 安肯声利场，牵黄臂老苍。
- 张侯笔瑞世，三秀丽斋房。
- 作诗盛推赏，明珠计斛量。
- 扫花坐晚吹，妙语益难忘。
- 重游樊素病，捧心不能妆。
- 来日犹可追，听我歌楚狂。

## 拼音
- yi2 zhu2 qi2 yuan2 xia4 ， mai3 hua1 luo4 shui3 yang2 。
- feng1 yan1 er4 shi2 nian2 ， hua1 zhu2 ke3 mi2 cang2 。
- jiu3 qu2 liu2 che1 ma3 ， xiang1 zhi2 ge4 cong1 mang2 。
- qi3 you3 dao4 bian1 zhai2 ， jing4 ju1 ru2 bao3 fang1 。
- fu2 jin1 yan2 ke4 jiu3 ， miao4 ge1 xiao3 hong2 shang0 。
- zhu3 ren2 you3 ban1 zhui4 ， yi1 fu2 yu4 lu2 xiang1 。
- chang2 kong3 𫛴 jue2 ming2 ， bai3 cao3 wei4 bu4 fang1 。
- gu4 zuo4 gui1 ye4 wei3 ， po1 shen1 qi1 yuan2 fang1 。
- chu1 kai1 wo1 niu2 lu2 ， zhong1 zhi4 shi1 zi3 chuang2 。
- mai3 tian2 wan3 qiu1 jian1 ， jiang1 han4 qi3 lan4 shang1 。
- jin1 ci3 bai3 mu3 gong1 ， dong1 wen1 xia4 qing1 liang2 。
- shen1 xian2 yue4 shi4 gu4 ， yu3 jing4 fa1 tian1 guang1 。
- an1 ken3 sheng1 li4 chang3 ， qian1 huang2 bi4 lao3 cang1 。
- zhang1 hou2 bi3 rui4 shi4 ， san1 xiu4 li4 zhai1 fang2 。
- zuo4 shi1 sheng4 tui1 shang3 ， ming2 zhu1 ji4 hu2 liang2 。
- sao3 hua1 zuo4 wan3 chui1 ， miao4 yu3 yi4 nan2 wang4 。
- chong2 you2 fan2 su4 bing4 ， peng3 xin1 bu4 neng2 zhuang1 。
- lai2 ri4 you2 ke3 zhui1 ， ting1 wo3 ge1 chu3 kuang2 。

## 注释

## 译文

## 赏析
