---
id: huang-ting-jian-tong-qian-zhi-zhong-fan-jie-tian-qian-ru-wen-guan-she
title: 同钱志仲饭藉田钱孺文官舍
titlePinyin: tong2 qian2 zhi4 zhong4 fan4 jie4 tian2 qian2 ru2 wen2 guan1 she4
titleSlug: tong-qian-zhi-zhong-fan-jie-tian-qian-ru-wen-guan-she
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 帝藉开千亩，农功先九州。
- 王孙守耒耜，吏隠极风流。
- 永夏丰草木，五云卫郊丘。
- 牛羊卧篱落，宾客解衣裘。
- 汲井羞热啜，挽溪供甘柔。
- 倒靫收莲的，剖蚌煮鸿头。
- 野日草光合，水风荷气浮。
- 稻畦下白鹭，林樾应鸣鸠。
- 主人发清赏，况复佳同游。
- 归扇障小雨，真成一赐休。

## 拼音
- di4 jie4 kai1 qian1 mu3 ， nong2 gong1 xian1 jiu3 zhou1 。
- wang2 sun1 shou3 lei3 si4 ， li4 yin3 ji2 feng1 liu2 。
- yong3 xia4 feng1 cao3 mu4 ， wu3 yun2 wei4 jiao1 qiu1 。
- niu2 yang2 wo4 li2 luo4 ， bin1 ke4 jie3 yi1 qiu2 。
- ji2 jing3 xiu1 re4 chuo4 ， wan3 xi1 gong4 gan1 rou2 。
- dao3 cha2 shou1 lian2 de0 ， pou1 bang4 zhu3 hong2 tou2 。
- ye3 ri4 cao3 guang1 he2 ， shui3 feng1 he2 qi4 fu2 。
- dao4 qi2 xia4 bai2 lu4 ， lin2 yue4 ying4 ming2 jiu1 。
- zhu3 ren2 fa1 qing1 shang3 ， kuang4 fu4 jia1 tong2 you2 。
- gui1 shan4 zhang4 xiao3 yu3 ， zhen1 cheng2 yi2 ci4 xiu1 。

## 注释

## 译文

## 赏析
