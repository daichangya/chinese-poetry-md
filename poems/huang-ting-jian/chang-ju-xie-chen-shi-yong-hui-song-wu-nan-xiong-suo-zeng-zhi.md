---
id: huang-ting-jian-chang-ju-xie-chen-shi-yong-hui-song-wu-nan-xiong-suo-zeng-zhi
title: 长句谢陈适用惠送吴南雄所赠纸
titlePinyin: chang2 ju4 xie4 chen2 shi4 yong4 hui4 song4 wu2 nan2 xiong2 suo3 zeng4 zhi3
titleSlug: chang-ju-xie-chen-shi-yong-hui-song-wu-nan-xiong-suo-zeng-zhi
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庐陵政事无全牛，恐是汉时陈太丘。
- 书记姓名不肯学，得纸无异夏得裘。
- 琢诗包纸送赠我，自状明月非暗投。
- 诗句纵横剪宫锦，惜无阿买书银钩。
- 蛮溪切藤卷盈百，侧理羞滑茧羞白。
- 想当鸣杵砧面平，桄榔叶风溪水碧。
- 千里鹅毛意不轻，瘴衣腥腻北归客。
- 君侯谦虚不自供，胡不赠世文章伯。
- 一涔之水容牛蹄，识字有数我自知。
- 小时双钩学楷法，至令儿子憎家鸡。
- 虽然嘉惠敢虚辱，煮泥续尾成大轴。
- 写心与君心莫传，平生落魄不问天。
- 樽前花底幸好戏，为君绝笔谢风烟。
- 已无商颂猗那手，请续南华内外篇。

## 拼音
- lu2 ling2 zheng4 shi4 wu2 quan2 niu2 ， kong3 shi4 han4 shi2 chen2 tai4 qiu1 。
- shu1 ji4 xing4 ming2 bu4 ken3 xue2 ， de2 zhi3 wu2 yi4 xia4 de2 qiu2 。
- zhuo2 shi1 bao1 zhi3 song4 zeng4 wo3 ， zi4 zhuang4 ming2 yue4 fei1 an4 tou2 。
- shi1 ju4 zong4 heng2 jian3 gong1 jin3 ， xi1 wu2 a1 mai3 shu1 yin2 gou1 。
- man2 xi1 qie4 teng2 juan4 ying2 bai3 ， ce4 li3 xiu1 hua2 jian3 xiu1 bai2 。
- xiang3 dang1 ming2 chu3 zhen1 mian4 ping2 ， guang4 lang2 ye4 feng1 xi1 shui3 bi4 。
- qian1 li3 e2 mao2 yi4 bu4 qing1 ， zhang4 yi1 xing1 ni4 bei3 gui1 ke4 。
- jun1 hou2 qian1 xu1 bu2 zi4 gong4 ， hu2 bu2 zeng4 shi4 wen2 zhang1 bo2 。
- yi4 cen2 zhi1 shui3 rong2 niu2 ti2 ， shi2 zi4 you3 shu4 wo3 zi4 zhi1 。
- xiao3 shi2 shuang1 gou1 xue2 kai3 fa3 ， zhi4 ling4 er2 zi0 zeng1 jia1 ji1 。
- sui1 ran2 jia1 hui4 gan3 xu1 ru3 ， zhu3 ni2 xu4 wei3 cheng2 da4 zhou2 。
- xie3 xin1 yu3 jun1 xin1 mo4 chuan2 ， ping2 sheng1 luo4 po4 bu2 wen4 tian1 。
- zun1 qian2 hua1 di3 xing4 hao3 xi4 ， wei4 jun1 jue2 bi3 xie4 feng1 yan1 。
- yi3 wu2 shang1 song4 yi1 na4 shou3 ， qing3 xu4 nan2 hua2 nei4 wai4 pian1 。

## 注释

## 译文

## 赏析
