---
id: huang-ting-jian-chen-ji-lao-xian-cheng-tong-zhi-ming-di-you-qing-yuan-ye-si-chan-shi-yu--0d8ac22f
title: 陈吉老县丞同知命弟游青原谒思禅师予以簿领不得往二公雨久不归戏作百家衣一首二十韵招之
titlePinyin: chen2 ji2 lao3 xian4 cheng2 tong2 zhi1 ming4 di4 you2 qing1 yuan2 ye4 si1 chan2 shi1 yu3 yi3 bo2 ling3 bu4 de2 wang3 er4 gong1 yu3 jiu3 bu4 gui1 xi4 zuo4 bai3 jia1 yi1 yi4 shou3 er4 shi2 yun4 zhao1 zhi1
titleSlug: chen-ji-lao-xian-cheng-tong-zhi-ming-di-you-qing-yuan-ye-si-chan-shi-yu--0d8ac22f
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天高万物肃，虚寂在川岑。
- 肃此尘外轸，随山上岖嵚。
- 列宿正参差，凝霜露衣襟。
- 惊鸟纵横去，孤猿拥条吟。
- 不睹白日景，惟睹松柏阴。
- 南州实炎德，肴羞香森沈。
- 芳草亦未老，黄花如散金。
- 中有冥寂士，上有嘉树林。
- 遗挂犹在壁，靡靡如面命。
- 阿阁三重阶，旷望何高深。
- 能使高兴尽，山水有清音。
- 所在可游盘，春酝时献斟。
- 玄云拖朱阁，小雨遂成霖。
- 挟纩如怀冰，夕息忆重衾。
- 瞽夫违盛观，何用慰我心。
- 孤灯暧幽幔，愿言思所钦。
- 良游常蹉跎，贱与老相寻。
- 佳人殊未来，忽忘逝景侵。
- 南荣戒其多，离思故难任。
- 明月难暗投，聊欲投吾簪。

## 拼音
- tian1 gao1 wan4 wu4 su4 ， xu1 ji4 zai4 chuan1 cen2 。
- su4 ci3 chen2 wai4 zhen3 ， sui2 shan1 shang4 qu1 qin1 。
- lie4 su4 zheng4 cen1 ci1 ， ning2 shuang1 lu4 yi1 jin1 。
- jing1 niao3 zong4 heng2 qu4 ， gu1 yuan2 yong1 tiao2 yin2 。
- bu4 du3 bai2 ri4 jing3 ， wei2 du3 song1 bai3 yin1 。
- nan2 zhou1 shi2 yan2 de2 ， yao2 xiu1 xiang1 sen1 shen3 。
- fang1 cao3 yi4 wei4 lao3 ， huang2 hua1 ru2 san4 jin1 。
- zhong1 you3 ming2 ji4 shi4 ， shang4 you3 jia1 shu4 lin2 。
- yi2 gua4 you2 zai4 bi4 ， mi2 mi2 ru2 mian4 ming4 。
- a1 ge2 san1 chong2 jie1 ， kuang4 wang4 he2 gao1 shen1 。
- neng2 shi3 gao1 xing4 jin4 ， shan1 shui3 you3 qing1 yin1 。
- suo3 zai4 ke3 you2 pan2 ， chun1 yun4 shi2 xian4 zhen1 。
- xuan2 yun2 tuo1 zhu1 ge2 ， xiao3 yu3 sui4 cheng2 lin2 。
- xie2 kuang4 ru2 huai2 bing1 ， xi1 xi1 yi4 zhong4 qin1 。
- gu3 fu1 wei2 sheng4 guan1 ， he2 yong4 wei4 wo3 xin1 。
- gu1 deng1 ai4 you1 man4 ， yuan4 yan2 si1 suo3 qin1 。
- liang2 you2 chang2 cuo1 tuo2 ， jian4 yu3 lao3 xiang1 xun2 。
- jia1 ren2 shu1 wei4 lai2 ， hu1 wang4 shi4 jing3 qin1 。
- nan2 rong2 jie4 qi2 duo1 ， li2 si1 gu4 nan2 ren4 。
- ming2 yue4 nan2 an4 tou2 ， liao2 yu4 tou2 wu2 zan1 。

## 注释

## 译文

## 赏析
