---
id: huang-ting-jian-dou-xia-xi-jian-ba-shu-fu
title: 都下喜见八叔父
titlePinyin: dou1 xia4 xi3 jian4 ba1 shu1 fu4
titleSlug: dou-xia-xi-jian-ba-shu-fu
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一别七冬夏，几书通置邮。
- 冥鸿难借问，江鲤多沈浮。
- 心因梦想去，迹为山川留。
- 叔趋丹凤阙，身向卧龙洲。
- 邂逅入关马，同时解辔秋。
- 别后事万端，向来身百忧。
- 咨嗟旧田园，恸哭新松楸。
- 稍询耆旧间，太半归山丘。
- 小儿携妇子，襁褓皆裹头。
- 青灯照逆旅，呼酒濯乱愁。
- 破啼为笑语，霜夜尽更筹。
- 岁寒叔旧节，况又高春秋。
- 老松心更槩，绿竹气和柔。
- 言如不出口，体若不胜裘。
- 德音润九里，政事无全牛。
- 诗成戏笔墨，清甚韦苏州。
- 篆籀有志气，当于古人求。
- 自悲闻道晚，涉世如虚舟。
- 虽无触物意，傥亦遭骂咻。
- 稍窥性命学，未穷言行尤。
- 息心待自信，渺如大河流。
- 隄防小不密，一决败数州。
- 安得心服礼，不见为疮疣。
- 荆鸡变化材，鹄卵滞阴幽。
- 愿因啄抱力，浩荡碧云游。

## 拼音
- yi4 bie2 qi1 dong1 xia4 ， ji3 shu1 tong1 zhi4 you2 。
- ming2 hong2 nan2 jie4 wen4 ， jiang1 li3 duo1 shen3 fu2 。
- xin1 yin1 meng4 xiang3 qu4 ， ji4 wei4 shan1 chuan1 liu2 。
- shu1 qu1 dan1 feng4 que1 ， shen1 xiang4 wo4 long2 zhou1 。
- xie4 hou4 ru4 guan1 ma3 ， tong2 shi2 jie3 pei4 qiu1 。
- bie2 hou4 shi4 wan4 duan1 ， xiang4 lai2 shen1 bai3 you1 。
- zi1 jie1 jiu4 tian2 yuan2 ， tong4 ku1 xin1 song1 qiu1 。
- shao1 xun2 qi2 jiu4 jian1 ， tai4 ban4 gui1 shan1 qiu1 。
- xiao3 er2 xie2 fu4 zi3 ， qiang3 bao3 jie1 guo3 tou2 。
- qing1 deng1 zhao4 ni4 lü3 ， hu1 jiu3 zhuo2 luan4 chou2 。
- po4 ti2 wei4 xiao4 yu3 ， shuang1 ye4 jin4 geng4 chou2 。
- sui4 han2 shu1 jiu4 jie2 ， kuang4 you4 gao1 chun1 qiu1 。
- lao3 song1 xin1 geng4 gai4 ， lü4 zhu2 qi4 he2 rou2 。
- yan2 ru2 bu4 chu1 kou3 ， ti3 ruo4 bu2 sheng4 qiu2 。
- de2 yin1 run4 jiu3 li3 ， zheng4 shi4 wu2 quan2 niu2 。
- shi1 cheng2 xi4 bi3 mo4 ， qing1 shen4 wei2 su1 zhou1 。
- zhuan4 zhou4 you3 zhi4 qi4 ， dang1 yu2 gu3 ren2 qiu2 。
- zi4 bei1 wen2 dao4 wan3 ， she4 shi4 ru2 xu1 zhou1 。
- sui1 wu2 chu4 wu4 yi4 ， tang3 yi4 zao1 ma4 xiu1 。
- shao1 kui1 xing4 ming4 xue2 ， wei4 qiong2 yan2 xing2 you2 。
- xi1 xin1 dai4 zi4 xin4 ， miao3 ru2 da4 he2 liu2 。
- di1 fang2 xiao3 bu2 mi4 ， yi4 jue2 bai4 shu4 zhou1 。
- an1 de2 xin1 fu2 li3 ， bu2 jian4 wei4 chuang1 you2 。
- jing1 ji1 bian4 hua4 cai2 ， hu2 luan3 zhi4 yin1 you1 。
- yuan4 yin1 zhuo2 bao4 li4 ， hao4 dang4 bi4 yun2 you2 。

## 注释

## 译文

## 赏析
