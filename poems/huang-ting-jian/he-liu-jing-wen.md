---
id: huang-ting-jian-he-liu-jing-wen
title: 和刘景文
titlePinyin: he2 liu2 jing3 wen2
titleSlug: he-liu-jing-wen
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 追随城西园，残暑欲退席。
- 夜凉雨新休，城谯挂苍璧。
- 佳人携手嬉，调笑忘日夕。
- 刘侯本将家，今为读书客。
- 诗名二十年，风雅自推激。
- 牛铎调黄钟，薪余合琴瑟。
- 食无千户封，句有万人敌。
- 颇类邺侯家，连墙架书册。
- 残编汲县冢，半隶鸿都壁。
- 渠成亦秦利，愿公多购获。
- 竟须卜比邻，劳苦相饮食。
- 身有小丑女，已自喜翰墨。
- 要传未见书，遮眼差有益。
- 人生但安乐，券外岂吾力。
- 分鹿谁觉梦，亡羊路南北。
- 公今百寮底，雪发不胜帻。
- 爱公欲湔拂，顾我已头白。

## 拼音
- zhui1 sui2 cheng2 xi1 yuan2 ， can2 shu3 yu4 tui4 xi2 。
- ye4 liang2 yu3 xin1 xiu1 ， cheng2 qiao2 gua4 cang1 bi4 。
- jia1 ren2 xie2 shou3 xi1 ， tiao2 xiao4 wang4 ri4 xi1 。
- liu2 hou2 ben3 jiang1 jia1 ， jin1 wei4 du2 shu1 ke4 。
- shi1 ming2 er4 shi2 nian2 ， feng1 ya3 zi4 tui1 ji1 。
- niu2 duo2 tiao2 huang2 zhong1 ， xin1 yu2 he2 qin2 se4 。
- shi2 wu2 qian1 hu4 feng1 ， ju4 you3 wan4 ren2 di2 。
- po1 lei4 ye4 hou2 jia1 ， lian2 qiang2 jia4 shu1 ce4 。
- can2 bian1 ji2 xian4 zhong3 ， ban4 li4 hong2 dou1 bi4 。
- qu2 cheng2 yi4 qin2 li4 ， yuan4 gong1 duo1 gou4 huo4 。
- jing4 xu1 bu3 bi3 lin2 ， lao2 ku3 xiang1 yin3 shi2 。
- shen1 you3 xiao3 chou3 nü3 ， yi3 zi4 xi3 han4 mo4 。
- yao4 chuan2 wei4 jian4 shu1 ， zhe1 yan3 cha4 you3 yi4 。
- ren2 sheng1 dan4 an1 le4 ， quan4 wai4 qi3 wu2 li4 。
- fen1 lu4 shui2 jue2 meng4 ， wang2 yang2 lu4 nan2 bei3 。
- gong1 jin1 bai3 liao2 di3 ， xue3 fa1 bu2 sheng4 ze2 。
- ai4 gong1 yu4 jian1 fu2 ， gu4 wo3 yi3 tou2 bai2 。

## 注释

## 译文

## 赏析
