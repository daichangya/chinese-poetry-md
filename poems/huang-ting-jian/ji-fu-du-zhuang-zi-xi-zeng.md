---
id: huang-ting-jian-ji-fu-du-zhuang-zi-xi-zeng
title: 几复读庄子戏赠
titlePinyin: ji3 fu4 du2 zhuang1 zi3 xi4 zeng4
titleSlug: ji-fu-du-zhuang-zi-xi-zeng
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜩化抢榆枋，鹏化抟扶摇。
- 大椿万岁寿，粪英不重朝。
- 有待于无待，定非各逍遥。
- 譬如宿舂粮，所诣岂得辽。
- 漆园槁项翁，闻风独参寥。
- 物情本不齐，显者桀与尧。
- 烈风号万窍，杂然吹籁箫。
- 声随器形异，安可一律调。
- 何尝用吾私，总领使同条。
- 惜哉向郭误，斯文晚未昭。
- 胡不弃影事，直以神理超。
- 木资不才生，雁得不才死。
- 投身死生中，未可优劣比。
- 深藏无所用，一寓不得已。
- 逍遥同我谁，岁暮于吾子。

## 拼音
- tiao2 hua4 qiang3 yu2 fang1 ， peng2 hua4 tuan2 fu2 yao2 。
- da4 chun1 wan4 sui4 shou4 ， fen4 ying1 bu2 zhong4 chao2 。
- you3 dai4 yu2 wu2 dai4 ， ding4 fei1 ge4 xiao1 yao2 。
- pi4 ru2 su4 chong1 liang2 ， suo3 yi4 qi3 de2 liao2 。
- qi1 yuan2 gao3 xiang4 weng1 ， wen2 feng1 du2 can1 liao2 。
- wu4 qing2 ben3 bu4 qi2 ， xian3 zhe3 jie2 yu3 yao2 。
- lie4 feng1 hao4 wan4 qiao4 ， za2 ran2 chui1 lai4 xiao1 。
- sheng1 sui2 qi4 xing2 yi4 ， an1 ke3 yi2 lü4 tiao2 。
- he2 chang2 yong4 wu2 si1 ， zong3 ling3 shi3 tong2 tiao2 。
- xi1 zai1 xiang4 guo1 wu4 ， si1 wen2 wan3 wei4 zhao1 。
- hu2 bu2 qi4 ying3 shi4 ， zhi2 yi3 shen2 li3 chao1 。
- mu4 zi1 bu4 cai2 sheng1 ， yan4 de2 bu4 cai2 si3 。
- tou2 shen1 si3 sheng1 zhong1 ， wei4 ke3 you1 lie4 bi3 。
- shen1 cang2 wu2 suo3 yong4 ， yi2 yu4 bu4 de2 yi3 。
- xiao1 yao2 tong2 wo3 shui2 ， sui4 mu4 yu2 wu2 zi3 。

## 注释

## 译文

## 赏析
