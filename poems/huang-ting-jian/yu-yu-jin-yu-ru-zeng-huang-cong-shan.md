---
id: huang-ting-jian-yu-yu-jin-yu-ru-zeng-huang-cong-shan
title: 予欲金玉汝赠黄从善
titlePinyin: yu3 yu4 jin1 yu4 ru3 zeng4 huang2 cong2 shan4
titleSlug: yu-yu-jin-yu-ru-zeng-huang-cong-shan
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江山复重兮朋友失，长处幽篁兮隔离天日。
- 鸟声无人兮我友来即，久矣不闻德人之言兮，为余发药。
- 嘉若人兮甚好修，兰薰而时发兮，水刚德而用柔。
- 有璞连城，方谟匠兮，忍其与斗筲议之。
- 螫吾手而不砭兮，举百体而弃之。
- 为民父母兮，灼子之肤，何能忍。
- 顾白日临辰兮，臣何爱不与俱来。
- 古之人偿责言兮，虽九死其犹未悔。
- 虹气贯斗牛兮，岂用俗人之町畦。
- 予爱兰而莫与予佩兮，曰斯其不情。
- 帝关九牡兮，照下土孔明。
- 予将观东海兮，蛙说予以坎井。
- 盍尝视吾宝兮，兹有重于岑鼎。
- 予欲金玉汝兮，汝既金玉。
- 揭日月以适四方兮，殆而按剑以为戮。
- 雁以不鸣烹，木以材而斲。
- 天下皆羿兮，矢来无乡，惟应以无名之朴。

## 拼音
- jiang1 shan1 fu4 zhong4 xi1 peng2 you3 shi1 ， chang2 chu4 you1 huang2 xi1 ge2 li2 tian1 ri4 。
- niao3 sheng1 wu2 ren2 xi1 wo3 you3 lai2 ji2 ， jiu3 yi3 bu4 wen2 de2 ren2 zhi1 yan2 xi1 ， wei4 yu2 fa1 yao4 。
- jia1 ruo4 ren2 xi1 shen4 hao3 xiu1 ， lan2 xun1 er2 shi2 fa1 xi1 ， shui3 gang1 de2 er2 yong4 rou2 。
- you3 pu2 lian2 cheng2 ， fang1 mo2 jiang4 xi1 ， ren3 qi2 yu3 dou4 shao1 yi4 zhi1 。
- shi4 wu2 shou3 er2 bu4 bian1 xi1 ， ju3 bai3 ti3 er2 qi4 zhi1 。
- wei2 min2 fu4 mu3 xi1 ， zhuo2 zi3 zhi1 fu1 ， he2 neng2 ren3 。
- gu4 bai2 ri4 lin2 chen2 xi1 ， chen2 he2 ai4 bu4 yu3 ju4 lai2 。
- gu3 zhi1 ren2 chang2 ze2 yan2 xi1 ， sui1 jiu3 si3 qi2 you2 wei4 hui3 。
- hong2 qi4 guan4 dou4 niu2 xi1 ， qi3 yong4 su2 ren2 zhi1 ting3 qi2 。
- yu3 ai4 lan2 er2 mo4 yu3 yu3 pei4 xi1 ， yue1 si1 qi2 bu4 qing2 。
- di4 guan1 jiu3 mu3 xi1 ， zhao4 xia4 tu3 kong3 ming2 。
- yu3 jiang1 guan1 dong1 hai3 xi1 ， wa1 shuo1 yu3 yi3 kan3 jing3 。
- he2 chang2 shi4 wu2 bao3 xi1 ， zi1 you3 zhong4 yu2 cen2 ding3 。
- yu3 yu4 jin1 yu4 ru3 xi1 ， ru3 ji4 jin1 yu4 。
- jie1 ri4 yue4 yi3 shi4 si4 fang1 xi1 ， dai4 er2 an4 jian4 yi3 wei2 lu4 。
- yan4 yi3 bu4 ming2 peng1 ， mu4 yi3 cai2 er2 zhuo2 。
- tian1 xia4 jie1 yi4 xi1 ， shi3 lai2 wu2 xiang1 ， wei2 ying4 yi3 wu2 ming2 zhi1 pu3 。

## 注释

## 译文

## 赏析
