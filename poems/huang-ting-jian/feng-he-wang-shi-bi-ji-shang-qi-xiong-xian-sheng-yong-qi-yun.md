---
id: huang-ting-jian-feng-he-wang-shi-bi-ji-shang-qi-xiong-xian-sheng-yong-qi-yun
title: 奉和王世弼寄上七兄先生用其韵
titlePinyin: feng4 he2 wang2 shi4 bi4 ji4 shang4 qi1 xiong1 xian1 sheng1 yong4 qi2 yun4
titleSlug: feng-he-wang-shi-bi-ji-shang-qi-xiong-xian-sheng-yong-qi-yun
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宫槐弄黄黄，莲叶绿婉婉。
- 时同二三友，竹轩凉夏晚。
- 驾言都城南，以望征车返。
- 何知苦淹回，及此秋景短。
- 愁思令人瘦，举目道路远。
- 西风脱一叶，荐士闻乡选。
- 简书催渡河，宾客不得展。
- 亲忧对萱丛，妇病废巾盥。
- 言趋厌次城，鞭马倦长阪。
- 枣林蔽天日，交阴不容繖。
- 仰看实离离，忆见花纂纂。
- 异乡怀节物，不共斟酒盏。
- 举场下马入，深锁严籥管。
- 诸生所程书，捃束若稭秆。
- 蜜灯坐回环，丹砚精料柬。
- 披榛拔芝兰，断石收琰琬。
- 纷争一日事，声实溷端窾。
- 天球或弃遗，斗筲尚何算。
- 西归到官舍，尘土昏案版。
- 寒窗穿碧疏，润础闹苍藓。
- 诗书鹊巢翻，帷幔蛛丝罥。
- 果知兄未来，光阴坐晼晚。
- 昨蒙叔父报，亦叹音书简。
- 薄言使事重，激切被天遣。
- 逋流一方病，责任媲和扁。
- 咨询怀靡及，不遑暇息偃。
- 嚼冰进糜餐，冲雪踏层𪩘。
- 严霜八月飞，貂狐无余暖。
- 念嗟叔母刘，穷年寄甥馆。
- 尚怜公初黠，诱掖到昭宛。
- 庭坚薄才资，行又出町疃。
- 浮云与世疏，短绠及道浅。
- 匠伯首暂回，大樗终偃蹇。
- 学宫尸廪入，奉养阙丰腆。
- 学徒日新闻，孤陋犹旧典。
- 小材渠困我，持斲问轮扁。
- 大材我屈渠，越鸡当鹄卵。
- 未能引分去，恋禄幸苟免。
- 平生报一饱，从事极黾勉。
- 岂如不见收，放身就闲散。
- 思伯卧江南，无心趣轩冕。
- 庞翁迹颇亲，黄蘗门屡款。
- 斋余佛饭香，茶沸甘露满。
- 逢人问进退，余事寄一莞。
- 仲父挟高才，甘为沟中断。
- 青黄可牺樽，荐庙配瑚琏。
- 季父有逸兴，未尝入都辇。
- 临流呼钓船，拂石弄琴阮。
- 雍容从朋交，林下追游衍。
- 田园虽足乐，及时思还返。
- 阴寒木鸣条，望损倚门眼。
- 南枝喜鸣鹊，尺素托黄犬。
- 又以窀穸留，归期指姑洗。
- 寄声问僧护，儿发可以绾。
- 妙言对宾客，称渠万金产。
- 尔来弄笔砚，墨水恶翻建。
- 大字如栖鸦，已不作肥软。
- 鲁论未彻章，正苦诸叔嬾。
- 新诗开累纸，欲罢不能卷。
- 远怀托孤高，别思盈缱绻。
- 秋月明夜潮，柘浆冻金碗。
- 疏杵韵寒砧，幽泉流翠笕。
- 吟哦口垂涎，嚼味有余隽。
- 传示同好人，我家东床坦。
- 风烟意气生，挥毫写藤茧。
- 猎山穷鹑𫛪，罩海极虾蚬。
- 银钩乱眼膜，嘉句濯肺脘。
- 且言伯在野，朋友必推挽。
- 五泰列清庙，圣绪今皇缵。
- 真儒运斗枢，道化迪天显。
- 朝论惜才难，逸民大搜狝。
- 岂闻任方物，包贡遗羽簳。
- 招车必翘翘，前席思謇謇。
- 王甥欲好怀，高意恐难转。
- 长篇题远筒，封寄泪空潸。
- 遥知云际开，灰飞黄钟管。

## 拼音
- gong1 huai2 nong4 huang2 huang2 ， lian2 ye4 lü4 wan3 wan3 。
- shi2 tong2 er4 san1 you3 ， zhu2 xuan1 liang2 xia4 wan3 。
- jia4 yan2 du1 cheng2 nan2 ， yi3 wang4 zheng1 che1 fan3 。
- he2 zhi1 ku3 yan1 hui2 ， ji2 ci3 qiu1 jing3 duan3 。
- chou2 si1 ling4 ren2 shou4 ， ju3 mu4 dao4 lu4 yuan3 。
- xi1 feng1 tuo1 yi2 ye4 ， jian4 shi4 wen2 xiang1 xuan3 。
- jian3 shu1 cui1 du4 he2 ， bin1 ke4 bu4 de2 zhan3 。
- qin1 you1 dui4 xuan1 cong2 ， fu4 bing4 fei4 jin1 guan4 。
- yan2 qu1 yan4 ci4 cheng2 ， bian1 ma3 juan4 chang2 ban3 。
- zao3 lin2 bi4 tian1 ri4 ， jiao1 yin1 bu4 rong2 san3 。
- yang3 kan4 shi2 li2 li2 ， yi4 jian4 hua1 zuan3 zuan3 。
- yi4 xiang1 huai2 jie2 wu4 ， bu2 gong4 zhen1 jiu3 zhan3 。
- ju3 chang3 xia4 ma3 ru4 ， shen1 suo3 yan2 yue4 guan3 。
- zhu1 sheng1 suo3 cheng2 shu1 ， jun4 shu4 ruo4 jie1 gan3 。
- mi4 deng1 zuo4 hui2 huan2 ， dan1 yan4 jing1 liao4 jian3 。
- pi1 zhen1 ba2 zhi1 lan2 ， duan4 shi2 shou1 yan3 wan3 。
- fen1 zheng1 yi2 ri4 shi4 ， sheng1 shi2 hun4 duan1 kuan3 。
- tian1 qiu2 huo4 qi4 yi2 ， dou4 shao1 shang4 he2 suan4 。
- xi1 gui1 dao4 guan1 she4 ， chen2 tu3 hun1 an4 ban3 。
- han2 chuang1 chuan1 bi4 shu1 ， run4 chu3 nao4 cang1 xian3 。
- shi1 shu1 que4 chao2 fan1 ， wei2 man4 zhu1 si1 juan4 。
- guo3 zhi1 xiong1 wei4 lai2 ， guang1 yin1 zuo4 wan3 wan3 。
- zuo2 meng2 shu1 fu4 bao4 ， yi4 tan4 yin1 shu1 jian3 。
- bao2 yan2 shi3 shi4 zhong4 ， ji1 qie4 bei4 tian1 qian3 。
- bu1 liu2 yi4 fang1 bing4 ， ze2 ren4 pi4 he2 bian3 。
- zi1 xun2 huai2 mi2 ji2 ， bu4 huang2 xia2 xi1 yan3 。
- jiao2 bing1 jin4 mi2 can1 ， chong1 xue3 ta4 ceng2 yan3 。
- yan2 shuang1 ba1 yue4 fei1 ， diao1 hu2 wu2 yu2 nuan3 。
- nian4 jie1 shu1 mu3 liu2 ， qiong2 nian2 ji4 sheng1 guan3 。
- shang4 lian2 gong1 chu1 xia2 ， you4 ye4 dao4 zhao1 wan3 。
- ting2 jian1 bao2 cai2 zi1 ， xing2 you4 chu1 ting3 tuan3 。
- fu2 yun2 yu3 shi4 shu1 ， duan3 geng3 ji2 dao4 qian3 。
- jiang4 bo2 shou3 zan4 hui2 ， da4 chu1 zhong1 yan3 jian3 。
- xue2 gong1 shi1 lin3 ru4 ， feng4 yang3 que1 feng1 tian3 。
- xue2 tu2 ri4 xin1 wen2 ， gu1 lou4 you2 jiu4 dian3 。
- xiao3 cai2 qu2 kun4 wo3 ， chi2 zhuo2 wen4 lun2 bian3 。
- da4 cai2 wo3 qu1 qu2 ， yue4 ji1 dang1 hu2 luan3 。
- wei4 neng2 yin3 fen1 qu4 ， lian4 lu4 xing4 gou3 mian3 。
- ping2 sheng1 bao4 yi4 bao3 ， cong2 shi4 ji2 mian3 mian3 。
- qi3 ru2 bu2 jian4 shou1 ， fang4 shen1 jiu4 xian2 san3 。
- si1 bo2 wo4 jiang1 nan2 ， wu2 xin1 qu4 xuan1 mian3 。
- pang2 weng1 ji4 po1 qin1 ， huang2 bo4 men2 lü3 kuan3 。
- zhai1 yu2 fo2 fan4 xiang1 ， cha2 fei4 gan1 lu4 man3 。
- feng2 ren2 wen4 jin4 tui4 ， yu2 shi4 ji4 yi4 wan3 。
- zhong4 fu4 xie2 gao1 cai2 ， gan1 wei4 gou1 zhong1 duan4 。
- qing1 huang2 ke3 xi1 zun1 ， jian4 miao4 pei4 hu2 lian3 。
- ji4 fu4 you3 yi4 xing1 ， wei4 chang2 ru4 dou1 nian3 。
- lin2 liu2 hu1 diao4 chuan2 ， fu2 shi2 nong4 qin2 ruan3 。
- yong1 rong2 cong2 peng2 jiao1 ， lin2 xia4 zhui1 you2 yan3 。
- tian2 yuan2 sui1 zu2 le4 ， ji2 shi2 si1 hai2 fan3 。
- yin1 han2 mu4 ming2 tiao2 ， wang4 sun3 yi3 men2 yan3 。
- nan2 zhi1 xi3 ming2 que4 ， chi3 su4 tuo1 huang2 quan3 。
- you4 yi3 zhun1 xi1 liu2 ， gui1 qi1 zhi3 gu1 xi3 。
- ji4 sheng1 wen4 seng1 hu4 ， er2 fa1 ke3 yi3 wan3 。
- miao4 yan2 dui4 bin1 ke4 ， cheng1 qu2 wan4 jin1 chan3 。
- er3 lai2 nong4 bi3 yan4 ， mo4 shui3 e4 fan1 jian4 。
- da4 zi4 ru2 qi1 ya1 ， yi3 bu2 zuo4 fei2 ruan3 。
- lu3 lun4 wei4 che4 zhang1 ， zheng4 ku3 zhu1 shu1 lan3 。
- xin1 shi1 kai1 lei4 zhi3 ， yu4 ba4 bu4 neng2 juan4 。
- yuan3 huai2 tuo1 gu1 gao1 ， bie2 si1 ying2 qian3 quan3 。
- qiu1 yue4 ming2 ye4 chao2 ， zhe4 jiang1 dong4 jin1 wan3 。
- shu1 chu3 yun4 han2 zhen1 ， you1 quan2 liu2 cui4 jian3 。
- yin2 e2 kou3 chui2 xian2 ， jiao2 wei4 you3 yu2 jun4 。
- chuan2 shi4 tong2 hao4 ren2 ， wo3 jia1 dong1 chuang2 tan3 。
- feng1 yan1 yi4 qi4 sheng1 ， hui1 hao2 xie3 teng2 jian3 。
- lie4 shan1 qiong2 chun2 𫛪 ， zhao4 hai3 ji2 xia1 xian3 。
- yin2 gou1 luan4 yan3 mo2 ， jia1 ju4 zhuo2 fei4 wan3 。
- qie3 yan2 bo2 zai4 ye3 ， peng2 you3 bi4 tui1 wan3 。
- wu3 tai4 lie4 qing1 miao4 ， sheng4 xu4 jin1 huang2 zuan3 。
- zhen1 ru2 yun4 dou4 shu1 ， dao4 hua4 di2 tian1 xian3 。
- chao2 lun4 xi1 cai2 nan2 ， yi4 min2 da4 sou1 xian3 。
- qi3 wen2 ren4 fang1 wu4 ， bao1 gong4 yi2 yu3 gan4 。
- zhao1 che1 bi4 qiao4 qiao4 ， qian2 xi2 si1 jian3 jian3 。
- wang2 sheng1 yu4 hao3 huai2 ， gao1 yi4 kong3 nan2 zhuan3 。
- chang2 pian1 ti2 yuan3 tong3 ， feng1 ji4 lei4 kong1 shan1 。
- yao2 zhi1 yun2 ji4 kai1 ， hui1 fei1 huang2 zhong1 guan3 。

## 注释

## 译文

## 赏析
