---
id: huang-ting-jian-zai-ci-yun-cheng-ming-lue-bing-ji-wu-jiu
title: 再次韵呈明略并寄无咎
titlePinyin: zai4 ci4 yun4 cheng2 ming2 lüe4 bing4 ji4 wu2 jiu4
titleSlug: zai-ci-yun-cheng-ming-lue-bing-ji-wu-jiu
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夏云凉生土囊口，周鼎汤盘见科斗。
- 清风古气满眼前，乃是户曹报章还。
- 只今书生无此语，已在贞元元和间。
- 一夫鄂鄂独无望，千夫唯唯皆论赏。
- 野人泣血漫相明，和氏之璧无连城。
- 参军拄笏看云气，此中安知枯与荣。
- 我梦浮天波万里，扁舟去作鸱夷子。
- 两士风流对酒樽，四无人声鸟语喜。
- 梦回扰扰仍世间，心如伤弓怯虚弹。
- 不堪市井逐干没，且愿朋旧相追攀。
- 寄声小掾笃行李，落日东面空云山。

## 拼音
- xia4 yun2 liang2 sheng1 tu3 nang2 kou3 ， zhou1 ding3 tang1 pan2 jian4 ke1 dou4 。
- qing1 feng1 gu3 qi4 man3 yan3 qian2 ， nai3 shi4 hu4 cao2 bao4 zhang1 hai2 。
- zhi1 jin1 shu1 sheng1 wu2 ci3 yu3 ， yi3 zai4 zhen1 yuan2 yuan2 he2 jian1 。
- yi4 fu1 e4 e4 du2 wu2 wang4 ， qian1 fu1 wei2 wei2 jie1 lun4 shang3 。
- ye3 ren2 qi4 xue4 man4 xiang1 ming2 ， he2 shi4 zhi1 bi4 wu2 lian2 cheng2 。
- can1 jun1 zhu3 hu4 kan4 yun2 qi4 ， ci3 zhong1 an1 zhi1 ku1 yu3 rong2 。
- wo3 meng4 fu2 tian1 bo1 wan4 li3 ， pian1 zhou1 qu4 zuo4 chi1 yi2 zi3 。
- liang3 shi4 feng1 liu2 dui4 jiu3 zun1 ， si4 wu2 ren2 sheng1 niao3 yu3 xi3 。
- meng4 hui2 rao3 rao3 reng2 shi4 jian1 ， xin1 ru2 shang1 gong1 qie4 xu1 tan2 。
- bu4 kan1 shi4 jing3 zhu2 gan1 mei2 ， qie3 yuan4 peng2 jiu4 xiang1 zhui1 pan1 。
- ji4 sheng1 xiao3 yuan4 du3 xing2 li0 ， luo4 ri4 dong1 mian4 kong1 yun2 shan1 。

## 注释

## 译文

## 赏析
