---
id: huang-ting-jian-wu-chang-song-feng-ge
title: 武昌松风阁
titlePinyin: wu3 chang1 song1 feng1 ge2
titleSlug: wu-chang-song-feng-ge
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 依山筑阁见平川，夜阑箕斗插屋椽。
- 我来名之意适然。
- 老松魁梧数百年，斧斤所赦今参天。
- 风鸣娲皇五十弦，洗耳不须菩萨泉。
- 嘉二三子甚好贤，力贫买酒醉此筵。
- 夜雨鸣廊到晓悬，相看不归卧僧毡。
- 泉枯石燥复潺湲，山川光辉为我妍。
- 野僧早饥不能𫗴，晓见寒谿有炊烟。
- 东坡道人已沈泉，张侯何时到眼前。
- 钓台惊涛可昼眠，怡亭看篆蛟龙缠。
- 安得此身脱拘挛，舟载诸友长周旋。

## 拼音
- yi1 shan1 zhu4 ge2 jian4 ping2 chuan1 ， ye4 lan2 ji1 dou4 cha1 wu1 chuan2 。
- wo3 lai2 ming2 zhi1 yi4 shi4 ran2 。
- lao3 song1 kui2 wu2 shu4 bai3 nian2 ， fu3 jin1 suo3 she4 jin1 can1 tian1 。
- feng1 ming2 wa1 huang2 wu3 shi2 xian2 ， xi3 er3 bu4 xu1 pu2 sa4 quan2 。
- jia1 er4 san1 zi3 shen4 hao3 xian2 ， li4 pin2 mai3 jiu3 zui4 ci3 yan2 。
- ye4 yu3 ming2 lang2 dao4 xiao3 xuan2 ， xiang1 kan4 bu4 gui1 wo4 seng1 zhan1 。
- quan2 ku1 shi2 zao4 fu4 chan2 yuan2 ， shan1 chuan1 guang1 hui1 wei4 wo3 yan2 。
- ye3 seng1 zao3 ji1 bu4 neng2 zhan1 ， xiao3 jian4 han2 xi1 you3 chui1 yan1 。
- dong1 po1 dao4 ren2 yi3 shen3 quan2 ， zhang1 hou2 he2 shi2 dao4 yan3 qian2 。
- diao4 tai2 jing1 tao1 ke3 zhou4 mian2 ， yi2 ting2 kan4 zhuan4 jiao1 long2 chan2 。
- an1 de2 ci3 shen1 tuo1 ju1 luan2 ， zhou1 zai3 zhu1 you3 chang2 zhou1 xuan2 。

## 注释

## 译文

## 赏析
