---
id: huang-ting-jian-ci-yun-bin-lao-dong-zhi-shu-huai-shi-zi-zhou-pian-mo-jian-ji-zhi-zuo-yin-daad293e
title: 次韵斌老冬至书怀示子舟篇末见及之作因以赠子舟归
titlePinyin: ci4 yun4 bin1 lao3 dong1 zhi4 shu1 huai2 shi4 zi3 zhou1 pian1 mo4 jian4 ji2 zhi1 zuo4 yin1 yi3 zeng4 zi3 zhou1 gui1
titleSlug: ci-yun-bin-lao-dong-zhi-shu-huai-shi-zi-zhou-pian-mo-jian-ji-zhi-zuo-yin-daad293e
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二宗性清真，俱抱岁寒节。
- 常思风云会，为国奋忠烈。
- 道方沧波穨，位有豺虎窃。
- 夫妇相鱼肉，关中一丈雪。
- 北风夜涔涔，竹枯松栢折。
- 泰来拔茅连，井收寒泉冽。
- 天地复其所，我辈皆慰惬。
- 何为对樽壶，似见小敌怯。
- 大宗垂紫髯，贵气已森列。
- 小宗新换骨，健啗颇腴悦。
- 昨宵连环梦，秣马待明发。
- 寒日一线长，把酒相喻说。
- 人生但安乐，逢世无巧拙。
- 斑衣戏亲庭，不作经年别。
- 犹有未归心，远寄丁香结。

## 拼音
- er4 zong1 xing4 qing1 zhen1 ， ju4 bao4 sui4 han2 jie2 。
- chang2 si1 feng1 yun2 hui4 ， wei4 guo2 fen4 zhong1 lie4 。
- dao4 fang1 cang1 bo1 tui2 ， wei4 you3 chai2 hu3 qie4 。
- fu1 fu4 xiang1 yu2 rou4 ， guan1 zhong1 yi2 zhang4 xue3 。
- bei3 feng1 ye4 cen2 cen2 ， zhu2 ku1 song1 bai3 zhe2 。
- tai4 lai2 ba2 mao2 lian2 ， jing3 shou1 han2 quan2 lie4 。
- tian1 di4 fu4 qi2 suo3 ， wo3 bei4 jie1 wei4 qie4 。
- he2 wei4 dui4 zun1 hu2 ， si4 jian4 xiao3 di2 qie4 。
- da4 zong1 chui2 zi3 ran2 ， gui4 qi4 yi3 sen1 lie4 。
- xiao3 zong1 xin1 huan4 gu3 ， jian4 dan4 po1 yu2 yue4 。
- zuo2 xiao1 lian2 huan2 meng4 ， mo4 ma3 dai4 ming2 fa1 。
- han2 ri4 yi2 xian4 chang2 ， ba3 jiu3 xiang1 yu4 shuo1 。
- ren2 sheng1 dan4 an1 le4 ， feng2 shi4 wu2 qiao3 zhuo1 。
- ban1 yi1 xi4 qin1 ting2 ， bu2 zuo4 jing1 nian2 bie2 。
- you2 you3 wei4 gui1 xin1 ， yuan3 ji4 ding1 xiang1 jie2 。

## 注释

## 译文

## 赏析
