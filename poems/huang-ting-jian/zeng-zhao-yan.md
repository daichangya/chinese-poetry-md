---
id: huang-ting-jian-zeng-zhao-yan
title: 赠赵言
titlePinyin: zeng4 zhao4 yan2
titleSlug: zeng-zhao-yan
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 饶阳赵方士，眼如九秋鹰。
- 学书不成不学剑，心术妙解通神明。
- 医如俯身拾地芥，相如仰面观天星。
- 自言方术杂鬼怪，万种一贯皆天成。
- 大梁卜肆倾宾客，二十余年声籍籍。
- 得钱满屋不经营，散与世人还寄食。
- 北门尘土满衣襟，广文直舍官槐阴。
- 白云劝酒终日醉，红烛围棋清夜深。
- 大车驷马不回首，强项老翁来见寻。
- 向人忠信去表襮，可喜正在无机心。
- 轻谈祸福邀重糈，所在多于竹苇林。
- 翁言此辈无足听，见叶知根论才性。
- 飞腾九天沈九渊，自种自收皆在行。
- 先期出语骇传闻，事至十九中时病。
- 轮囷离奇惜老大，成器本可千万乘。
- 自叹轻霜白发新，又去惊动都城人。
- 都城达官老于事，嫌翁出言不娬媚。
- 有手莫炙权门火，有口莫辩荆山玉。
- 吴宫火起燕焚巢，当时卞和斮两足。
- 千里辞家却入门，三春荣木会归根。
- 我有江南黄篾舫，与翁长入白鸥群。

## 拼音
- rao2 yang2 zhao4 fang1 shi4 ， yan3 ru2 jiu3 qiu1 ying1 。
- xue2 shu1 bu4 cheng2 bu4 xue2 jian4 ， xin1 shu4 miao4 jie3 tong1 shen2 ming2 。
- yi1 ru2 fu3 shen1 shi2 di4 jie4 ， xiang1 ru2 yang3 mian4 guan1 tian1 xing1 。
- zi4 yan2 fang1 shu4 za2 gui3 guai4 ， wan4 zhong3 yi2 guan4 jie1 tian1 cheng2 。
- da4 liang2 bu3 si4 qing1 bin1 ke4 ， er4 shi2 yu2 nian2 sheng1 ji2 ji2 。
- de2 qian2 man3 wu1 bu4 jing1 ying2 ， san4 yu3 shi4 ren2 hai2 ji4 shi2 。
- bei3 men2 chen2 tu3 man3 yi1 jin1 ， guang3 wen2 zhi2 she4 guan1 huai2 yin1 。
- bai2 yun2 quan4 jiu3 zhong1 ri4 zui4 ， hong2 zhu2 wei2 qi2 qing1 ye4 shen1 。
- da4 che1 si4 ma3 bu4 hui2 shou3 ， qiang2 xiang4 lao3 weng1 lai2 jian4 xun2 。
- xiang4 ren2 zhong1 xin4 qu4 biao3 bo2 ， ke3 xi3 zheng4 zai4 wu2 ji1 xin1 。
- qing1 tan2 huo4 fu2 yao1 zhong4 xu3 ， suo3 zai4 duo1 yu2 zhu2 wei3 lin2 。
- weng1 yan2 ci3 bei4 wu2 zu2 ting1 ， jian4 ye4 zhi1 gen1 lun4 cai2 xing4 。
- fei1 teng2 jiu3 tian1 shen3 jiu3 yuan1 ， zi4 zhong3 zi4 shou1 jie1 zai4 hang2 。
- xian1 qi1 chu1 yu3 hai4 chuan2 wen2 ， shi4 zhi4 shi2 jiu3 zhong1 shi2 bing4 。
- lun2 qun1 li2 qi2 xi1 lao3 da4 ， cheng2 qi4 ben3 ke3 qian1 wan4 sheng4 。
- zi4 tan4 qing1 shuang1 bai2 fa4 xin1 ， you4 qu4 jing1 dong4 du1 cheng2 ren2 。
- du1 cheng2 da2 guan1 lao3 yu2 shi4 ， xian2 weng1 chu1 yan2 bu4 wu3 mei4 。
- you3 shou3 mo4 zhi4 quan2 men2 huo3 ， you3 kou3 mo4 bian4 jing1 shan1 yu4 。
- wu2 gong1 huo3 qi3 yan4 fen2 chao2 ， dang1 shi2 bian4 he2 zhuo2 liang3 zu2 。
- qian1 li3 ci2 jia1 que4 ru4 men2 ， san1 chun1 rong2 mu4 hui4 gui1 gen1 。
- wo3 you3 jiang1 nan2 huang2 mie4 fang3 ， yu3 weng1 chang2 ru4 bai2 ou1 qun2 。

## 注释

## 译文

## 赏析
