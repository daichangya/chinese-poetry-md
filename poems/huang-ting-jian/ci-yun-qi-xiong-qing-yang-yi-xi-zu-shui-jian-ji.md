---
id: huang-ting-jian-ci-yun-qi-xiong-qing-yang-yi-xi-zu-shui-jian-ji
title: 次韵七兄青阳驿西阻水见寄
titlePinyin: ci4 yun4 qi1 xiong1 qing1 yang2 yi4 xi1 zu3 shui3 jian4 ji4
titleSlug: ci-yun-qi-xiong-qing-yang-yi-xi-zu-shui-jian-ji
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 挽船逆牵九牛尾，寸步关梁论万里。
- 淮山终日只对面，与船低昂如角抵。
- 水工爬涉未曾去，远者盈寻近盈咫。
- 长堤夜射千丈潭，疾雷不及先掩耳。
- 吾人犹困坎井泥，何算鲑虾著尘滓。
- 我家诗翁坐长歌，险阻艰难实经履。
- 稍寻牛豕畦疃行，始得村落鱼菜市。
- 风榆雨柳愁杀人，日西月东若流水。
- 忽然槌鼓催发船，入门驩甚折屐齿。
- 道逢耦耕试借问，往往见谓知津矣。
- 十年奔走营晓炊，家居暖席能得几。
- 此行干蛊维叔父，攻苦食辛等醇醴。
- 官筒之诗邺城下，孝友恳恻见表里。
- 强哦竹闲惜寡和，如以罢兵取坚垒。
- 何当车马城南来，寿亲一樽开宴喜。

## 拼音
- wan3 chuan2 ni4 qian1 jiu3 niu2 wei3 ， cun4 bu4 guan1 liang2 lun4 wan4 li3 。
- huai2 shan1 zhong1 ri4 zhi1 dui4 mian4 ， yu3 chuan2 di1 ang2 ru2 jue2 di3 。
- shui3 gong1 pa2 she4 wei4 ceng2 qu4 ， yuan3 zhe3 ying2 xun2 jin4 ying2 zhi3 。
- chang2 di1 ye4 she4 qian1 zhang4 tan2 ， ji2 lei2 bu4 ji2 xian1 yan3 er3 。
- wu2 ren2 you2 kun4 kan3 jing3 ni2 ， he2 suan4 gui1 xia1 zhu4 chen2 zi3 。
- wo3 jia1 shi1 weng1 zuo4 chang2 ge1 ， xian3 zu3 jian1 nan2 shi2 jing1 lü3 。
- shao1 xun2 niu2 shi3 qi2 tuan3 xing2 ， shi3 de2 cun1 luo4 yu2 cai4 shi4 。
- feng1 yu2 yu3 liu3 chou2 sha1 ren2 ， ri4 xi1 yue4 dong1 ruo4 liu2 shui3 。
- hu1 ran2 chui2 gu3 cui1 fa1 chuan2 ， ru4 men2 huan1 shen4 zhe2 ji1 chi3 。
- dao4 feng2 ou3 geng1 shi4 jie4 wen4 ， wang3 wang3 jian4 wei4 zhi1 jin1 yi3 。
- shi2 nian2 ben1 zou3 ying2 xiao3 chui1 ， jia1 ju1 nuan3 xi2 neng2 de2 ji3 。
- ci3 xing2 gan1 gu3 wei2 shu1 fu4 ， gong1 ku3 shi2 xin1 deng3 chun2 li3 。
- guan1 tong3 zhi1 shi1 ye4 cheng2 xia4 ， xiao4 you3 ken3 ce4 jian4 biao3 li3 。
- qiang2 o4 zhu2 xian2 xi1 gua3 he2 ， ru2 yi3 ba4 bing1 qu3 jian1 lei3 。
- he2 dang1 che1 ma3 cheng2 nan2 lai2 ， shou4 qin1 yi4 zun1 kai1 yan4 xi3 。

## 注释

## 译文

## 赏析
