---
id: huang-ting-jian-dui-jiu-ge-da-xie-gong-jing
title: 对酒歌答谢公静
titlePinyin: dui4 jiu3 ge1 da2 xie4 gong1 jing4
titleSlug: dui-jiu-ge-da-xie-gong-jing
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我为北海饮，君作东武吟。
- 看君平生用意处，萧洒定自知人心。
- 南阳城边雪三日，愁阴不能分皂白。
- 摧轮踠蹄泥数尺，城门昼开眠贾客。
- 移人僵尸在旦夕，谁能忍饥待食麦。
- 身忧天下自有人，寒士何者愁填臆。
- 民生正自不愿材，可乘以车可鞭策。
- 君不见海南水沈紫栴檀，碎身百炼金博山。
- 岂如不蒙斧斤赏，老大绝崖霜雪间。
- 投身有用祸所集，何况四达之衢井先汲。
- 昨日青童天上回，手捧玉帝除书来。
- 一番通籍清都阙，百身书名赤城台。
- 飞升度世无虚日，怪我短褐趋尘埃。
- 顾谓彼童子，此何预人事。
- 但对清樽即眼开，一杯引人著胜地。
- 传闻官酒亦自清，径须沽取续吾瓶。
- 南山朝来似有意，今夜傥放春月明。

## 拼音
- wo3 wei4 bei3 hai3 yin3 ， jun1 zuo4 dong1 wu3 yin2 。
- kan4 jun1 ping2 sheng1 yong4 yi4 chu4 ， xiao1 sa3 ding4 zi4 zhi1 ren2 xin1 。
- nan2 yang2 cheng2 bian1 xue3 san1 ri4 ， chou2 yin1 bu4 neng2 fen1 zao4 bai2 。
- cui1 lun2 wan3 ti2 ni2 shu4 chi3 ， cheng2 men2 zhou4 kai1 mian2 jia3 ke4 。
- yi2 ren2 jiang1 shi1 zai4 dan4 xi1 ， shui2 neng2 ren3 ji1 dai4 shi2 mai4 。
- shen1 you1 tian1 xia4 zi4 you3 ren2 ， han2 shi4 he2 zhe3 chou2 tian2 yi4 。
- min2 sheng1 zheng4 zi4 bu2 yuan4 cai2 ， ke3 cheng2 yi3 che1 ke3 bian1 ce4 。
- jun1 bu2 jian4 hai3 nan2 shui3 shen3 zi3 zhan1 tan2 ， sui4 shen1 bai3 lian4 jin1 bo2 shan1 。
- qi3 ru2 bu4 meng2 fu3 jin1 shang3 ， lao3 da4 jue2 ya2 shuang1 xue3 jian1 。
- tou2 shen1 you3 yong4 huo4 suo3 ji2 ， he2 kuang4 si4 da2 zhi1 qu2 jing3 xian1 ji2 。
- zuo2 ri4 qing1 tong2 tian1 shang4 hui2 ， shou3 peng3 yu4 di4 chu2 shu1 lai2 。
- yi4 fan1 tong1 ji2 qing1 dou1 que1 ， bai3 shen1 shu1 ming2 chi4 cheng2 tai2 。
- fei1 sheng1 du4 shi4 wu2 xu1 ri4 ， guai4 wo3 duan3 he4 qu1 chen2 ai1 。
- gu4 wei4 bi3 tong2 zi3 ， ci3 he2 yu4 ren2 shi4 。
- dan4 dui4 qing1 zun1 ji2 yan3 kai1 ， yi4 bei1 yin3 ren2 zhu4 sheng4 di4 。
- chuan2 wen2 guan1 jiu3 yi4 zi4 qing1 ， jing4 xu1 gu1 qu3 xu4 wu2 ping2 。
- nan2 shan1 chao2 lai2 si4 you3 yi4 ， jin1 ye4 tang3 fang4 chun1 yue4 ming2 。

## 注释

## 译文

## 赏析
