---
id: huang-ting-jian-du-fang-yan
title: 读方言
titlePinyin: du2 fang1 yan2
titleSlug: du-fang-yan
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 八月梨枣红，绕墙风自落。
- 江南风雨余，未觉衣衾薄。
- 壁虫忧寒来，催妇织衣著。
- 荒畦杞菊花，犹用充羹臛。
- 连日无酒饮，令人风味恶。
- 颇似扬子云，家贫官落魄。
- 忽闻𬨎轩书，涩读劳辅腭。
- 虚堂漏刻间，九土可领略。
- 愿多载酒人，喜我识字博。
- 设心更自笑，欲过屠门嚼。
- 往时抱经纶，待价一丘壑。
- 卜师非熊罴，梦相解靡索。
- 所欲吾未奢，傥使耕可获。
- 今年美牟麦，厨馔丰餠饦。
- 摩挲腹中书，安知非糟粕。

## 拼音
- ba1 yue4 li2 zao3 hong2 ， rao4 qiang2 feng1 zi4 luo4 。
- jiang1 nan2 feng1 yu3 yu2 ， wei4 jue2 yi1 qin1 bao2 。
- bi4 chong2 you1 han2 lai2 ， cui1 fu4 zhi1 yi1 zhu4 。
- huang1 qi2 qi3 ju2 hua1 ， you2 yong4 chong1 geng1 huo4 。
- lian2 ri4 wu2 jiu3 yin3 ， ling4 ren2 feng1 wei4 e4 。
- po1 si4 yang2 zi3 yun2 ， jia1 pin2 guan1 luo4 po4 。
- hu1 wen2 you2 xuan1 shu1 ， se4 du2 lao2 fu3 e4 。
- xu1 tang2 lou4 ke4 jian1 ， jiu3 tu3 ke3 ling3 lüe4 。
- yuan4 duo1 zai3 jiu3 ren2 ， xi3 wo3 shi2 zi4 bo2 。
- she4 xin1 geng4 zi4 xiao4 ， yu4 guo4 tu2 men2 jiao2 。
- wang3 shi2 bao4 jing1 lun2 ， dai4 jia4 yi4 qiu1 he4 。
- bu3 shi1 fei1 xiong2 pi2 ， meng4 xiang1 jie3 mi2 suo3 。
- suo3 yu4 wu2 wei4 she1 ， tang3 shi3 geng1 ke3 huo4 。
- jin1 nian2 mei3 mu4 mai4 ， chu2 zhuan4 feng1 bing3 tuo1 。
- mo2 suo1 fu4 zhong1 shu1 ， an1 zhi1 fei1 zao1 po4 。

## 注释

## 译文

## 赏析
