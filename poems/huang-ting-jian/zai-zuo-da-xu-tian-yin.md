---
id: huang-ting-jian-zai-zuo-da-xu-tian-yin
title: 再作答徐天隠
titlePinyin: zai4 zuo4 da2 xu2 tian1 yin3
titleSlug: zai-zuo-da-xu-tian-yin
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 建德真乐国，万里渺中州。
- 除荡俗氛尽，心如九天秋。
- 满船载明月，乃可与同游。
- 平生期斯人，共挟风雅辀。
- 定知诗客来，夜虹贯斗牛。
- 执斧修月轮，炼石补天陬。
- 破的千古下，乃可泣曹刘。
- 危柱鸣哀筝，知音初见求。
- 成功在漏刻，尧舜去共吺。
- 收此文章戏，往作活国谋。
- 开纳倾万方，皇极运九畴。
- 闭奸有要道，新旧随才收。

## 拼音
- jian4 de2 zhen1 le4 guo2 ， wan4 li3 miao3 zhong1 zhou1 。
- chu2 dang4 su2 fen1 jin4 ， xin1 ru2 jiu3 tian1 qiu1 。
- man3 chuan2 zai3 ming2 yue4 ， nai3 ke3 yu3 tong2 you2 。
- ping2 sheng1 qi1 si1 ren2 ， gong4 xie2 feng1 ya3 zhou1 。
- ding4 zhi1 shi1 ke4 lai2 ， ye4 hong2 guan4 dou4 niu2 。
- zhi2 fu3 xiu1 yue4 lun2 ， lian4 shi2 bu3 tian1 zou1 。
- po4 de0 qian1 gu3 xia4 ， nai3 ke3 qi4 cao2 liu2 。
- wei1 zhu4 ming2 ai1 zheng1 ， zhi1 yin1 chu1 jian4 qiu2 。
- cheng2 gong1 zai4 lou4 ke4 ， yao2 shun4 qu4 gong4 dou1 。
- shou1 ci3 wen2 zhang1 xi4 ， wang3 zuo4 huo2 guo2 mou2 。
- kai1 na4 qing1 wan4 fang1 ， huang2 ji2 yun4 jiu3 chou2 。
- bi4 jian1 you3 yao4 dao4 ， xin1 jiu4 sui2 cai2 shou1 。

## 注释

## 译文

## 赏析
