---
id: huang-ting-jian-ji-wei-guo-tai-hu-seng-si-de-zong-ru-wei-shu-ji-shan-yu-bai-jiu-chang-yu-439177a2
title: 己未过太湖僧寺得宗汝为书寄山蓣白酒长韵诗寄答
titlePinyin: ji3 wei4 guo4 tai4 hu2 seng1 si4 de2 zong1 ru3 wei4 shu1 ji4 shan1 yu4 bai2 jiu3 chang2 yun4 shi1 ji4 da2
titleSlug: ji-wei-guo-tai-hu-seng-si-de-zong-ru-wei-shu-ji-shan-yu-bai-jiu-chang-yu-439177a2
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 从学晚闻道，谋官无见功。
- 早衰观水鉴，内热愧邻邦。
- 比邻有宗侯，治剧乃雍容。
- 摩手抚鳏寡，藁碪磔强梁。
- 桃李与荆棘，称物施露霜。
- 政经甚缜密，私不蚍蜉通。
- 吏舍无请赇，家有侯在堂。
- 府符下盐策，县官劝和羹。
- 作民敏风雨，令先诸邑行。
- 我居万夫上，阘惰世无双。
- 此邑宅岩岩，里中颇秦风。
- 翁媪无恙时，出分如峰房。
- 一钱气不直，白梃及父兄。
- 簪笔怀三尺，揖我谓我臧。
- 向来豪杰吏，治之以牛羊。
- 我不忍敌民，教养如儿甥。
- 荆鸡伏鹄卵，久望羽翼成。
- 讼端汹汹来，谕去稍听从。
- 尚余租庸调，岁岁稽法程。
- 按图索家资，四壁达牖窗。
- 揜目鞭扑之，桁杨相推掁。
- 身欲免官去，驽马恋豆糠。
- 所以积廪盐，未使户得烹。
- 八月酾社酒，公私乐年登。
- 遣徒与会稽，而悉走荻篁。
- 吾惟不足遣，夙驾略我疆。
- 邑西軱戾地，是尝婴吾锋。
- 龈龁其强宗，彼乃可使令。
- 夙夜于远郊，草露沾帷裳。
- 入磴履虎尾，扪萝触虿芒。
- 借问夕何宿，烟边数峰横。
- 松竹不见天，蟠空作秋声。
- 谷鸟与溪濑，合弦琵琶筝。
- 税驾乱石间，岩寺鸣疏钟。
- 山农颇来服，见其父孙翁。
- 苦辞王赋迟，户户无积藏。
- 民病我亦病，呻吟达五更。
- 韵为诵书语，行歌类楚狂。
- 举鞭问嘉禾，秣马可及城。
- 惜哉忧城旦，不得对榻床。
- 洒笔付飞鸟，北风吹报章。
- 书回银钩壮，句与麝煤香。
- 浮蛆拨官醅，倾壶嫩鹅黄。
- 山气常蓊㔩，此物可屡觞。
- 蓣药割紫藤，开笼喜手封。
- 味温颇宜人，芼以石饴姜。
- 举杯引药糜，咏诗对寒江。
- 寄声甚劳苦，相思秋月明。
- 我邑万户乡，其民资嚚凶。
- 欲割以寿公，使之承化光。
- 反以来寿我，中有吞舟鲸。
- 铜墨俱王命，职思慰孤惸。
- 何时赌一掷，烧烛呪明琼。

## 拼音
- cong2 xue2 wan3 wen2 dao4 ， mou2 guan1 wu2 jian4 gong1 。
- zao3 shuai1 guan1 shui3 jian4 ， nei4 re4 kui4 lin2 bang1 。
- bi3 lin2 you3 zong1 hou2 ， zhi4 ju4 nai3 yong1 rong2 。
- mo2 shou3 fu3 guan1 gua3 ， gao3 zhen1 zhe2 qiang2 liang2 。
- tao2 li3 yu3 jing1 ji2 ， cheng1 wu4 shi1 lu4 shuang1 。
- zheng4 jing1 shen4 zhen3 mi4 ， si1 bu4 pi2 fu2 tong1 。
- li4 she4 wu2 qing3 qiu2 ， jia1 you3 hou2 zai4 tang2 。
- fu3 fu2 xia4 yan2 ce4 ， xian4 guan1 quan4 he2 geng1 。
- zuo4 min2 min3 feng1 yu3 ， ling4 xian1 zhu1 yi4 xing2 。
- wo3 ju1 wan4 fu1 shang4 ， ta4 duo4 shi4 wu2 shuang1 。
- ci3 yi4 zhai2 yan2 yan2 ， li3 zhong1 po1 qin2 feng1 。
- weng1 ao3 wu2 yang4 shi2 ， chu1 fen1 ru2 feng1 fang2 。
- yi4 qian2 qi4 bu4 zhi2 ， bai2 ting3 ji2 fu4 xiong1 。
- zan1 bi3 huai2 san1 chi3 ， yi1 wo3 wei4 wo3 zang1 。
- xiang4 lai2 hao2 jie2 li4 ， zhi4 zhi1 yi3 niu2 yang2 。
- wo3 bu4 ren3 di2 min2 ， jiao4 yang3 ru2 er2 sheng1 。
- jing1 ji1 fu2 hu2 luan3 ， jiu3 wang4 yu3 yi4 cheng2 。
- song4 duan1 xiong1 xiong1 lai2 ， yu4 qu4 shao1 ting1 cong2 。
- shang4 yu2 zu1 yong1 tiao2 ， sui4 sui4 ji1 fa3 cheng2 。
- an4 tu2 suo3 jia1 zi1 ， si4 bi4 da2 you3 chuang1 。
- yan3 mu4 bian1 pu1 zhi1 ， heng2 yang2 xiang1 tui1 cheng2 。
- shen1 yu4 mian3 guan1 qu4 ， nu2 ma3 lian4 dou4 kang1 。
- suo3 yi3 ji1 lin3 yan2 ， wei4 shi3 hu4 de2 peng1 。
- ba1 yue4 shai1 she4 jiu3 ， gong1 si1 le4 nian2 deng1 。
- qian3 tu2 yu4 hui4 ji1 ， er2 xi1 zou3 di2 huang2 。
- wu2 wei2 bu4 zu2 qian3 ， su4 jia4 lüe4 wo3 jiang1 。
- yi4 xi1 gu1 li4 di4 ， shi4 chang2 ying1 wu2 feng1 。
- yin2 he2 qi2 qiang2 zong1 ， bi3 nai3 ke3 shi3 ling4 。
- su4 ye4 yu2 yuan3 jiao1 ， cao3 lu4 zhan1 wei2 shang0 。
- ru4 deng4 lü3 hu3 wei3 ， men2 luo2 chu4 chai4 mang2 。
- jie4 wen4 xi1 he2 su4 ， yan1 bian1 shu4 feng1 heng2 。
- song1 zhu2 bu2 jian4 tian1 ， pan2 kong1 zuo4 qiu1 sheng1 。
- gu3 niao3 yu3 xi1 lai4 ， he2 xian2 pi2 pa0 zheng1 。
- shui4 jia4 luan4 shi2 jian1 ， yan2 si4 ming2 shu1 zhong1 。
- shan1 nong2 po1 lai2 fu2 ， jian4 qi2 fu4 sun1 weng1 。
- ku3 ci2 wang2 fu4 chi2 ， hu4 hu4 wu2 ji1 cang2 。
- min2 bing4 wo3 yi4 bing4 ， shen1 yin2 da2 wu3 geng1 。
- yun4 wei4 song4 shu1 yu3 ， xing2 ge1 lei4 chu3 kuang2 。
- ju3 bian1 wen4 jia1 he2 ， mo4 ma3 ke3 ji2 cheng2 。
- xi1 zai1 you1 cheng2 dan4 ， bu4 de2 dui4 ta4 chuang2 。
- sa3 bi3 fu4 fei1 niao3 ， bei3 feng1 chui1 bao4 zhang1 。
- shu1 hui2 yin2 gou1 zhuang4 ， ju4 yu3 she4 mei2 xiang1 。
- fu2 qu1 bo1 guan1 pei1 ， qing1 hu2 nen4 e2 huang2 。
- shan1 qi4 chang2 weng3 㔩 ， ci3 wu4 ke3 lü3 shang1 。
- yu4 yao4 ge1 zi3 teng2 ， kai1 long2 xi3 shou3 feng1 。
- wei4 wen1 po1 yi2 ren2 ， mao4 yi3 shi2 yi2 jiang1 。
- ju3 bei1 yin3 yao4 mi2 ， yong3 shi1 dui4 han2 jiang1 。
- ji4 sheng1 shen4 lao2 ku3 ， xiang1 si1 qiu1 yue4 ming2 。
- wo3 yi4 wan4 hu4 xiang1 ， qi2 min2 zi1 yin2 xiong1 。
- yu4 ge1 yi3 shou4 gong1 ， shi3 zhi1 cheng2 hua4 guang1 。
- fan3 yi3 lai2 shou4 wo3 ， zhong1 you3 tun1 zhou1 jing1 。
- tong2 mo4 ju4 wang2 ming4 ， zhi2 si1 wei4 gu1 qiong2 。
- he2 shi2 du3 yi2 zhi4 ， shao1 zhu2 zhou4 ming2 qiong2 。

## 注释

## 译文

## 赏析
