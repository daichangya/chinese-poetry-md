---
id: huang-ting-jian-lu-meng-pian-qi-yi
title: 录梦篇  其一
titlePinyin: lu4 meng4 pian1     qi2 yi1
titleSlug: lu-meng-pian-qi-yi
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风乱思兮吹管弦，春日醉人兮昏欲眠。
- 却万物而观性兮，如处幽篁之不见天。
- 试纵神而不御兮，如有顺心之洒然。
- 委蜩甲而去化，乘白云而上仙。
- 因天倪而造适，观众妙之玄玄。
- 风门阊阖而进予，帝示予以化物之甄。
- 予撼玄关而去牡，帝宴笑以忘言。
- 吾见万灵朝明庭兮，冠佩如云烟。
- 名声毁誉之观兮，差无以异乎人间。
- 息心于慕膻之蚁，会理于止水之渊。
- 与我游物之初兮，曰是可以解而县。
- 不知其所以得兮，而冷然似有所存。
- 归占梦灵兮，盖天振吾过。
- 矫心以循理兮，殆其沃水而胜火。
- 故喜曲辕之栎以得祥，惊主人之雁以近祸。
- 离水火而天兮，迺得使实自我。
- 荡然肆志兮，又乌知可乎不可。

## 拼音
- chun1 feng1 luan4 si1 xi1 chui1 guan3 xian2 ， chun1 ri4 zui4 ren2 xi1 hun1 yu4 mian2 。
- que4 wan4 wu4 er2 guan1 xing4 xi1 ， ru2 chu4 you1 huang2 zhi1 bu2 jian4 tian1 。
- shi4 zong4 shen2 er2 bu2 yu4 xi1 ， ru2 you3 shun4 xin1 zhi1 sa3 ran2 。
- wei3 tiao2 jia3 er2 qu4 hua4 ， cheng2 bai2 yun2 er2 shang4 xian1 。
- yin1 tian1 ni2 er2 zao4 shi4 ， guan1 zhong4 miao4 zhi1 xuan2 xuan2 。
- feng1 men2 chang1 he2 er2 jin4 yu3 ， di4 shi4 yu3 yi3 hua4 wu4 zhi1 zhen1 。
- yu3 han4 xuan2 guan1 er2 qu4 mu3 ， di4 yan4 xiao4 yi3 wang4 yan2 。
- wu2 jian4 wan4 ling2 chao2 ming2 ting2 xi1 ， guan1 pei4 ru2 yun2 yan1 。
- ming2 sheng1 hui3 yu4 zhi1 guan1 xi1 ， cha4 wu2 yi3 yi4 hu1 ren2 jian1 。
- xi1 xin1 yu2 mu4 shan1 zhi1 yi3 ， hui4 li3 yu2 zhi3 shui3 zhi1 yuan1 。
- yu3 wo3 you2 wu4 zhi1 chu1 xi1 ， yue1 shi4 ke3 yi3 jie3 er2 xian4 。
- bu4 zhi1 qi2 suo3 yi3 de2 xi1 ， er2 leng3 ran2 si4 you3 suo3 cun2 。
- gui1 zhan4 meng4 ling2 xi1 ， gai4 tian1 zhen4 wu2 guo4 。
- jiao3 xin1 yi3 xun2 li3 xi1 ， dai4 qi2 wo4 shui3 er2 sheng4 huo3 。
- gu4 xi3 qu3 yuan2 zhi1 li4 yi3 de2 xiang2 ， jing1 zhu3 ren2 zhi1 yan4 yi3 jin4 huo4 。
- li2 shui3 huo3 er2 tian1 xi1 ， nai3 de2 shi3 shi2 zi4 wo3 。
- dang4 ran2 si4 zhi4 xi1 ， you4 wu1 zhi1 ke3 hu1 bu4 ke3 。

## 注释

## 译文

## 赏析
