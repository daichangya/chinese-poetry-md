---
id: huang-ting-jian-song-jiao-jun-ming
title: 送焦浚明
titlePinyin: song4 jiao1 jun4 ming2
titleSlug: song-jiao-jun-ming
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西瞻岷山兮东望峨眉，锦江清且涟漪。
- 地灵山秀诞豪杰，来入中州振羽仪。
- 相如傲万物，子云穷一经。
- 黄金卖赋聘私室，白头大夫不公卿。
- 穷阎卜肆闲，十步一豪英。
- 竟无人识李仲元，不可屈致严君平。
- 四君德音闭黄壤，只今垄头松柏声。
- 我住叶公城，常如井底坐。
- 不谓焦夫子，闻风肯来过。
- 焦子初见我，如兰生幽林。
- 春风为披拂，始得香满襟。
- 中怀坦夷眉宇静，外慕淡薄天机深。
- 花开鸟啼昼寂寂，酒阑烛明夜沈沈。
- 人皆扶牵烂漫醉，子更把书求本心。
- 二年与灯火，琢子之玉炼我金。
- 焦夫子，我以陋邦无人把书策，邂逅逢君得三益。
- 胡为弃我忽远行，手捧嘉阳从事檄。
- 焦夫子，君起为我舞，我其为君歌。
- 君方跨马涉远道，湖外地少山川多。
- 霜秋摇落天日远，西风翻翻水惊波。
- 一筵谈笑遂相失，两地离愁各奈何。
- 焦夫子，酒行君定起。
- 此杯须百分，少别遂万里。
- 归寻所种树，应已数千尺。
- 试照嘉阳水，君发犹未白。
- 古人不朽事，所愿更勉力。
- 别后相逢岂在言，拭目看君进明德。

## 拼音
- xi1 zhan1 min2 shan1 xi1 dong1 wang4 e2 mei2 ， jin3 jiang1 qing1 qie3 lian2 yi1 。
- di4 ling2 shan1 xiu4 dan4 hao2 jie2 ， lai2 ru4 zhong1 zhou1 zhen4 yu3 yi2 。
- xiang1 ru2 ao4 wan4 wu4 ， zi3 yun2 qiong2 yi4 jing1 。
- huang2 jin1 mai4 fu4 pin4 si1 shi4 ， bai2 tou2 dai4 fu0 bu4 gong1 qing1 。
- qiong2 yan2 bu3 si4 xian2 ， shi2 bu4 yi4 hao2 ying1 。
- jing4 wu2 ren2 shi2 li3 zhong4 yuan2 ， bu4 ke3 qu1 zhi4 yan2 jun1 ping2 。
- si4 jun1 de2 yin1 bi4 huang2 rang3 ， zhi1 jin1 long3 tou2 song1 bai3 sheng1 。
- wo3 zhu4 ye4 gong1 cheng2 ， chang2 ru2 jing3 di3 zuo4 。
- bu2 wei4 jiao1 fu1 zi3 ， wen2 feng1 ken3 lai2 guo4 。
- jiao1 zi3 chu1 jian4 wo3 ， ru2 lan2 sheng1 you1 lin2 。
- chun1 feng1 wei4 pi1 fu2 ， shi3 de2 xiang1 man3 jin1 。
- zhong1 huai2 tan3 yi2 mei2 yu3 jing4 ， wai4 mu4 dan4 bao2 tian1 ji1 shen1 。
- hua1 kai1 niao3 ti2 zhou4 ji4 ji4 ， jiu3 lan2 zhu2 ming2 ye4 shen3 shen3 。
- ren2 jie1 fu2 qian1 lan4 man4 zui4 ， zi3 geng4 ba3 shu1 qiu2 ben3 xin1 。
- er4 nian2 yu3 deng1 huo3 ， zhuo2 zi3 zhi1 yu4 lian4 wo3 jin1 。
- jiao1 fu1 zi3 ， wo3 yi3 lou4 bang1 wu2 ren2 ba3 shu1 ce4 ， xie4 hou4 feng2 jun1 de2 san1 yi4 。
- hu2 wei4 qi4 wo3 hu1 yuan3 xing2 ， shou3 peng3 jia1 yang2 cong2 shi4 xi2 。
- jiao1 fu1 zi3 ， jun1 qi3 wei4 wo3 wu3 ， wo3 qi2 wei4 jun1 ge1 。
- jun1 fang1 kua4 ma3 she4 yuan3 dao4 ， hu2 wai4 di4 shao3 shan1 chuan1 duo1 。
- shuang1 qiu1 yao2 luo4 tian1 ri4 yuan3 ， xi1 feng1 fan1 fan1 shui3 jing1 bo1 。
- yi4 yan2 tan2 xiao4 sui4 xiang1 shi1 ， liang3 di4 li2 chou2 ge4 nai4 he2 。
- jiao1 fu1 zi3 ， jiu3 xing2 jun1 ding4 qi3 。
- ci3 bei1 xu1 bai3 fen1 ， shao3 bie2 sui4 wan4 li3 。
- gui1 xun2 suo3 zhong4 shu4 ， ying4 yi3 shu4 qian1 chi3 。
- shi4 zhao4 jia1 yang2 shui3 ， jun1 fa1 you2 wei4 bai2 。
- gu3 ren2 bu4 xiu3 shi4 ， suo3 yuan4 geng4 mian3 li4 。
- bie2 hou4 xiang1 feng2 qi3 zai4 yan2 ， shi4 mu4 kan4 jun1 jin4 ming2 de2 。

## 注释

## 译文

## 赏析
