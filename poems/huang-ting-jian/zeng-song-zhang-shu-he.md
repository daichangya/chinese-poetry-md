---
id: huang-ting-jian-zeng-song-zhang-shu-he
title: 赠送张叔和
titlePinyin: zeng4 song4 zhang1 shu1 he2
titleSlug: zeng-song-zhang-shu-he
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 张侯温如邹子律，能令阴谷黍生春。
- 有齐先君之季女，十年择对无可人。
- 箕帚扫公堂上尘，家风孝友故相亲。
- 庙中时荐南涧苹，儿女衣袴得补纫。
- 两家俱为白头计，察公与人意甚真。
- 吏能束缚老奸手，要使鳏寡无颦呻。
- 但回此光还照己，平生倦学皆日新。
- 我提养生之四印，君家所有更赠君。
- 百战百胜不如一忍，万言万当不如一默。
- 无可简择眼界平，不藏秋毫心地直。
- 我肱三折得此医，自觉两踵生光辉。
- 团蒲日静鸟吟时，炉薰一炷试观之。

## 拼音
- zhang1 hou2 wen1 ru2 zou1 zi3 lü4 ， neng2 ling4 yin1 gu3 shu3 sheng1 chun1 。
- you3 qi2 xian1 jun1 zhi1 ji4 nü3 ， shi2 nian2 ze2 dui4 wu2 ke3 ren2 。
- ji1 zhou3 sao3 gong1 tang2 shang4 chen2 ， jia1 feng1 xiao4 you3 gu4 xiang1 qin1 。
- miao4 zhong1 shi2 jian4 nan2 jian4 ping2 ， er2 nü3 yi1 ku4 de2 bu3 ren4 。
- liang3 jia1 ju4 wei4 bai2 tou2 ji4 ， cha2 gong1 yu3 ren2 yi4 shen4 zhen1 。
- li4 neng2 shu4 fu4 lao3 jian1 shou3 ， yao4 shi3 guan1 gua3 wu2 pin2 shen1 。
- dan4 hui2 ci3 guang1 hai2 zhao4 ji3 ， ping2 sheng1 juan4 xue2 jie1 ri4 xin1 。
- wo3 ti2 yang3 sheng1 zhi1 si4 yin4 ， jun1 jia1 suo3 you3 geng4 zeng4 jun1 。
- bai3 zhan4 bai3 sheng4 bu4 ru2 yi1 ren3 ， wan4 yan2 wan4 dang1 bu4 ru2 yi1 mo4 。
- wu2 ke3 jian3 ze2 yan3 jie4 ping2 ， bu4 cang2 qiu1 hao2 xin1 di4 zhi2 。
- wo3 gong1 san1 zhe2 de2 ci3 yi1 ， zi4 jue2 liang3 zhong3 sheng1 guang1 hui1 。
- tuan2 pu2 ri4 jing4 niao3 yin2 shi2 ， lu2 xun1 yi2 zhu4 shi4 guan1 zhi1 。

## 注释

## 译文

## 赏析
