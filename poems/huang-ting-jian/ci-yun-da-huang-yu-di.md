---
id: huang-ting-jian-ci-yun-da-huang-yu-di
title: 次韵答黄与迪
titlePinyin: ci4 yun4 da2 huang2 yu3 di2
titleSlug: ci-yun-da-huang-yu-di
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 和氏有尺璧，楚国无人知。
- 青山抱国器，岁月忽如遗。
- 但使玉非石，果有遭逢时。
- 吾宗固神秀，天乃晚成之。
- 兰芳深九畹，露味挹三危。
- 流俗不顾省，古人可前追。
- 胸中凌云赋，自贵知音希。
- 渊源学未浅，孝友家正肥。
- 与世殊轨辙，三黜理亦宜。
- 吴溪浣纱女，不用朱粉施。
- 岂伊风尘子，市门自夸毗。
- 我作僰道囚，三年始放归。
- 邂逅终日语，贻我五字诗。
- 句如秋雨晴，远峰抹修眉。
- 老马甘伏枥，坐看天骥驰。
- 洒扫清樾下，当为果茗期。
- 光阴去易失，日月转两仪。
- 仲氏有东园，花竹深可依。
- 寸步不往来，千里常梦思。
- 几时开后户，扶策方自兹。

## 拼音
- he2 shi4 you3 chi3 bi4 ， chu3 guo2 wu2 ren2 zhi1 。
- qing1 shan1 bao4 guo2 qi4 ， sui4 yue4 hu1 ru2 yi2 。
- dan4 shi3 yu4 fei1 shi2 ， guo3 you3 zao1 feng2 shi2 。
- wu2 zong1 gu4 shen2 xiu4 ， tian1 nai3 wan3 cheng2 zhi1 。
- lan2 fang1 shen1 jiu3 wan3 ， lu4 wei4 yi4 san1 wei1 。
- liu2 su2 bu2 gu4 sheng3 ， gu3 ren2 ke3 qian2 zhui1 。
- xiong1 zhong1 ling2 yun2 fu4 ， zi4 gui4 zhi1 yin1 xi1 。
- yuan1 yuan2 xue2 wei4 qian3 ， xiao4 you3 jia1 zheng4 fei2 。
- yu3 shi4 shu1 gui3 zhe2 ， san1 chu4 li3 yi4 yi2 。
- wu2 xi1 huan4 sha1 nü3 ， bu2 yong4 zhu1 fen3 shi1 。
- qi3 yi1 feng1 chen2 zi3 ， shi4 men2 zi4 kua1 pi2 。
- wo3 zuo4 bo2 dao4 qiu2 ， san1 nian2 shi3 fang4 gui1 。
- xie4 hou4 zhong1 ri4 yu3 ， yi2 wo3 wu3 zi4 shi1 。
- ju4 ru2 qiu1 yu3 qing2 ， yuan3 feng1 mo3 xiu1 mei2 。
- lao3 ma3 gan1 fu2 li4 ， zuo4 kan4 tian1 ji4 chi2 。
- sa3 sao3 qing1 yue4 xia4 ， dang1 wei4 guo3 ming2 qi1 。
- guang1 yin1 qu4 yi4 shi1 ， ri4 yue4 zhuan3 liang3 yi2 。
- zhong4 shi4 you3 dong1 yuan2 ， hua1 zhu2 shen1 ke3 yi1 。
- cun4 bu4 bu4 wang3 lai2 ， qian1 li3 chang2 meng4 si1 。
- ji3 shi2 kai1 hou4 hu4 ， fu2 ce4 fang1 zi4 zi1 。

## 注释

## 译文

## 赏析
