---
id: huang-ting-jian-he-shi-bi-zhong-qiu-yue-yong-huai
title: 和世弼中秋月咏怀
titlePinyin: he2 shi4 bi4 zhong1 qiu1 yue4 yong3 huai2
titleSlug: he-shi-bi-zhong-qiu-yue-yong-huai
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一年中秋最明月，也照贫家门户来。
- 清光适从人意满，壶觞政为诗社开。
- 秋空高明万物静，此时乃见天地性。
- 广文官舍非吏曹，况得数子发嘉兴。
- 千古风流有诗在，百忧坐忘知酒圣。
- 露华侵衣寒耿耿，绝胜永夏处深甑。
- 人生此欢良独难，夜如何其看斗柄。
- 王甥俊气横九州，樽前为予商声讴。
- 松烟洒落成珠玉，溪藤卷舒烂银钩。
- 北门楼卤地险壮，金堤浊河天上流。
- 离宫殿阁碍飞鸟，霸业池台连秃鹙。
- 当日西园湛清夜，冠盖追随皆贵游。
- 使臣词句高突兀，慷慨悲壮如曹刘。
- 我于人闲触事懒，身世江湖一白鸥。
- 空余诗酒兴不浅，尚能呻吟卧糟邱。
- 偶然青衫五斗米，夺去黄柑千户侯。
- 永怀丹枫树微脱，洞庭潇湘晚风休。
- 晴波上下挂明镜，棹歌放船空际浮。
- 不须乞灵向沈谢，清兴自与耳目谋。
- 江山于人端有助，君不见至今宋玉传悲秋。
- 期君异时明月夜，把酒岳阳黄鹤楼。

## 拼音
- yi4 nian2 zhong1 qiu1 zui4 ming2 yue4 ， ye3 zhao4 pin2 jia1 men2 hu4 lai2 。
- qing1 guang1 shi4 cong2 ren2 yi4 man3 ， hu2 shang1 zheng4 wei4 shi1 she4 kai1 。
- qiu1 kong1 gao1 ming2 wan4 wu4 jing4 ， ci3 shi2 nai3 jian4 tian1 di4 xing4 。
- guang3 wen2 guan1 she4 fei1 li4 cao2 ， kuang4 de2 shu4 zi3 fa1 jia1 xing1 。
- qian1 gu3 feng1 liu2 you3 shi1 zai4 ， bai3 you1 zuo4 wang4 zhi1 jiu3 sheng4 。
- lu4 hua2 qin1 yi1 han2 geng3 geng3 ， jue2 sheng4 yong3 xia4 chu4 shen1 zeng4 。
- ren2 sheng1 ci3 huan1 liang2 du2 nan2 ， ye4 ru2 he2 qi2 kan4 dou4 bing3 。
- wang2 sheng1 jun4 qi4 heng2 jiu3 zhou1 ， zun1 qian2 wei4 yu3 shang1 sheng1 ou1 。
- song1 yan1 sa3 luo4 cheng2 zhu1 yu4 ， xi1 teng2 juan4 shu1 lan4 yin2 gou1 。
- bei3 men2 lou2 lu3 di4 xian3 zhuang4 ， jin1 di1 zhuo2 he2 tian1 shang4 liu2 。
- li2 gong1 dian4 ge2 ai4 fei1 niao3 ， ba4 ye4 chi2 tai2 lian2 tu1 qiu1 。
- dang1 ri4 xi1 yuan2 zhan4 qing1 ye4 ， guan1 gai4 zhui1 sui2 jie1 gui4 you2 。
- shi3 chen2 ci2 ju4 gao1 tu1 wu4 ， kang1 kai3 bei1 zhuang4 ru2 cao2 liu2 。
- wo3 yu2 ren2 xian2 chu4 shi4 lan3 ， shen1 shi4 jiang1 hu2 yi4 bai2 ou1 。
- kong4 yu2 shi1 jiu3 xing4 bu4 qian3 ， shang4 neng2 shen1 yin2 wo4 zao1 qiu1 。
- ou3 ran2 qing1 shan1 wu3 dou3 mi3 ， duo2 qu4 huang2 gan1 qian1 hu4 hou2 。
- yong3 huai2 dan1 feng1 shu4 wei1 tuo1 ， dong4 ting2 xiao1 xiang1 wan3 feng1 xiu1 。
- qing2 bo1 shang4 xia4 gua4 ming2 jing4 ， zhao4 ge1 fang4 chuan2 kong1 ji4 fu2 。
- bu4 xu1 qi3 ling2 xiang4 shen3 xie4 ， qing1 xing1 zi4 yu3 er3 mu4 mou2 。
- jiang1 shan1 yu2 ren2 duan1 you3 zhu4 ， jun1 bu2 jian4 zhi4 jin1 song4 yu4 chuan2 bei1 qiu1 。
- qi1 jun1 yi4 shi2 ming2 yue4 ye4 ， ba3 jiu3 yue4 yang2 huang2 he4 lou2 。

## 注释

## 译文

## 赏析
