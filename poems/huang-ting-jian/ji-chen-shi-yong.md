---
id: huang-ting-jian-ji-chen-shi-yong
title: 寄陈适用
titlePinyin: ji4 chen2 shi4 yong4
titleSlug: ji-chen-shi-yong
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日月如惊鸿，归燕不及社。
- 清明气妍暖，亹亹向朱夏。
- 轻衣颇宜人，裘褐就椸架。
- 已非红紫时，春事归桑柘。
- 空余车马迹，颠倒桃李下。
- 新晴百鸟语，各自有匹亚。
- 林中仆姑归，苦遭拙妇骂。
- 气候使之然，光阴促晨夜。
- 解甲号清风，即有幽虫化。
- 朱墨本非工，王事少闲暇。
- 幸蒙余波及，治郡得黄霸。
- 邑邻陈太丘，威德可资借。
- 决事不迟疑，敏手擘太华。
- 颇复集红衣，呼僚饮休暇。
- 歌梁韵金石，舞地委兰麝。
- 寄我五字诗，句法窥鲍谢。
- 亦叹簿领劳，行欲问田舍。
- 相期黄公垆，不异秦人炙。
- 我初无廊庙，身愿执耕稼。
- 今将荷锄归，区芋畦甘蔗。
- 观君气如虹，千辈可陵跨。
- 自当出怀璧，往取连城价。
- 赐地买歌僮，珠翠罗广厦。
- 富贵不相忘，寄声相慰藉。

## 拼音
- ri4 yue4 ru2 jing1 hong2 ， gui1 yan4 bu4 ji2 she4 。
- qing1 ming2 qi4 yan2 nuan3 ， wei3 wei3 xiang4 zhu1 xia4 。
- qing1 yi1 po1 yi2 ren2 ， qiu2 he4 jiu4 yi2 jia4 。
- yi3 fei1 hong2 zi3 shi2 ， chun1 shi4 gui1 sang1 zhe4 。
- kong4 yu2 che1 ma3 ji4 ， dian1 dao3 tao2 li3 xia4 。
- xin1 qing2 bai3 niao3 yu3 ， ge4 zi4 you3 pi3 ya4 。
- lin2 zhong1 pu2 gu1 gui1 ， ku3 zao1 zhuo1 fu4 ma4 。
- qi4 hou4 shi3 zhi1 ran2 ， guang1 yin1 cu4 chen2 ye4 。
- jie3 jia3 hao4 qing1 feng1 ， ji2 you3 you1 chong2 hua4 。
- zhu1 mo4 ben3 fei1 gong1 ， wang2 shi4 shao3 xian2 xia2 。
- xing4 meng2 yu2 bo1 ji2 ， zhi4 jun4 de2 huang2 ba4 。
- yi4 lin2 chen2 tai4 qiu1 ， wei1 de2 ke3 zi1 jie4 。
- jue2 shi4 bu4 chi2 yi2 ， min3 shou3 bo4 tai4 hua2 。
- po1 fu4 ji2 hong2 yi1 ， hu1 liao2 yin3 xiu1 xia2 。
- ge1 liang2 yun4 jin1 shi2 ， wu3 di4 wei3 lan2 she4 。
- ji4 wo3 wu3 zi4 shi1 ， ju4 fa3 kui1 bao4 xie4 。
- yi4 tan4 bo2 ling3 lao2 ， xing2 yu4 wen4 tian2 she4 。
- xiang1 qi1 huang2 gong1 lu2 ， bu2 yi4 qin2 ren2 zhi4 。
- wo3 chu1 wu2 lang2 miao4 ， shen1 yuan4 zhi2 geng1 jia4 。
- jin1 jiang1 he2 chu2 gui1 ， qu1 yu4 qi2 gan1 zhe4 。
- guan1 jun1 qi4 ru2 hong2 ， qian1 bei4 ke3 ling2 kua4 。
- zi4 dang1 chu1 huai2 bi4 ， wang3 qu3 lian2 cheng2 jia4 。
- ci4 di4 mai3 ge1 tong2 ， zhu1 cui4 luo2 guang3 sha4 。
- fu4 gui4 bu4 xiang1 wang4 ， ji4 sheng1 xiang1 wei4 jie4 。

## 注释

## 译文

## 赏析
