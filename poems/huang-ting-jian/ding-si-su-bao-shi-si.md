---
id: huang-ting-jian-ding-si-su-bao-shi-si
title: 丁巳宿宝石寺
titlePinyin: ding1 si4 su4 bao3 shi2 si4
titleSlug: ding-si-su-bao-shi-si
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 钟磬秋山静，炉香沉水寒。
- 晴风荡蒙雨，云物尚盘桓。
- 瀹茗赤铜椀，笕泉苍烟竿。
- 红榴罅玉房，幺橘委金丸。
- 枕簟已思燠，饭羹可加餐。
- 观己自得力，谈玄舌本干。
- 理窟乃块然，世故浪万端。
- 牛刀经肯綮，古人贵守官。
- 摩挲发硎手，考此一丘槃。

## 拼音
- zhong1 qing4 qiu1 shan1 jing4 ， lu2 xiang1 chen2 shui3 han2 。
- qing2 feng1 dang4 meng2 yu3 ， yun2 wu4 shang4 pan2 huan2 。
- yue4 ming2 chi4 tong2 wan3 ， jian3 quan2 cang1 yan1 gan1 。
- hong2 liu2 xia4 yu4 fang2 ， yao1 ju2 wei3 jin1 wan2 。
- zhen3 dian4 yi3 si1 yu4 ， fan4 geng1 ke3 jia1 can1 。
- guan1 ji3 zi4 de2 li4 ， tan2 xuan2 she2 ben3 gan1 。
- li3 ku1 nai3 kuai4 ran2 ， shi4 gu4 lang4 wan4 duan1 。
- niu2 dao1 jing1 ken3 qing4 ， gu3 ren2 gui4 shou3 guan1 。
- mo2 suo1 fa1 xing2 shou3 ， kao3 ci3 yi4 qiu1 pan2 。

## 注释

## 译文

## 赏析
