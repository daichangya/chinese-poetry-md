---
id: huang-ting-jian-ci-yun-da-chang-fu-shi-bi-er-jun-bu-li-qiu-guan-yu-yu-chu-bu-ping-gu-yu--0c3c8f45
title: 次韵答常甫世弼二君不利秋官鬰鬰初不平故予诗多及君子处得失事
titlePinyin: ci4 yun4 da2 chang2 fu3 shi4 bi4 er4 jun1 bu2 li4 qiu1 guan1 yu4 yu4 chu1 bu4 ping2 gu4 yu3 shi1 duo1 ji2 jun1 zi3 chu4 de2 shi1 shi4
titleSlug: ci-yun-da-chang-fu-shi-bi-er-jun-bu-li-qiu-guan-yu-yu-chu-bu-ping-gu-yu--0c3c8f45
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鹏翼将图南，垂天上扶摇。
- 飞飞寻常闲，深树乘风蜩。
- 大观与小智，从事不同条。
- 扬雄老执戟，金张珥汉貂。
- 松柏有本心，蒲柳望秋凋。
- 久矣结舌瘖，狂言始今朝。
- 崔王两骥子，神俊万里超。
- 惊人吐嘉句，拔俗振高标。
- 频来草玄宅，共语清入寥。
- 处己愿如舜，致君敢不尧。
- 回观势利场，内热作惊潮。
- 趋时愧才全，傲世迺士骄。
- 二生浪许可，弹炙则求鸮。
- 围棋饭后约，煨栗夜深邀。
- 尔来数到门，玉趾不惮遥。
- 相期淡薄处，行乐亦云聊。
- 甘泉沸午鼎，茗椀方屡浇。
- 昏鸦相送归，风枝撼调调。
- 男儿强饮食，九鼎等一瓢。
- 富贵但𫏐热，名声适为妖。
- 世事寒暑耳，四时旋斗杓。
- 勿学怀沙赋，离魂不可招。

## 拼音
- peng2 yi4 jiang1 tu2 nan2 ， chui2 tian1 shang4 fu2 yao2 。
- fei1 fei1 xun2 chang2 xian2 ， shen1 shu4 cheng2 feng1 tiao2 。
- da4 guan1 yu3 xiao3 zhi4 ， cong2 shi4 bu4 tong2 tiao2 。
- yang2 xiong2 lao3 zhi2 ji3 ， jin1 zhang1 er3 han4 diao1 。
- song1 bai3 you3 ben3 xin1 ， pu2 liu3 wang4 qiu1 diao1 。
- jiu3 yi3 jie2 she2 yin1 ， kuang2 yan2 shi3 jin1 chao2 。
- cui1 wang2 liang3 ji4 zi3 ， shen2 jun4 wan4 li3 chao1 。
- jing1 ren2 tu3 jia1 ju4 ， ba2 su2 zhen4 gao1 biao1 。
- pin2 lai2 cao3 xuan2 zhai2 ， gong4 yu3 qing1 ru4 liao2 。
- chu4 ji3 yuan4 ru2 shun4 ， zhi4 jun1 gan3 bu4 yao2 。
- hui2 guan1 shi4 li4 chang3 ， nei4 re4 zuo4 jing1 chao2 。
- qu1 shi2 kui4 cai2 quan2 ， ao4 shi4 nai3 shi4 jiao1 。
- er4 sheng1 lang4 xu3 ke3 ， tan2 zhi4 ze2 qiu2 xiao1 。
- wei2 qi2 fan4 hou4 yue1 ， wei1 li4 ye4 shen1 yao1 。
- er3 lai2 shu4 dao4 men2 ， yu4 zhi3 bu2 dan4 yao2 。
- xiang1 qi1 dan4 bao2 chu4 ， xing2 le4 yi4 yun2 liao2 。
- gan1 quan2 fei4 wu3 ding3 ， ming2 wan3 fang1 lü3 jiao1 。
- hun1 ya1 xiang1 song4 gui1 ， feng1 zhi1 han4 diao4 diao0 。
- nan2 er2 qiang2 yin3 shi2 ， jiu3 ding3 deng3 yi4 piao2 。
- fu4 gui4 dan4 𫏐 re4 ， ming2 sheng1 shi4 wei4 yao1 。
- shi4 shi4 han2 shu3 er3 ， si4 shi2 xuan2 dou4 shao2 。
- wu4 xue2 huai2 sha1 fu4 ， li2 hun2 bu4 ke3 zhao1 。

## 注释

## 译文

## 赏析
