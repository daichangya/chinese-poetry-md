---
id: huang-ting-jian-tong-yao-min-you-ling-yuan-miao-liao-xian-chen-zhi-jiu-yong-ma-ling-er-z-51c72182
title: 同尧民游灵源庙廖献臣置酒用马陵二字赋诗二首  其一
titlePinyin: tong2 yao2 min2 you2 ling2 yuan2 miao4 liao4 xian4 chen2 zhi4 jiu3 yong4 ma3 ling2 er4 zi4 fu4 shi1 er4 shou3     qi2 yi1
titleSlug: tong-yao-min-you-ling-yuan-miao-liao-xian-chen-zhi-jiu-yong-ma-ling-er-z-51c72182
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 灵源庙前木，我昔见拱把。
- 七年身屡到，鬰鬰荫簷瓦。
- 春风响马衔，竝辔客萧洒。
- 更愿少尹贤，置酒意倾写。
- 斋堂有佳处，花柳轻娅姹。
- 莲塘想旧叶，稻畦识枯苴。
- 开关抚洪河，黄流极天泻。
- 忆昔武皇来，系璧沈白马。
- 从官亲土石，襁负至鳏寡。
- 空余瓠子诗，哀怨逼骚雅。
- 白圭自圣禹，今谁定真假。
- 晁子发谠言，圣功谅难亚。
- 排河著地中，势必千里下。
- 移民就宽闲，何地不耕稼。
- 此论似太高，吾亦茫取舍。
- 有器可深川，吾未之学也。

## 拼音
- ling2 yuan2 miao4 qian2 mu4 ， wo3 xi1 jian4 gong3 ba3 。
- qi1 nian2 shen1 lü3 dao4 ， yu4 yu4 yin4 yan2 wa3 。
- chun1 feng1 xiang3 ma3 xian2 ， bing4 pei4 ke4 xiao1 sa3 。
- geng4 yuan4 shao3 yin3 xian2 ， zhi4 jiu3 yi4 qing1 xie3 。
- zhai1 tang2 you3 jia1 chu4 ， hua1 liu3 qing1 ya4 cha4 。
- lian2 tang2 xiang3 jiu4 ye4 ， dao4 qi2 shi2 ku1 ju1 。
- kai1 guan1 fu3 hong2 he2 ， huang2 liu2 ji2 tian1 xie4 。
- yi4 xi1 wu3 huang2 lai2 ， xi4 bi4 shen3 bai2 ma3 。
- cong2 guan1 qin1 tu3 shi2 ， qiang3 fu4 zhi4 guan1 gua3 。
- kong4 yu2 hu4 zi3 shi1 ， ai1 yuan4 bi1 sao1 ya3 。
- bai2 gui1 zi4 sheng4 yu3 ， jin1 shui2 ding4 zhen1 jia3 。
- chao2 zi3 fa1 dang3 yan2 ， sheng4 gong1 liang4 nan2 ya4 。
- pai2 he2 zhu4 di4 zhong1 ， shi4 bi4 qian1 li3 xia4 。
- yi2 min2 jiu4 kuan1 xian2 ， he2 di4 bu4 geng1 jia4 。
- ci3 lun4 si4 tai4 gao1 ， wu2 yi4 mang2 qu3 she3 。
- you3 qi4 ke3 shen1 chuan1 ， wu2 wei4 zhi1 xue2 ye3 。

## 注释

## 译文

## 赏析
