---
id: huang-ting-jian-zi-zhan-shi-ju-miao-yi-shi-nai-yun-xiao-ting-jian-ti-gai-tui-zhi-xi-xiao-fe3d1615
title: 子瞻诗句妙一世乃云效庭坚体盖退之戏效孟郊樊宗师之比以文滑稽耳恐后生不解故次韵道之
titlePinyin: zi3 zhan1 shi1 ju4 miao4 yi2 shi4 nai3 yun2 xiao4 ting2 jian1 ti3 gai4 tui4 zhi1 xi4 xiao4 meng4 jiao1 fan2 zong1 shi1 zhi1 bi3 yi3 wen2 hua2 ji1 er3 kong3 hou4 sheng1 bu4 jie3 gu4 ci4 yun4 dao4 zhi1
titleSlug: zi-zhan-shi-ju-miao-yi-shi-nai-yun-xiao-ting-jian-ti-gai-tui-zhi-xi-xiao-fe3d1615
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我诗如曹郐，浅陋不成邦。
- 公如大国楚，吞五湖三江。
- 赤壁风月笛，玉堂云雾窗。
- 句法提一律，坚城受我降。
- 枯松倒涧壑，波涛所舂撞。
- 万牛挽不前，公乃独力扛。
- 诸人方嗤点，渠非晁张双。
- 但怀相识察，床下拜老庞。
- 小儿未可知，客或许敦厖。
- 诚堪婿阿巽，买红缠酒缸。

## 拼音
- wo3 shi1 ru2 cao2 kuai4 ， qian3 lou4 bu4 cheng2 bang1 。
- gong1 ru2 da4 guo2 chu3 ， tun1 wu3 hu2 san1 jiang1 。
- chi4 bi4 feng1 yue4 di2 ， yu4 tang2 yun2 wu4 chuang1 。
- ju4 fa3 ti2 yi2 lü4 ， jian1 cheng2 shou4 wo3 jiang4 。
- ku1 song1 dao3 jian4 he4 ， bo1 tao1 suo3 chong1 zhuang4 。
- wan4 niu2 wan3 bu4 qian2 ， gong1 nai3 du2 li4 kang2 。
- zhu1 ren2 fang1 chi1 dian3 ， qu2 fei1 chao2 zhang1 shuang1 。
- dan4 huai2 xiang1 shi2 cha2 ， chuang2 xia4 bai4 lao3 pang2 。
- xiao3 er2 wei4 ke3 zhi1 ， ke4 huo4 xu3 dun1 mang2 。
- cheng2 kan1 xu4 a1 xun4 ， mai3 hong2 chan2 jiu3 gang1 。

## 注释

## 译文

## 赏析
