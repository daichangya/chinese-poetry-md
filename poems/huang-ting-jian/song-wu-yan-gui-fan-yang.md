---
id: huang-ting-jian-song-wu-yan-gui-fan-yang
title: 送吴彦归番阳
titlePinyin: song4 wu2 yan4 gui1 fan1 yang2
titleSlug: song-wu-yan-gui-fan-yang
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 学省困齑盐，人材任尊奖。
- 倥侗祝螟蛉，小大器罂瓬。
- 诸生厌晚成，躐学要侩驵。
- 摹书说偏旁，破义析名象。
- 九鼎奏箫韶，爰居端不飨。
- 青衿少到门，庭除昼闲敞。
- 竹风交槐阴，三见秋气爽。
- 时頼解事人，载酒直心赏。
- 吴郎楚国材，幽兰秀榛莽。
- 彦国吐嘉言，子将喜标榜。
- 平生钦豪俊，久客慕乡党。
- 虚斋延洒扫，薄饭荐腒鲞。
- 诗句唾成珠，笑嘲惬爬痒。
- 春夏频谢除，曾未厌来往。
- 归雁多喜声，寒蝉停哀响。
- 黄花满篱落，白蚁闹瓮盎。
- 留君待佳节，忽忽戒徂两。
- 亲戚伤离居，交游念畴曩。
- 棋局无对曹，摴蒱失朋长。
- 问君去为何，云物愁莽苍。
- 寿亲发斑斑，千里劳梦想。
- 家鸡藁头肥，寒鱼受罾网。
- 甘旨蔌中厨，伊哑弄文襁。
- 此行乐未央，安知川涂广。
- 深秋上沧江，远水平如掌。
- 人生要得意，壮士多旷荡。
- 野鹤被笼樊，江鸥恋菰蒋。
- 本来丘壑姿，不著刍豢养。
- 寄声谢乡邻，为我具两桨。
- 有路即归田，君其信非诳。

## 拼音
- xue2 sheng3 kun4 ji1 yan2 ， ren2 cai2 ren4 zun1 jiang3 。
- kong3 dong4 zhu4 ming2 ling2 ， xiao3 da4 qi4 ying1 fang3 。
- zhu1 sheng1 yan4 wan3 cheng2 ， lie4 xue2 yao4 kuai4 zang3 。
- mo2 shu1 shuo1 pian1 pang2 ， po4 yi4 xi1 ming2 xiang4 。
- jiu3 ding3 zou4 xiao1 shao2 ， yuan2 ju1 duan1 bu4 xiang3 。
- qing1 jin1 shao3 dao4 men2 ， ting2 chu2 zhou4 xian2 chang3 。
- zhu2 feng1 jiao1 huai2 yin1 ， san1 jian4 qiu1 qi4 shuang3 。
- shi2 lai4 jie3 shi4 ren2 ， zai3 jiu3 zhi2 xin1 shang3 。
- wu2 lang2 chu3 guo2 cai2 ， you1 lan2 xiu4 zhen1 mang3 。
- yan4 guo2 tu3 jia1 yan2 ， zi3 jiang1 xi3 biao1 bang3 。
- ping2 sheng1 qin1 hao2 jun4 ， jiu3 ke4 mu4 xiang1 dang3 。
- xu1 zhai1 yan2 sa3 sao3 ， bao2 fan4 jian4 ju1 xiang3 。
- shi1 ju4 tuo4 cheng2 zhu1 ， xiao4 chao2 qie4 pa2 yang3 。
- chun1 xia4 pin2 xie4 chu2 ， ceng2 wei4 yan4 lai2 wang3 。
- gui1 yan4 duo1 xi3 sheng1 ， han2 chan2 ting2 ai1 xiang3 。
- huang2 hua1 man3 li2 luo4 ， bai2 yi3 nao4 weng4 ang4 。
- liu2 jun1 dai4 jia1 jie2 ， hu1 hu1 jie4 cu2 liang3 。
- qin1 qi0 shang1 li2 ju1 ， jiao1 you2 nian4 chou2 nang3 。
- qi2 ju2 wu2 dui4 cao2 ， chu1 pu2 shi1 peng2 chang2 。
- wen4 jun1 qu4 wei4 he2 ， yun2 wu4 chou2 mang3 cang1 。
- shou4 qin1 fa1 ban1 ban1 ， qian1 li3 lao2 meng4 xiang3 。
- jia1 ji1 gao3 tou2 fei2 ， han2 yu2 shou4 zeng1 wang3 。
- gan1 zhi3 su4 zhong1 chu2 ， yi1 ya3 nong4 wen2 qiang3 。
- ci3 xing2 le4 wei4 yang1 ， an1 zhi1 chuan1 tu2 guang3 。
- shen1 qiu1 shang4 cang1 jiang1 ， yuan3 shui3 ping2 ru2 zhang3 。
- ren2 sheng1 yao4 de2 yi4 ， zhuang4 shi4 duo1 kuang4 dang4 。
- ye3 he4 bei4 long2 fan2 ， jiang1 ou1 lian4 gu1 jiang3 。
- ben3 lai2 qiu1 he4 zi1 ， bu2 zhu4 chu2 huan4 yang3 。
- ji4 sheng1 xie4 xiang1 lin2 ， wei4 wo3 ju4 liang3 jiang3 。
- you3 lu4 ji2 gui1 tian2 ， jun1 qi2 xin4 fei1 kuang2 。

## 注释

## 译文

## 赏析
