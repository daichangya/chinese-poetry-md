---
id: huang-ting-jian-zai-he-ji-zi-zhan-wen-de-hu-zhou
title: 再和寄子瞻闻得湖州
titlePinyin: zai4 he2 ji4 zi3 zhan1 wen2 de2 hu2 zhou1
titleSlug: zai-he-ji-zi-zhan-wen-de-hu-zhou
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天下无相知，得一已当半。
- 桃僵李为仆，芝焚蕙增叹。
- 佳人在江湖，照影自娱玩。
- 一朝入汉宫，扫除备冗散。
- 何如终流落，长作朝云伴。
- 相思欲面论，坐起鸡五旦。
- 身惭尸廪禄，有罪未见案。
- 公文雄万夫，皦皦不自乱。
- 臧谷皆亡羊，要以道湔盥。
- 传声向东南，王事不可缓。
- 春波下数州，快若七札贯。
- 椎鼓张风帆，相见激衰懦。
- 空文不传心，千古付煨炭。
- 安得垂天云，飞就吴兴馆。
- 鱼餍柳絮肥，笋煮溪沙暖。
- 解歌使君词，樽前有三粲。

## 拼音
- tian1 xia4 wu2 xiang1 zhi1 ， de2 yi4 yi3 dang1 ban4 。
- tao2 jiang1 li3 wei4 pu2 ， zhi1 fen2 hui4 zeng1 tan4 。
- jia1 ren2 zai4 jiang1 hu2 ， zhao4 ying3 zi4 yu2 wan2 。
- yi4 chao2 ru4 han4 gong1 ， sao3 chu2 bei4 rong3 san4 。
- he2 ru2 zhong1 liu2 luo4 ， chang2 zuo4 chao2 yun2 ban4 。
- xiang1 si1 yu4 mian4 lun4 ， zuo4 qi3 ji1 wu3 dan4 。
- shen1 can2 shi1 lin3 lu4 ， you3 zui4 wei4 jian4 an4 。
- gong1 wen2 xiong2 wan4 fu1 ， jiao3 jiao3 bu2 zi4 luan4 。
- zang1 gu3 jie1 wang2 yang2 ， yao4 yi3 dao4 jian1 guan4 。
- chuan2 sheng1 xiang4 dong1 nan2 ， wang2 shi4 bu4 ke3 huan3 。
- chun1 bo1 xia4 shu4 zhou1 ， kuai4 ruo4 qi1 zha2 guan4 。
- zhui1 gu3 zhang1 feng1 fan1 ， xiang1 jian4 ji1 shuai1 nuo4 。
- kong1 wen2 bu4 chuan2 xin1 ， qian1 gu3 fu4 wei1 tan4 。
- an1 de2 chui2 tian1 yun2 ， fei1 jiu4 wu2 xing1 guan3 。
- yu2 yan4 liu3 xu4 fei2 ， sun3 zhu3 xi1 sha1 nuan3 。
- jie3 ge1 shi3 jun1 ci2 ， zun1 qian2 you3 san1 can4 。

## 注释

## 译文

## 赏析
