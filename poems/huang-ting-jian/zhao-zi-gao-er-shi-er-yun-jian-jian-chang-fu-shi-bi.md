---
id: huang-ting-jian-zhao-zi-gao-er-shi-er-yun-jian-jian-chang-fu-shi-bi
title: 招子高二十二韵兼简常甫世弼
titlePinyin: zhao1 zi3 gao1 er4 shi2 er4 yun4 jian1 jian3 chang2 fu3 shi4 bi4
titleSlug: zhao-zi-gao-er-shi-er-yun-jian-jian-chang-fu-shi-bi
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我行向厌次，夏扇日在摇。
- 甘瓜未除垄，高柳尚鸣蜩。
- 驾言聊摄归，飞霜晓封条。
- 负薪泣裘褐，公子御狐貂。
- 岁月坐晼晚，鬓颜飒然凋。
- 道德千古事，斯文非一朝。
- 往者我不及，后生多见超。
- 吾党二三子，士林耸孤标。
- 小谢抱周易，忘言独参寥。
- 崔郎楚左史，二典考舜尧。
- 王生风雅学，谈辩秋江潮。
- 洒笔惊有司，小敌谓可骄。
- 安知摴蒱局，临关败三枭。
- 三生数步隔，屡赴茗碗邀。
- 小谢殊未来，我觉百里遥。
- 问之忧菽水，心虑极无聊。
- 父怜母不诃，日以浊酒浇。
- 此道如鼎实，念子羹未调。
- 古来有亲养，回也乐一瓢。
- 不田鹑生宎，在物乃为妖。
- 吾言有师承，可信如斗杓。
- 诗以解子忧，亦用当子招。

## 拼音
- wo3 xing2 xiang4 yan4 ci4 ， xia4 shan4 ri4 zai4 yao2 。
- gan1 gua1 wei4 chu2 long3 ， gao1 liu3 shang4 ming2 tiao2 。
- jia4 yan2 liao2 she4 gui1 ， fei1 shuang1 xiao3 feng1 tiao2 。
- fu4 xin1 qi4 qiu2 he4 ， gong1 zi3 yu4 hu2 diao1 。
- sui4 yue4 zuo4 wan3 wan3 ， bin4 yan2 sa4 ran2 diao1 。
- dao4 de2 qian1 gu3 shi4 ， si1 wen2 fei1 yi4 chao2 。
- wang3 zhe3 wo3 bu4 ji2 ， hou4 sheng1 duo1 jian4 chao1 。
- wu2 dang3 er4 san1 zi3 ， shi4 lin2 song3 gu1 biao1 。
- xiao3 xie4 bao4 zhou1 yi4 ， wang4 yan2 du2 can1 liao2 。
- cui1 lang2 chu3 zuo3 shi3 ， er4 dian3 kao3 shun4 yao2 。
- wang2 sheng1 feng1 ya3 xue2 ， tan2 bian4 qiu1 jiang1 chao2 。
- sa3 bi3 jing1 you3 si1 ， xiao3 di2 wei4 ke3 jiao1 。
- an1 zhi1 chu1 pu2 ju2 ， lin2 guan1 bai4 san1 xiao1 。
- san1 sheng1 shu4 bu4 ge2 ， lü3 fu4 ming2 wan3 yao1 。
- xiao3 xie4 shu1 wei4 lai2 ， wo3 jue2 bai3 li3 yao2 。
- wen4 zhi1 you1 shu1 shui3 ， xin1 lü4 ji2 wu2 liao2 。
- fu4 lian2 mu3 bu4 he1 ， ri4 yi3 zhuo2 jiu3 jiao1 。
- ci3 dao4 ru2 ding3 shi2 ， nian4 zi3 geng1 wei4 tiao2 。
- gu3 lai2 you3 qin1 yang3 ， hui2 ye3 le4 yi4 piao2 。
- bu4 tian2 chun2 sheng1 yao3 ， zai4 wu4 nai3 wei4 yao1 。
- wu2 yan2 you3 shi1 cheng2 ， ke3 xin4 ru2 dou4 shao2 。
- shi1 yi3 jie3 zi3 you1 ， yi4 yong4 dang1 zi3 zhao1 。

## 注释

## 译文

## 赏析
