---
id: huang-ting-jian-hua-guang-zhong-ren-chu-qin-su-shi-juan-si-er-guo-shi-bu-ke-fu-jian-kai--274cf693
title: 花光仲仁出秦苏诗卷思二国士不可复见开卷绝叹因花光为我作梅数枝及画烟外远山追少游韵记卷末
titlePinyin: hua1 guang1 zhong4 ren2 chu1 qin2 su1 shi1 juan4 si1 er4 guo2 shi4 bu4 ke3 fu4 jian4 kai1 juan4 jue2 tan4 yin1 hua1 guang1 wei4 wo3 zuo4 mei2 shu4 zhi1 ji2 hua4 yan1 wai4 yuan3 shan1 zhui1 shao3 you2 yun4 ji4 juan4 mo4
titleSlug: hua-guang-zhong-ren-chu-qin-su-shi-juan-si-er-guo-shi-bu-ke-fu-jian-kai--274cf693
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梦蝶真人貌黄槁，篱落逢花须醉倒。
- 雅闻花光能画梅，更乞一枝洗烦恼。
- 扶持爱梅说道理，自许牛头参已早。
- 长眠橘洲风雨寒，今日梅开向谁好。
- 何况东坡成古丘，不复龙蛇看挥扫。
- 我向湖南更岭南，系船来近花光老。
- 叹息斯人不可见，喜我未学霜前草。
- 写尽南枝与北枝，更作千峰倚晴昊。

## 拼音
- meng4 die2 zhen1 ren2 mao4 huang2 gao3 ， li2 luo4 feng2 hua1 xu1 zui4 dao3 。
- ya3 wen2 hua1 guang1 neng2 hua4 mei2 ， geng4 qi3 yi4 zhi1 xi3 fan2 nao3 。
- fu2 chi2 ai4 mei2 shuo1 dao4 li3 ， zi4 xu3 niu2 tou2 can1 yi3 zao3 。
- chang2 mian2 ju2 zhou1 feng1 yu3 han2 ， jin1 ri4 mei2 kai1 xiang4 shui2 hao3 。
- he2 kuang4 dong1 po1 cheng2 gu3 qiu1 ， bu2 fu4 long2 she2 kan4 hui1 sao3 。
- wo3 xiang4 hu2 nan2 geng4 ling3 nan2 ， xi4 chuan2 lai2 jin4 hua1 guang1 lao3 。
- tan4 xi1 si1 ren2 bu4 ke3 jian4 ， xi3 wo3 wei4 xue2 shuang1 qian2 cao3 。
- xie3 jin4 nan2 zhi1 yu3 bei3 zhi1 ， geng4 zuo4 qian1 feng1 yi3 qing2 hao4 。

## 注释

## 译文

## 赏析
