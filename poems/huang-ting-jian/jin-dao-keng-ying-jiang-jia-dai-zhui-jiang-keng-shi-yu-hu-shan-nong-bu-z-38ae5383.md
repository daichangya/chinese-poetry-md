---
id: huang-ting-jian-jin-dao-keng-ying-jiang-jia-dai-zhui-jiang-keng-shi-yu-hu-shan-nong-bu-z-38ae5383
title: 金刀坑迎将家待追浆坑十余户山农不至因题其壁
titlePinyin: jin1 dao1 keng1 ying2 jiang1 jia1 dai4 zhui1 jiang1 keng1 shi2 yu2 hu4 shan1 nong2 bu2 zhi4 yin1 ti2 qi2 bi4
titleSlug: jin-dao-keng-ying-jiang-jia-dai-zhui-jiang-keng-shi-yu-hu-shan-nong-bu-z-38ae5383
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷乡阻地险，篁竹啸夔魖。
- 恶少擅三窟，不承吏追呼。
- 老翁燕无凶，偃蹇坐里闾。
- 后生习闻见，官不禁权舆。
- 怀书斥长吏，持杖鏖公徒。
- 遂令五百里，化为豺豕墟。
- 古来沈牛羊，檄水臣鳄鱼。
- 猛虎剥文章，矧而民发肤。
- 哀哉奉其身，曾不如鸟乌。
- 破家县令手，南面天子除。
- 要能伐强梁，然后活惸孤。
- 属为民父母，未教忍先诛。
- 山川甚秀拔，人物亦诗书。
- 十室有忠信，此乡何独无。

## 拼音
- qiong2 xiang1 zu3 di4 xian3 ， huang2 zhu2 xiao4 kui2 xu1 。
- e4 shao4 shan4 san1 ku1 ， bu4 cheng2 li4 zhui1 hu1 。
- lao3 weng1 yan4 wu2 xiong1 ， yan3 jian3 zuo4 li3 lü2 。
- hou4 sheng1 xi2 wen2 jian4 ， guan1 bu4 jin1 quan2 yu2 。
- huai2 shu1 chi4 chang2 li4 ， chi2 zhang4 ao2 gong1 tu2 。
- sui4 ling4 wu3 bai3 li3 ， hua4 wei2 chai2 shi3 xu1 。
- gu3 lai2 shen3 niu2 yang2 ， xi2 shui3 chen2 e4 yu2 。
- meng3 hu3 bao1 wen2 zhang1 ， shen3 er2 min2 fa1 fu1 。
- ai1 zai1 feng4 qi2 shen1 ， ceng2 bu4 ru2 niao3 wu1 。
- po4 jia1 xian4 ling4 shou3 ， nan2 mian4 tian1 zi3 chu2 。
- yao4 neng2 fa2 qiang2 liang2 ， ran2 hou4 huo2 qiong2 gu1 。
- shu3 wei2 min2 fu4 mu3 ， wei4 jiao4 ren3 xian1 zhu1 。
- shan1 chuan1 shen4 xiu4 ba2 ， ren2 wu4 yi4 shi1 shu1 。
- shi2 shi4 you3 zhong1 xin4 ， ci3 xiang1 he2 du2 wu2 。

## 注释

## 译文

## 赏析
