---
id: huang-ting-jian-ci-yun-shu-fu-tai-yuan-ge
title: 次韵叔父台源歌
titlePinyin: ci4 yun4 shu1 fu4 tai2 yuan2 ge1
titleSlug: ci-yun-shu-fu-tai-yuan-ge
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾家叔度天与闲，晚喜著书如漆园。
- 台平旧基水发源，但闻淙淙下林峦。
- 一朝斩木见万象，吞若云梦胸中宽。
- 漱涤泥沙出山骨，混沌凿窍物状完。
- 茶甘酒美汲双井，鱼肥稻香派百泉。
- 暑风披襟著菡萏，夜月洗耳听潺湲。
- 时从甥姪置樽俎，此地端正朝诸山。
- 除书谤书两不到，紫烟白云深锁关。
- 乡人讼争请来决，到门怀惭相与还。
- 呼儿理琴荡俗气，果在巢由季孟间。

## 拼音
- wu2 jia1 shu1 du4 tian1 yu3 xian2 ， wan3 xi3 zhu4 shu1 ru2 qi1 yuan2 。
- tai2 ping2 jiu4 ji1 shui3 fa1 yuan2 ， dan4 wen2 cong2 cong2 xia4 lin2 luan2 。
- yi4 chao2 zhan3 mu4 jian4 wan4 xiang4 ， tun1 ruo4 yun2 meng4 xiong1 zhong1 kuan1 。
- shu4 di2 ni2 sha1 chu1 shan1 gu3 ， hun4 dun4 zao2 qiao4 wu4 zhuang4 wan2 。
- cha2 gan1 jiu3 mei3 ji2 shuang1 jing3 ， yu2 fei2 dao4 xiang1 pai4 bai3 quan2 。
- shu3 feng1 pi1 jin1 zhu4 han4 dan4 ， ye4 yue4 xi3 er3 ting1 chan2 yuan2 。
- shi2 cong2 sheng1 zhi2 zhi4 zun1 zu3 ， ci3 di4 duan1 zheng4 chao2 zhu1 shan1 。
- chu2 shu1 bang4 shu1 liang3 bu2 dao4 ， zi3 yan1 bai2 yun2 shen1 suo3 guan1 。
- xiang1 ren2 song4 zheng1 qing3 lai2 jue2 ， dao4 men2 huai2 can2 xiang1 yu3 hai2 。
- hu1 er2 li3 qin2 dang4 su2 qi4 ， guo3 zai4 chao2 you2 ji4 meng4 jian1 。

## 注释

## 译文

## 赏析
