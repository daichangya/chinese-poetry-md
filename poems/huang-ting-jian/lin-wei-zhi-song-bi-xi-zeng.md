---
id: huang-ting-jian-lin-wei-zhi-song-bi-xi-zeng
title: 林为之送笔戏赠
titlePinyin: lin2 wei4 zhi1 song4 bi3 xi4 zeng4
titleSlug: lin-wei-zhi-song-bi-xi-zeng
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阎生作三副，规摹宣城葛。
- 外貌虽铣泽，毫心或麤粝。
- 功将希栗尾，拙乃成枣核。
- 李庆缚散卓，含墨能不泄。
- 病在惜白毫，往往半巧拙。
- 小字亦周旋，大字难曲折。
- 时时一毛乱，乃似逆梳发。
- 张鼎徒有表，徐偃元无骨。
- 橅画记姓名，亦可应仓卒。
- 为之街南居，时通铃下谒。
- 晴轩坐风凉，怪我把枯笔。
- 开囊扑蠹鱼，遣奴送一束。
- 洗砚磨松煤，挥洒至日没。
- 蚤年学屠龙，适用固疏阔。
- 广文困虀盐，烹茶对秋月。
- 略无人问字，况有客投辖。
- 文章寄呻吟，讲授费颊舌。
- 闲无用心处，雌黄到笔墨。
- 时不与人游，孔子尚爱日。
- 作诗当鸣鼓，聊自攻短阙。

## 拼音
- yan2 sheng1 zuo4 san1 fu4 ， gui1 mo2 xuan1 cheng2 ge3 。
- wai4 mao4 sui1 xian3 ze2 ， hao2 xin1 huo4 cu1 li4 。
- gong1 jiang1 xi1 li4 wei3 ， zhuo1 nai3 cheng2 zao3 he2 。
- li3 qing4 fu4 san4 zhuo2 ， han2 mo4 neng2 bu2 xie4 。
- bing4 zai4 xi1 bai2 hao2 ， wang3 wang3 ban4 qiao3 zhuo1 。
- xiao3 zi4 yi4 zhou1 xuan2 ， da4 zi4 nan2 qu1 zhe2 。
- shi2 shi2 yi4 mao2 luan4 ， nai3 si4 ni4 shu1 fa1 。
- zhang1 ding3 tu2 you3 biao3 ， xu2 yan3 yuan2 wu2 gu3 。
- mo2 hua4 ji4 xing4 ming2 ， yi4 ke3 ying4 cang1 cu4 。
- wei4 zhi1 jie1 nan2 ju1 ， shi2 tong1 ling2 xia4 ye4 。
- qing2 xuan1 zuo4 feng1 liang2 ， guai4 wo3 ba3 ku1 bi3 。
- kai1 nang2 pu1 du4 yu2 ， qian3 nu2 song4 yi2 shu4 。
- xi3 yan4 mo2 song1 mei2 ， hui1 sa3 zhi4 ri4 mei2 。
- zao3 nian2 xue2 tu2 long2 ， shi4 yong4 gu4 shu1 kuo4 。
- guang3 wen2 kun4 ji1 yan2 ， peng1 cha2 dui4 qiu1 yue4 。
- lüe4 wu2 ren2 wen4 zi4 ， kuang4 you3 ke4 tou2 xia2 。
- wen2 zhang1 ji4 shen1 yin2 ， jiang3 shou4 fei4 jia2 she2 。
- xian2 wu2 yong4 xin1 chu4 ， ci2 huang2 dao4 bi3 mo4 。
- shi2 bu4 yu3 ren2 you2 ， kong3 zi3 shang4 ai4 ri4 。
- zuo4 shi1 dang1 ming2 gu3 ， liao2 zi4 gong1 duan3 que1 。

## 注释

## 译文

## 赏析
