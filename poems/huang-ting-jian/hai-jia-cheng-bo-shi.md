---
id: huang-ting-jian-hai-jia-cheng-bo-shi
title: 还家呈伯氏
titlePinyin: hai2 jia1 cheng2 bo2 shi4
titleSlug: hai-jia-cheng-bo-shi
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去日樱桃初破花，归来著子如红豆。
- 四时驱迫少须臾，两鬓飘零成老丑。
- 永怀往在江南日，原上急难风雨后。
- 私田苦薄王税多，诸弟号寒诸妹瘦。
- 扶将白发渡江来，吾二人如左右手。
- 苟从禄仕我邅回，且慰家贫兄孝友。
- 强趋手板汝阳城，更责愆期被诃诟。
- 法官毒螫草自摇，丞相霜威人避走。
- 贱贫孤远盖如此，此事端于我何有。
- 一囊粟麦七十钱，五人兄弟二十口。
- 官如元亮且折腰，心似次山羞曲肘。
- 北窗书册久不开，筐箧黄尘生锁钮。
- 何当略得共讨论，况乃雍容把杯酒。
- 意气敷腴贵壮年，不早计之且衰朽。
- 安得短船万里随江风，养鱼去作陶朱公。
- 斑衣奉亲伯与侬，四方上下相依从。
- 用舍由人不由己，乃是伏辕驹犊耳。

## 拼音
- qu4 ri4 ying1 tao2 chu1 po4 hua1 ， gui1 lai2 zhu4 zi3 ru2 hong2 dou4 。
- si4 shi2 qu1 po4 shao3 xu1 yu2 ， liang3 bin4 piao1 ling2 cheng2 lao3 chou3 。
- yong3 huai2 wang3 zai4 jiang1 nan2 ri4 ， yuan2 shang4 ji2 nan2 feng1 yu3 hou4 。
- si1 tian2 ku3 bao2 wang2 shui4 duo1 ， zhu1 di4 hao4 han2 zhu1 mei4 shou4 。
- fu2 jiang1 bai2 fa4 du4 jiang1 lai2 ， wu2 er4 ren2 ru2 zuo3 you4 shou3 。
- gou3 cong2 lu4 shi4 wo3 zhan1 hui2 ， qie3 wei4 jia1 pin2 xiong1 xiao4 you3 。
- qiang2 qu1 shou3 ban3 ru3 yang2 cheng2 ， geng4 ze2 qian1 qi1 bei4 he1 gou4 。
- fa3 guan1 du2 shi4 cao3 zi4 yao2 ， cheng2 xiang4 shuang1 wei1 ren2 bi4 zou3 。
- jian4 pin2 gu1 yuan3 gai4 ru2 ci3 ， ci3 shi4 duan1 yu2 wo3 he2 you3 。
- yi4 nang2 su4 mai4 qi1 shi2 qian2 ， wu3 ren2 xiong1 di4 er4 shi2 kou3 。
- guan1 ru2 yuan2 liang4 qie3 zhe2 yao1 ， xin1 si4 ci4 shan1 xiu1 qu3 zhou3 。
- bei3 chuang1 shu1 ce4 jiu3 bu4 kai1 ， kuang1 qie4 huang2 chen2 sheng1 suo3 niu3 。
- he2 dang1 lüe4 de2 gong4 tao3 lun4 ， kuang4 nai3 yong1 rong2 ba3 bei1 jiu3 。
- yi4 qi4 fu1 yu2 gui4 zhuang4 nian2 ， bu4 zao3 ji4 zhi1 qie3 shuai1 xiu3 。
- an1 de2 duan3 chuan2 wan4 li3 sui2 jiang1 feng1 ， yang3 yu2 qu4 zuo4 tao2 zhu1 gong1 。
- ban1 yi1 feng4 qin1 bo2 yu3 nong2 ， si4 fang1 shang4 xia4 xiang1 yi1 cong2 。
- yong4 she4 you2 ren2 bu4 you2 ji3 ， nai3 shi4 fu2 yuan2 ju1 du2 er3 。

## 注释

## 译文

## 赏析
