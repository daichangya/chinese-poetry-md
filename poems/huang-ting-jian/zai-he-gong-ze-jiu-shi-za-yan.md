---
id: huang-ting-jian-zai-he-gong-ze-jiu-shi-za-yan
title: 再和公择舅氏杂言
titlePinyin: zai4 he2 gong1 ze2 jiu4 shi4 za2 yan2
titleSlug: zai-he-gong-ze-jiu-shi-za-yan
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 外家有金玉，我躬之道术。
- 有衣食我家之德心，使我蝉蜕俗学之市，乌哺仁人之林。
- 养生事亲汔师古，炊玉爨桂能至今。
- 岁暮三十裘，食口三百指。
- 寒不缉江南之落毛，饥不拾狙公之橡子。
- 平生荆鸡化黄鹄，今日江鸥作樊雉。
- 人言无忌似牢之，挽入书林觑文字。
- 更蒙著鞭翰墨场，赠研水苍珪玉方。
- 蓬门系马晚色浄，茅簷垂虹秋气凉。
- 湔拂垢面生寒光，汉隶书吕规其阳。
- 吕翁之冶与天通，不但澄埿烧铅黄。
- 初疑蛮溪水中骨，不见鸜鹆目突兀。
- 但见受墨无声松花发，颇似龙尾琢紫烟。
- 不见罗縠纹粼粼，但见含墨不泄如寒渊。
- 往在海濒时，晨夕亲几杖。
- 恪居有官次，遣吏问无恙。
- 抚摩宝泓置道山，鬰鬰秀气似舅眉宇间。
- 其重可以回进躁之首，其温可以解横逆之颜。
- 乌虖端是万乘器，红丝潭石之际知才难。

## 拼音
- wai4 jia1 you3 jin1 yu4 ， wo3 gong1 zhi1 dao4 shu4 。
- you3 yi1 shi2 wo3 jia1 zhi1 de2 xin1 ， shi3 wo3 chan2 tui4 su2 xue2 zhi1 shi4 ， wu1 bu3 ren2 ren2 zhi1 lin2 。
- yang3 sheng1 shi4 qin1 qi4 shi1 gu3 ， chui1 yu4 cuan4 gui4 neng2 zhi4 jin1 。
- sui4 mu4 san1 shi2 qiu2 ， shi2 kou3 san1 bai3 zhi3 。
- han2 bu4 ji1 jiang1 nan2 zhi1 luo4 mao2 ， ji1 bu4 shi2 ju1 gong1 zhi1 xiang4 zi3 。
- ping2 sheng1 jing1 ji1 hua4 huang2 hu2 ， jin1 ri4 jiang1 ou1 zuo4 fan2 zhi4 。
- ren2 yan2 wu2 ji4 si4 lao2 zhi1 ， wan3 ru4 shu1 lin2 qu4 wen2 zi4 。
- geng4 meng2 zhu4 bian1 han4 mo4 chang3 ， zeng4 yan2 shui3 cang1 gui1 yu4 fang1 。
- peng2 men2 xi4 ma3 wan3 se4 jing4 ， mao2 yan2 chui2 hong2 qiu1 qi4 liang2 。
- jian1 fu2 gou4 mian4 sheng1 han2 guang1 ， han4 li4 shu1 lü3 gui1 qi2 yang2 。
- lü3 weng1 zhi1 ye3 yu3 tian1 tong1 ， bu2 dan4 cheng2 ni2 shao1 qian1 huang2 。
- chu1 yi2 man2 xi1 shui3 zhong1 gu3 ， bu2 jian4 qu2 yu4 mu4 tu1 wu4 。
- dan4 jian4 shou4 mo4 wu2 sheng1 song1 hua1 fa1 ， po1 si4 long2 wei3 zhuo2 zi3 yan1 。
- bu2 jian4 luo2 hu2 wen2 lin2 lin2 ， dan4 jian4 han2 mo4 bu2 xie4 ru2 han2 yuan1 。
- wang3 zai4 hai3 bin1 shi2 ， chen2 xi1 qin1 ji3 zhang4 。
- ke4 ju1 you3 guan1 ci4 ， qian3 li4 wen4 wu2 yang4 。
- fu3 mo2 bao3 hong2 zhi4 dao4 shan1 ， yu4 yu4 xiu4 qi4 si4 jiu4 mei2 yu3 jian1 。
- qi2 zhong4 ke3 yi3 hui2 jin4 zao4 zhi1 shou3 ， qi2 wen1 ke3 yi3 jie3 heng2 ni4 zhi1 yan2 。
- wu1 hu1 duan1 shi4 wan4 sheng4 qi4 ， hong2 si1 tan2 shi2 zhi1 ji4 zhi1 cai2 nan2 。

## 注释

## 译文

## 赏析
