---
id: huang-ting-jian-he-da-liu-zhong-sou-dian-yuan
title: 和答刘中叟殿院
titlePinyin: he2 da2 liu2 zhong1 sou3 dian4 yuan4
titleSlug: he-da-liu-zhong-sou-dian-yuan
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生刘宗正，闻有湖海气。
- 黄石与兵书，雷震锁胸次。
- 跨马开武溪，韔弓作文吏。
- 守祧仁九族，瑑玉诏万世。
- 去乘御史骢，权贵歛手避。
- 时时侵谏草，颇用文章戏。
- 风人托草木，骚客拾兰蕙。
- 倾怀谢僚友，句法何壮丽。
- 诸公游蓬壶，贱子滥末至。
- 风流余翰墨，想见经行地。
- 乌啼霜台柏，岑绝不可诣。
- 峨峨触邪冠，此中有余事。
- 医国妙药石，立朝极泾渭。
- 余子蠹青简，走亦行幞被。

## 拼音
- ping2 sheng1 liu2 zong1 zheng4 ， wen2 you3 hu2 hai3 qi4 。
- huang2 shi2 yu3 bing1 shu1 ， lei2 zhen4 suo3 xiong1 ci4 。
- kua4 ma3 kai1 wu3 xi1 ， chang4 gong1 zuo4 wen2 li4 。
- shou3 tiao1 ren2 jiu3 zu2 ， zhuan4 yu4 zhao4 wan4 shi4 。
- qu4 cheng2 yu4 shi3 cong1 ， quan2 gui4 lian3 shou3 bi4 。
- shi2 shi2 qin1 jian4 cao3 ， po1 yong4 wen2 zhang1 xi4 。
- feng1 ren2 tuo1 cao3 mu4 ， sao1 ke4 shi2 lan2 hui4 。
- qing1 huai2 xie4 liao2 you3 ， ju4 fa3 he2 zhuang4 li4 。
- zhu1 gong1 you2 peng2 hu2 ， jian4 zi3 lan4 mo4 zhi4 。
- feng1 liu2 yu2 han4 mo4 ， xiang3 jian4 jing1 xing2 di4 。
- wu1 ti2 shuang1 tai2 bai3 ， cen2 jue2 bu4 ke3 yi4 。
- e2 e2 chu4 xie2 guan1 ， ci3 zhong1 you3 yu2 shi4 。
- yi1 guo2 miao4 yao4 shi2 ， li4 chao2 ji2 jing1 wei4 。
- yu2 zi3 du4 qing1 jian3 ， zou3 yi4 xing2 fu2 bei4 。

## 注释

## 译文

## 赏析
