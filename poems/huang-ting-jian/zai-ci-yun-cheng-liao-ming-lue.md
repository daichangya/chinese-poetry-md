---
id: huang-ting-jian-zai-ci-yun-cheng-liao-ming-lue
title: 再次韵呈廖明略
titlePinyin: zai4 ci4 yun4 cheng2 liao4 ming2 lüe4
titleSlug: zai-ci-yun-cheng-liao-ming-lue
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾观三江五湖口，汤汤谁能议升斗。
- 物诚有之士则然，晚得廖子喜往还。
- 学如云梦吞八九，文如壮士开黄间。
- 十年呻吟江湖上，青枫白鸥付心赏。
- 未减北郭汉先生，五府交书不到城。
- 相者举肥骥空老，山中无人桂自荣。
- 君既不能如钟世美，匦函上书动天子。
- 且向华阴郡下作参军，要令公怒令公喜。
- 君不见晁家乐府可管弦，惜无倾城为一弹。
- 从军补掾百僚底，九关虎豹何由攀。
- 男儿身健事未定，且莫著书藏名山。

## 拼音
- wu2 guan1 san1 jiang1 wu3 hu2 kou3 ， tang1 tang1 shui2 neng2 yi4 sheng1 dou4 。
- wu4 cheng2 you3 zhi1 shi4 ze2 ran2 ， wan3 de2 liao4 zi3 xi3 wang3 hai2 。
- xue2 ru2 yun2 meng4 tun1 ba1 jiu3 ， wen2 ru2 zhuang4 shi4 kai1 huang2 jian1 。
- shi2 nian2 shen1 yin2 jiang1 hu2 shang4 ， qing1 feng1 bai2 ou1 fu4 xin1 shang3 。
- wei4 jian3 bei3 guo1 han4 xian1 sheng1 ， wu3 fu3 jiao1 shu1 bu2 dao4 cheng2 。
- xiang1 zhe3 ju3 fei2 ji4 kong1 lao3 ， shan1 zhong1 wu2 ren2 gui4 zi4 rong2 。
- jun1 ji4 bu4 neng2 ru2 zhong1 shi4 mei3 ， gui3 han2 shang4 shu1 dong4 tian1 zi3 。
- qie3 xiang4 hua2 yin1 jun4 xia4 zuo4 can1 jun1 ， yao4 ling4 gong1 nu4 ling4 gong1 xi3 。
- jun1 bu2 jian4 chao2 jia1 yue4 fu3 ke3 guan3 xian2 ， xi1 wu2 qing1 cheng2 wei4 yi4 tan2 。
- cong2 jun1 bu3 yuan4 bai3 liao2 di3 ， jiu3 guan1 hu3 bao4 he2 you2 pan1 。
- nan2 er2 shen1 jian4 shi4 wei4 ding4 ， qie3 mo4 zhu4 shu1 cang2 ming2 shan1 。

## 注释

## 译文

## 赏析
