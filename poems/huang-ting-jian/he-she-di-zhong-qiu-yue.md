---
id: huang-ting-jian-he-she-di-zhong-qiu-yue
title: 和舍弟中秋月
titlePinyin: he2 she4 di4 zhong1 qiu1 yue4
titleSlug: he-she-di-zhong-qiu-yue
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高秋摇落四十五，清都早霜凋桂丛。
- 纤尘不隔四维净，寒光独照万象中。
- 少年气与节物竞，诗豪酒圣难争锋。
- 桓伊老骥思千里，尚能三弄当清风。
- 广文陋儒嬾于事，浩歌不眠倚梧桐。
- 百忧生火作内热，何时心与此月同。
- 后生晚出不勉学，从汉至今无扬雄。
- 天马权奇大宛种，吾家阿熊风骨耸。
- 言诗已出灵运前，行身未闻孟轲勇。
- 明窗文字不取读，蜘蛛结网尘堆壅。
- 少壮几时夏已秋，待而成人吾木拱。
- 怜汝起予秋月篇，我衰安得笔如椽。
- 但使樽中常有酒，不辞坐上更无毡。
- 把诗问字为汝说，便当侯家歌舞筵。

## 拼音
- gao1 qiu1 yao2 luo4 si4 shi2 wu3 ， qing1 dou1 zao3 shuang1 diao1 gui4 cong2 。
- xian1 chen2 bu4 ge2 si4 wei2 jing4 ， han2 guang1 du2 zhao4 wan4 xiang4 zhong1 。
- shao4 nian2 qi4 yu3 jie2 wu4 jing4 ， shi1 hao2 jiu3 sheng4 nan2 zheng1 feng1 。
- huan2 yi1 lao3 ji4 si1 qian1 li3 ， shang4 neng2 san1 nong4 dang1 qing1 feng1 。
- guang3 wen2 lou4 ru2 lan3 yu2 shi4 ， hao4 ge1 bu4 mian2 yi3 wu2 tong2 。
- bai3 you1 sheng1 huo3 zuo4 nei4 re4 ， he2 shi2 xin1 yu3 ci3 yue4 tong2 。
- hou4 sheng1 wan3 chu1 bu4 mian3 xue2 ， cong2 han4 zhi4 jin1 wu2 yang2 xiong2 。
- tian1 ma3 quan2 qi2 da4 wan3 zhong3 ， wu2 jia1 a1 xiong2 feng1 gu3 song3 。
- yan2 shi1 yi3 chu1 ling2 yun4 qian2 ， xing2 shen1 wei4 wen2 meng4 ke1 yong3 。
- ming2 chuang1 wen2 zi4 bu4 qu3 du2 ， zhi1 zhu1 jie2 wang3 chen2 dui1 yong1 。
- shao4 zhuang4 ji3 shi2 xia4 yi3 qiu1 ， dai4 er2 cheng2 ren2 wu2 mu4 gong3 。
- lian2 ru3 qi3 yu3 qiu1 yue4 pian1 ， wo3 shuai1 an1 de2 bi3 ru2 chuan2 。
- dan4 shi3 zun1 zhong1 chang2 you3 jiu3 ， bu4 ci2 zuo4 shang4 geng4 wu2 zhan1 。
- ba3 shi1 wen4 zi4 wei4 ru3 shuo1 ， bian4 dang1 hou2 jia1 ge1 wu3 yan2 。

## 注释

## 译文

## 赏析
