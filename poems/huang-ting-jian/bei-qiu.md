---
id: huang-ting-jian-bei-qiu
title: 悲秋
titlePinyin: bei1 qiu1
titleSlug: bei-qiu
author: 黄庭坚
authorPinyin: huang2 ting2 jian1
authorSlug: huang-ting-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有美一人兮，临清秋而太息。
- 伤天形之缺然兮，与有足者同堂而并席。
- 傥尝获罪于天兮，使而至于斯极。
- 夫阴凝而阳化兮，冲气饪而为和。
- 骈拇所以为少，枝指所以为多。
- 谓天任汝以道兮，曾是形畸而貌独。
- 天厌弃汝兮，修汝德而谓何。
- 中无所考此耿耿兮，独溯风而浩歌。
- 歌曰父耶母耶，人乎天乎。
- 才之为祥，固不若不才之全乎。
- 非天地之私兮，又非父母之愿也。
- 慨伏思而不得兮，梦漂漂而行远。
- 逆真人于轩台兮，请端策而征衍。
- 遇水盈之坎坎兮，得山麓而为蹇。
- 虽御良而马服兮，犹往蹇而来连。
- 艮之初六来告休兮，艮其趾而无咎。
- 如风日之过河兮，人谓守水而为耗。
- 知水性之循环兮，曾何损益之足道。
- 蚿百足之狂攘兮，夔踸踔以行地。
- 蛇虺蔓延不自好兮，谓风蓬蓬而无似物。
- 怜物之无穷兮，目尚为心之仆隶。
- 夫精于形器之表兮，视四体百骸其在外。
- 予将执汝手兮，游乎浩荡之会。
- 凭天津而濯发兮，揽日月以为珮。
- 嗟不知去来之为我兮，天下莫予之为对。
- 恐路远而多岐兮，聊赠汝以指南。
- 将雍容于胜日兮，尝试为汝而妄谈。

## 拼音
- you3 mei3 yi4 ren2 xi1 ， lin2 qing1 qiu1 er2 tai4 xi1 。
- shang1 tian1 xing2 zhi1 que1 ran2 xi1 ， yu3 you3 zu2 zhe3 tong2 tang2 er2 bing4 xi2 。
- tang3 chang2 huo4 zui4 yu2 tian1 xi1 ， shi3 er2 zhi4 yu2 si1 ji2 。
- fu1 yin1 ning2 er2 yang2 hua4 xi1 ， chong1 qi4 ren4 er2 wei4 he2 。
- pian2 mu3 suo3 yi3 wei2 shao3 ， zhi1 zhi3 suo3 yi3 wei2 duo1 。
- wei4 tian1 ren4 ru3 yi3 dao4 xi1 ， ceng2 shi4 xing2 ji1 er2 mao4 du2 。
- tian1 yan4 qi4 ru3 xi1 ， xiu1 ru3 de2 er2 wei4 he2 。
- zhong1 wu2 suo3 kao3 ci3 geng3 geng3 xi1 ， du2 su4 feng1 er2 hao4 ge1 。
- ge1 yue1 fu4 ye1 mu3 ye1 ， ren2 hu1 tian1 hu1 。
- cai2 zhi1 wei4 xiang2 ， gu4 bu2 ruo4 bu4 cai2 zhi1 quan2 hu1 。
- fei1 tian1 di4 zhi1 si1 xi1 ， you4 fei1 fu4 mu3 zhi1 yuan4 ye3 。
- kai3 fu2 si1 er2 bu4 de2 xi1 ， meng4 piao1 piao1 er2 xing2 yuan3 。
- ni4 zhen1 ren2 yu2 xuan1 tai2 xi1 ， qing3 duan1 ce4 er2 zheng1 yan3 。
- yu4 shui3 ying2 zhi1 kan3 kan3 xi1 ， de2 shan1 lu4 er2 wei4 jian3 。
- sui1 yu4 liang2 er2 ma3 fu2 xi1 ， you2 wang3 jian3 er2 lai2 lian2 。
- gen4 zhi1 chu1 liu4 lai2 gao4 xiu1 xi1 ， gen4 qi2 zhi3 er2 wu2 jiu4 。
- ru2 feng1 ri4 zhi1 guo4 he2 xi1 ， ren2 wei4 shou3 shui3 er2 wei4 hao4 。
- zhi1 shui3 xing4 zhi1 xun2 huan2 xi1 ， ceng2 he2 sun3 yi4 zhi1 zu2 dao4 。
- xian2 bai3 zu2 zhi1 kuang2 rang3 xi1 ， kui2 chen3 chuo1 yi3 xing2 di4 。
- she2 hui1 man4 yan2 bu2 zi4 hao3 xi1 ， wei4 feng1 peng2 peng2 er2 wu2 si4 wu4 。
- lian2 wu4 zhi1 wu2 qiong2 xi1 ， mu4 shang4 wei4 xin1 zhi1 pu2 li4 。
- fu1 jing1 yu2 xing2 qi4 zhi1 biao3 xi1 ， shi4 si4 ti3 bai3 hai2 qi2 zai4 wai4 。
- yu3 jiang1 zhi2 ru3 shou3 xi1 ， you2 hu1 hao4 dang4 zhi1 hui4 。
- ping2 tian1 jin1 er2 zhuo2 fa1 xi1 ， lan3 ri4 yue4 yi3 wei2 pei4 。
- jie1 bu4 zhi1 qu4 lai2 zhi1 wei4 wo3 xi1 ， tian1 xia4 mo4 yu3 zhi1 wei4 dui4 。
- kong3 lu4 yuan3 er2 duo1 qi2 xi1 ， liao2 zeng4 ru3 yi3 zhi3 nan2 。
- jiang1 yong1 rong2 yu2 sheng4 ri4 xi1 ， chang2 shi4 wei4 ru3 er2 wang4 tan2 。

## 注释

## 译文

## 赏析
