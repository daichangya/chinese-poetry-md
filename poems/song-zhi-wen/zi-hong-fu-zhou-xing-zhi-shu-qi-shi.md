---
id: song-zhi-wen-zi-hong-fu-zhou-xing-zhi-shu-qi-shi
title: 自洪府舟行直书其事
titlePinyin: zi4 hong2 fu3 zhou1 xing2 zhi2 shu1 qi2 shi4
titleSlug: zi-hong-fu-zhou-xing-zhi-shu-qi-shi
author: 宋之问
authorPinyin: song4 zhi1 wen4
authorSlug: song-zhi-wen
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 仲春辞国门，畏途横万里。越淮乘楚嶂，造江泛吴汜。
- 严程无休隙，日夜涉风水。昔闻垂堂言，将诫千金子。
- 问余何奇剥，迁窜极炎鄙。揆己道德余，幼闻虚白旨。
- 贵身贱外物，抗迹远尘轨。朝游伊水湄，夕卧箕山趾。
- 妙年拙自晦，皎洁弄文史。谬辱紫泥书，挥翰青云里。
- 事往每增伤，宠来常誓止。铭骨怀报称，逆鳞让金紫。
- 安位衅潜构，退耕祸犹起。栖岩实吾策，触藩诚内耻。
- 济济同时人，台庭鸣剑履。愚以卑自卫，兀坐去沉滓。
- 迨兹理已极，窃位申知己。群议负宿心，获戾光华始。
- 黄金忽销铄，素业坐沦毁。浩叹诬平生，何独恋枌梓。
- 浦树浮郁郁，皋兰覆靡靡。百越去魂断，九疑望心死。
- 未尽匡阜游，远欣罗浮美。周旋本师训，佩服无生理。
- 异国多灵仙，幽探忘年纪。敝庐嵩山下，空谷茂兰芷。
- 悠悠南溟远，采掇长已矣。

## 拼音
- zhong4 chun1 ci2 guo2 men2 ， wei4 tu2 heng2 wan4 li3 。 yue4 huai2 cheng2 chu3 zhang4 ， zao4 jiang1 fan4 wu2 si4 。
- yan2 cheng2 wu2 xiu1 xi4 ， ri4 ye4 she4 feng1 shui3 。 xi1 wen2 chui2 tang2 yan2 ， jiang1 jie4 qian1 jin1 zi3 。
- wen4 yu2 he2 qi2 bao1 ， qian1 cuan4 ji2 yan2 bi3 。 kui2 ji3 dao4 de2 yu2 ， you4 wen2 xu1 bai2 zhi3 。
- gui4 shen1 jian4 wai4 wu4 ， kang4 ji4 yuan3 chen2 gui3 。 chao2 you2 yi1 shui3 mei2 ， xi1 wo4 ji1 shan1 zhi3 。
- miao4 nian2 zhuo1 zi4 hui4 ， jiao3 jie2 nong4 wen2 shi3 。 miu4 ru3 zi3 ni2 shu1 ， hui1 han4 qing1 yun2 li3 。
- shi4 wang3 mei3 zeng1 shang1 ， chong3 lai2 chang2 shi4 zhi3 。 ming2 gu3 huai2 bao4 cheng1 ， ni4 lin2 rang4 jin1 zi3 。
- an1 wei4 xin4 qian2 gou4 ， tui4 geng1 huo4 you2 qi3 。 qi1 yan2 shi2 wu2 ce4 ， chu4 fan1 cheng2 nei4 chi3 。
- ji4 ji4 tong2 shi2 ren2 ， tai2 ting2 ming2 jian4 lü3 。 yu2 yi3 bei1 zi4 wei4 ， wu4 zuo4 qu4 chen2 zi3 。
- dai4 zi1 li3 yi3 ji2 ， qie4 wei4 shen1 zhi1 ji3 。 qun2 yi4 fu4 su4 xin1 ， huo4 li4 guang1 hua2 shi3 。
- huang2 jin1 hu1 xiao1 shuo4 ， su4 ye4 zuo4 lun2 hui3 。 hao4 tan4 wu1 ping2 sheng1 ， he2 du2 lian4 fen2 zi3 。
- pu3 shu4 fu2 yu4 yu4 ， gao1 lan2 fu4 mi2 mi2 。 bai3 yue4 qu4 hun2 duan4 ， jiu3 yi2 wang4 xin1 si3 。
- wei4 jin4 kuang1 fu4 you2 ， yuan3 xin1 luo2 fu2 mei3 。 zhou1 xuan2 ben3 shi1 xun4 ， pei4 fu2 wu2 sheng1 li3 。
- yi4 guo2 duo1 ling2 xian1 ， you1 tan4 wang4 nian2 ji4 。 bi4 lu2 song1 shan1 xia4 ， kong1 gu3 mao4 lan2 zhi3 。
- you1 you1 nan2 ming2 yuan3 ， cai3 duo1 chang2 yi3 yi3 。

## 注释

## 译文

## 赏析
