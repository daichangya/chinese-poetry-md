---
id: si-ma-guang-hui-jing-ting-bao-feng-ting
title: 会景亭 宝峰亭
titlePinyin: hui4 jing3 ting2   bao3 feng1 ting2
titleSlug: hui-jing-ting-bao-feng-ting
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孤亭冠山椒，下视物不隔。
- 六合纵心赏，万家穷目力。
- 髻鬟乌奴翠，衣带嘉陵碧。
- 霞生白水尾，日没九陇脊。
- 烟凝朝夕市，尘飞往来驿。
- 虽复对纷纭，何尝改岑寂。
- 实兼观风远，非徒选胜适。
- 巴峡少平田，每苦天宇窄。
- 及兹伏櫺槛，坐瞰南北极。
- 先君昔乘轺，名题古寺壁。
- 侍行尚垂髫，孤露今戴白。
- 读君登临诗，旧游皆历历。
- 永无膝下欢，终篇涕沾臆。

## 拼音
- gu1 ting2 guan1 shan1 jiao1 ， xia4 shi4 wu4 bu4 ge2 。
- liu4 he2 zong4 xin1 shang3 ， wan4 jia1 qiong2 mu4 li4 。
- ji4 huan2 wu1 nu2 cui4 ， yi1 dai4 jia1 ling2 bi4 。
- xia2 sheng1 bai2 shui3 wei3 ， ri4 mei2 jiu3 long3 ji3 。
- yan1 ning2 zhao1 xi1 shi4 ， chen2 fei1 wang3 lai2 yi4 。
- sui1 fu4 dui4 fen1 yun2 ， he2 chang2 gai3 cen2 ji4 。
- shi2 jian1 guan1 feng1 yuan3 ， fei1 tu2 xuan3 sheng4 shi4 。
- ba1 xia2 shao3 ping2 tian2 ， mei3 ku3 tian1 yu3 zhai3 。
- ji2 zi1 fu2 ling2 kan3 ， zuo4 kan4 nan2 bei3 ji2 。
- xian1 jun1 xi1 cheng2 yao2 ， ming2 ti2 gu3 si4 bi4 。
- shi4 xing2 shang4 chui2 tiao2 ， gu1 lu4 jin1 dai4 bai2 。
- du2 jun1 deng1 lin2 shi1 ， jiu4 you2 jie1 li4 li4 。
- yong3 wu2 xi1 xia4 huan1 ， zhong1 pian1 ti4 zhan1 yi4 。

## 注释

## 译文

## 赏析
