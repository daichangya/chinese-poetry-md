---
id: si-ma-guang-zao-chun-xi-zuo-cheng-fan-jing-ren
title: 早春戏作呈范景仁
titlePinyin: zao3 chun1 xi4 zuo4 cheng2 fan4 jing3 ren2
titleSlug: zao-chun-xi-zuo-cheng-fan-jing-ren
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闰余春意早，卉木先有思。
- 嘤嘤群鸟翔，东西各求类。
- 伊予忝諌垣，动息抱忧悸。
- 衮职旷不补，言责真可畏。
- 况复禁过从，陋巷若囚系。
- 茅茨庇风雨，偏隘无余地。
- 时于坏垣隙，历历生新荠。
- 君侯乃比邻，跬步难自致。
- 常思去岁初，西轩学歌吹。
- 座客皆故人，欢笑无拘忌。
- 平生不喜酒，是日成烂醉。
- 岂言长揖归，良会难再值。
- 东风忽复来，时华一何驶。
- 丛竹固无恙，夭桃作花异。
- 朝廷正清明，讵肯容窃位。
- 何当遂废放，欢饮还自恣。

## 拼音
- run4 yu2 chun1 yi4 zao3 ， hui4 mu4 xian1 you3 si1 。
- ying1 ying1 qun2 niao3 xiang2 ， dong1 xi1 ge4 qiu2 lei4 。
- yi1 yu3 tian3 dong3 yuan2 ， dong4 xi1 bao4 you1 ji4 。
- gun3 zhi2 kuang4 bu4 bu3 ， yan2 ze2 zhen1 ke3 wei4 。
- kuang4 fu4 jin4 guo4 cong2 ， lou4 xiang4 ruo4 qiu2 xi4 。
- mao2 ci2 bi4 feng1 yu3 ， pian1 ai4 wu2 yu2 di4 。
- shi2 yu2 huai4 yuan2 xi4 ， li4 li4 sheng1 xin1 qi2 。
- jun1 hou2 nai3 bi3 lin2 ， kui3 bu4 nan2 zi4 zhi4 。
- chang2 si1 qu4 sui4 chu1 ， xi1 xuan1 xue2 ge1 chui1 。
- zuo4 ke4 jie1 gu4 ren2 ， huan1 xiao4 wu2 ju1 ji4 。
- ping2 sheng1 bu4 xi3 jiu3 ， shi4 ri4 cheng2 lan4 zui4 。
- qi3 yan2 chang2 yi1 gui1 ， liang2 hui4 nan2 zai4 zhi2 。
- dong1 feng1 hu1 fu4 lai2 ， shi2 hua2 yi4 he2 shi3 。
- cong2 zhu2 gu4 wu2 yang4 ， yao1 tao2 zuo4 hua1 yi4 。
- chao2 ting2 zheng4 qing1 ming2 ， ju4 ken3 rong2 qie4 wei4 。
- he2 dang1 sui4 fei4 fang4 ， huan1 yin3 hai2 zi4 zi4 。

## 注释

## 译文

## 赏析
