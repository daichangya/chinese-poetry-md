---
id: si-ma-guang-song-yi-que-wang-dai-fu-ge
title: 送伊阙王大夫歌
titlePinyin: song4 yi1 que1 wang2 dai4 fu0 ge1
titleSlug: song-yi-que-wang-dai-fu-ge
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 于嗟古之道邈既远兮，日陵夷而就衰。
- 群儒角逐异端竞进兮，圣涂榛枳幽昧而难知。
- 君独耻从众人之后兮，轩然高举远取而穷追。
- 拨去虹蜺汛扫氛浊兮，廓然廼得睹夫朝曦。
- 授邑于雒之南兮，始者既学今得而施。
- 归风俗于醇厚兮，又何西门卓鲁之足为。
- 消奸化桀折牙杜蘖兮，寂不知其所之。
- 何者为令之德兮，黄童皓首接手而游嬉。
- 菽粟露积牛羊被野兮，百里独比于太古之时。
- 予愿解冠弃佩兮，受一廛于伊之野。
- 蓑身笠首兮，同邑民以熙熙。

## 拼音
- yu2 jie1 gu3 zhi1 dao4 miao3 ji4 yuan3 xi1 ， ri4 ling2 yi2 er2 jiu4 shuai1 。
- qun2 ru2 jue2 zhu2 yi4 duan1 jing4 jin4 xi1 ， sheng4 tu2 zhen1 zhi3 you1 mei4 er2 nan2 zhi1 。
- jun1 du2 chi3 cong2 zhong4 ren2 zhi1 hou4 xi1 ， xuan1 ran2 gao1 ju3 yuan3 qu3 er2 qiong2 zhui1 。
- bo1 qu4 hong2 ni2 xun4 sao3 fen1 zhuo2 xi1 ， kuo4 ran2 nai3 de2 du3 fu1 chao2 xi1 。
- shou4 yi4 yu2 luo4 zhi1 nan2 xi1 ， shi3 zhe3 ji4 xue2 jin1 de2 er2 shi1 。
- gui1 feng1 su2 yu2 chun2 hou4 xi1 ， you4 he2 xi1 men2 zhuo2 lu3 zhi1 zu2 wei4 。
- xiao1 jian1 hua4 jie2 zhe2 ya2 du4 nie4 xi1 ， ji4 bu4 zhi1 qi2 suo3 zhi1 。
- he2 zhe3 wei4 ling4 zhi1 de2 xi1 ， huang2 tong2 hao4 shou3 jie1 shou3 er2 you2 xi1 。
- shu1 su4 lu4 ji1 niu2 yang2 bei4 ye3 xi1 ， bai3 li3 du2 bi3 yu2 tai4 gu3 zhi1 shi2 。
- yu3 yuan4 jie3 guan1 qi4 pei4 xi1 ， shou4 yi4 chan2 yu2 yi1 zhi1 ye3 。
- suo1 shen1 li4 shou3 xi1 ， tong2 yi4 min2 yi3 xi1 xi1 。

## 注释

## 译文

## 赏析
