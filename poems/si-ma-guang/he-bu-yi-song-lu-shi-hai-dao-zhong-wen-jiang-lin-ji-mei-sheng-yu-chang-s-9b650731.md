---
id: si-ma-guang-he-bu-yi-song-lu-shi-hai-dao-zhong-wen-jiang-lin-ji-mei-sheng-yu-chang-s-9b650731
title: 和不疑送虏使还道中闻江邻几梅圣俞长逝作诗哭之
titlePinyin: he2 bu4 yi2 song4 lu3 shi3 hai2 dao4 zhong1 wen2 jiang1 lin2 ji3 mei2 sheng4 yu2 chang2 shi4 zuo4 shi1 ku1 zhi1
titleSlug: he-bu-yi-song-lu-shi-hai-dao-zhong-wen-jiang-lin-ji-mei-sheng-yu-chang-s-9b650731
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨夕邮吏来，叩门致书函。
- 呼奴取以入，就火开其缄。
- 不疑赋长篇，发自燕之南。
- 痛伤江与梅，继踵良人歼。
- 噫嗟知其二，尚未知其三。
- 请从北辕后，𫌨缕为君谈。
- 邻几虽久病，始不妨朝参。
- 饮歠寖衰少，厥逆生虚痰。
- 逮于易箦辰，皮骨余崆嵌。
- 遗书属清俭，终始真无惭。
- 圣俞食寒冰，外以风邪兼。
- 愚医暴下之，结轖候愈添。
- 惙惙气上走，不复容针砭。
- 自言从良友，地下心亦甘。
- 钦圣体素彊，药石性所谙。
- 平居察举措，敢以不寿占。
- 一朝𫏐归卧，簿领不废签。
- 讣来众皆愕，未信犹闚觇。
- 兴言念三子，举袂涕已沾。
- 英贤能几何，逝者迹相衔。
- 君疑天上才，难得帝所贪。
- 我疑人间美，多取神所嫌。
- 茫茫幽明际，蓍蔡难穷探。
- 忧来不可忘，终日心厌厌。

## 拼音
- zuo2 xi1 you2 li4 lai2 ， kou4 men2 zhi4 shu1 han2 。
- hu1 nu2 qu3 yi3 ru4 ， jiu4 huo3 kai1 qi2 jian1 。
- bu4 yi2 fu4 chang2 pian1 ， fa1 zi4 yan4 zhi1 nan2 。
- tong4 shang1 jiang1 yu3 mei2 ， ji4 zhong3 liang2 ren2 jian1 。
- yi1 jie1 zhi1 qi2 er4 ， shang4 wei4 zhi1 qi2 san1 。
- qing3 cong2 bei3 yuan2 hou4 ， 𫌨 lü3 wei4 jun1 tan2 。
- lin2 ji3 sui1 jiu3 bing4 ， shi3 bu4 fang2 chao2 can1 。
- yin3 chuo4 jin4 shuai1 shao3 ， jue2 ni4 sheng1 xu1 tan2 。
- dai3 yu2 yi4 ze2 chen2 ， pi2 gu3 yu2 kong1 qian4 。
- yi2 shu1 shu3 qing1 jian3 ， zhong1 shi3 zhen1 wu2 can2 。
- sheng4 yu2 shi2 han2 bing1 ， wai4 yi3 feng1 xie2 jian1 。
- yu2 yi1 bao4 xia4 zhi1 ， jie2 se4 hou4 yu4 tian1 。
- chuo4 chuo4 qi4 shang4 zou3 ， bu2 fu4 rong2 zhen1 bian1 。
- zi4 yan2 cong2 liang2 you3 ， di4 xia4 xin1 yi4 gan1 。
- qin1 sheng4 ti3 su4 qiang2 ， yao4 shi2 xing4 suo3 an1 。
- ping2 ju1 cha2 ju3 cuo4 ， gan3 yi3 bu2 shou4 zhan4 。
- yi4 chao2 𫏐 gui1 wo4 ， bo2 ling3 bu2 fei4 qian1 。
- fu4 lai2 zhong4 jie1 e4 ， wei4 xin4 you2 kui1 chan1 。
- xing1 yan2 nian4 san1 zi3 ， ju3 mei4 ti4 yi3 zhan1 。
- ying1 xian2 neng2 ji3 he2 ， shi4 zhe3 ji4 xiang1 xian2 。
- jun1 yi2 tian1 shang4 cai2 ， nan2 de2 di4 suo3 tan1 。
- wo3 yi2 ren2 jian1 mei3 ， duo1 qu3 shen2 suo3 xian2 。
- mang2 mang2 you1 ming2 ji4 ， shi1 cai4 nan2 qiong2 tan4 。
- you1 lai2 bu4 ke3 wang4 ， zhong1 ri4 xin1 yan4 yan4 。

## 注释

## 译文

## 赏析
