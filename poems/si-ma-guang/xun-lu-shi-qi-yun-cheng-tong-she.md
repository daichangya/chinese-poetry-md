---
id: si-ma-guang-xun-lu-shi-qi-yun-cheng-tong-she
title: 旬虑十七韵呈同舍
titlePinyin: xun2 lü4 shi2 qi1 yun4 cheng2 tong2 she4
titleSlug: xun-lu-shi-qi-yun-cheng-tong-she
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 府官无旬休，虑问廼游息。
- 诏书禁从诣，还舍始朝食。
- 缓带对藜羮，下筯免促迫。
- 门前吏卒散，却扫谢来客。
- 北轩有藤床，今晨始拂拭。
- 蓬髪乱宜梳，霜髭闲可摘。
- 开囊晒药物，发笥出书册。
- 菊畦亲灌浸，茶器自涓涤。
- 于时孟秋末，天晴色绀碧。
- 林叶虽未零，风声已淅沥。
- 神明还九藏，清气袭百脉。
- 征夫解甲胄，疲马脱羁靮。
- 蜚鸟开樊笼，跳鱼出鼎鬲。
- 形骸尽我有，不复为物役。
- 虽非久安逸，幸得少顷适。
- 讼庭止敲扑，咫尺异喧寂。
- 明朝不能然，顾盼愁月夕。

## 拼音
- fu3 guan1 wu2 xun2 xiu1 ， lü4 wen4 nai3 you2 xi1 。
- zhao4 shu1 jin4 cong2 yi4 ， hai2 she4 shi3 chao2 shi2 。
- huan3 dai4 dui4 li2 geng1 ， xia4 zhu4 mian3 cu4 po4 。
- men2 qian2 li4 zu2 san4 ， que4 sao3 xie4 lai2 ke4 。
- bei3 xuan1 you3 teng2 chuang2 ， jin1 chen2 shi3 fu2 shi4 。
- peng2 fa4 luan4 yi2 shu1 ， shuang1 zi1 xian2 ke3 zhai1 。
- kai1 nang2 shai4 yao4 wu4 ， fa1 si4 chu1 shu1 ce4 。
- ju2 qi2 qin1 guan4 jin4 ， cha2 qi4 zi4 juan1 di2 。
- yu2 shi2 meng4 qiu1 mo4 ， tian1 qing2 se4 gan4 bi4 。
- lin2 ye4 sui1 wei4 ling2 ， feng1 sheng1 yi3 xi1 li4 。
- shen2 ming2 hai2 jiu3 cang2 ， qing1 qi4 xi2 bai3 mai4 。
- zheng1 fu1 jie3 jia3 zhou4 ， pi2 ma3 tuo1 ji1 di2 。
- fei1 niao3 kai1 fan2 long2 ， tiao4 yu2 chu1 ding3 ge2 。
- xing2 hai2 jin4 wo3 you3 ， bu2 fu4 wei4 wu4 yi4 。
- sui1 fei1 jiu3 an1 yi4 ， xing4 de2 shao3 qing3 shi4 。
- song4 ting2 zhi3 qiao1 pu1 ， zhi3 chi3 yi4 xuan1 ji4 。
- ming2 chao2 bu4 neng2 ran2 ， gu4 pan4 chou2 yue4 xi1 。

## 注释

## 译文

## 赏析
