---
id: si-ma-guang-xing-zong-nan-yuan-cao-sheng-bu-jian-pu-guo-er-ai-zhi-wei-shi-yi-zeng
title: 兴宗南园草盛不翦仆过而爱之为诗以赠
titlePinyin: xing1 zong1 nan2 yuan2 cao3 sheng4 bu4 jian3 pu2 guo4 er2 ai4 zhi1 wei4 shi1 yi3 zeng4
titleSlug: xing-zong-nan-yuan-cao-sheng-bu-jian-pu-guo-er-ai-zhi-wei-shi-yi-zeng
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家在何许，远与南城邻。
- 车马不甚繁，门前无俗尘。
- 有园废鉏治，绕舍皆荆榛。
- 入夏益滋蔓，𩭹𩭹高没人。
- 岂无旧桃李，芜杂与之均。
- 谓言彼草木，于我奚疏亲。
- 于间置取舍，岂得完天真。
- 不若任其然，同受雨露仁。
- 物性且不违，人心何缁磷。
- 闭户不迎客，箕踞无冠巾。
- 苟忘轩冕心，何异巢居民。

## 拼音
- jun1 jia1 zai4 he2 xu3 ， yuan3 yu3 nan2 cheng2 lin2 。
- che1 ma3 bu2 shen4 fan2 ， men2 qian2 wu2 su2 chen2 。
- you3 yuan2 fei4 chu2 zhi4 ， rao4 she4 jie1 jing1 zhen1 。
- ru4 xia4 yi4 zi1 man4 ， 𩭹 𩭹 gao1 mei2 ren2 。
- qi3 wu2 jiu4 tao2 li3 ， wu2 za2 yu3 zhi1 jun1 。
- wei4 yan2 bi3 cao3 mu4 ， yu2 wo3 xi1 shu1 qin1 。
- yu2 jian1 zhi4 qu3 she3 ， qi3 de2 wan2 tian1 zhen1 。
- bu2 ruo4 ren4 qi2 ran2 ， tong2 shou4 yu3 lu4 ren2 。
- wu4 xing4 qie3 bu4 wei2 ， ren2 xin1 he2 zi1 lin2 。
- bi4 hu4 bu4 ying2 ke4 ， ji1 ju4 wu2 guan1 jin1 。
- gou3 wang4 xuan1 mian3 xin1 ， he2 yi4 chao2 ju1 min2 。

## 注释

## 译文

## 赏析
