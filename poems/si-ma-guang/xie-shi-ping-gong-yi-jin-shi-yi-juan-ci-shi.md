---
id: si-ma-guang-xie-shi-ping-gong-yi-jin-shi-yi-juan-ci-shi
title: 谢始平公以近诗一卷赐示
titlePinyin: xie4 shi3 ping2 gong1 yi3 jin4 shi1 yi2 juan4 ci4 shi4
titleSlug: xie-shi-ping-gong-yi-jin-shi-yi-juan-ci-shi
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇家骏命承苍穹，烝民之杰生维嵩。
- 圣贤会合若符契，坐致四海登熙隆。
- 三阶清平九鼎重，指麾拱揖安华戎。
- 人情谁不乐将相，往往皓首忘疲癃。
- 北平饮乳尚怀印，千秋乘车犹入宫。
- 唯公致政年甫至，耳目明利志气充。
- 幡然脱去万锺禄，羽仪高远如翔鸿。
- 灵台不复絓尘务，至德恬淡含黄中。
- 英华纯粹积不发，事业转为文字工。
- 大篇短韵间金石，远追吉甫流清风。
- 刻雕众物非用意，默与元化参神功。
- 应刘鲍谢事奇巧，细琐岂足夸才雄。
- 祼圭夷玉清庙器，肯与环玦争玲珑。
- 绛帐生徒东阁客，微官拘絷如樊笼。
- 言诗何敢望商赐，幸得诵咏袪童蒙。
- 昏花病目不自惜，服膺盥手书一通。
- 千金之产不可易，子孙宝蓄传无穷。

## 拼音
- huang2 jia1 jun4 ming4 cheng2 cang1 qiong2 ， zheng1 min2 zhi1 jie2 sheng1 wei2 song1 。
- sheng4 xian2 hui4 he2 ruo4 fu2 qi4 ， zuo4 zhi4 si4 hai3 deng1 xi1 long2 。
- san1 jie1 qing1 ping2 jiu3 ding3 zhong4 ， zhi3 hui1 gong3 yi1 an1 hua2 rong2 。
- ren2 qing2 shui2 bu2 le4 jiang4 xiang4 ， wang3 wang3 hao4 shou3 wang4 pi2 long2 。
- bei3 ping2 yin3 ru3 shang4 huai2 yin4 ， qian1 qiu1 cheng2 che1 you2 ru4 gong1 。
- wei2 gong1 zhi4 zheng4 nian2 fu3 zhi4 ， er3 mu4 ming2 li4 zhi4 qi4 chong1 。
- fan1 ran2 tuo1 qu4 wan4 zhong1 lu4 ， yu3 yi2 gao1 yuan3 ru2 xiang2 hong2 。
- ling2 tai2 bu2 fu4 gua4 chen2 wu4 ， zhi4 de2 tian2 dan4 han2 huang2 zhong1 。
- ying1 hua2 chun2 cui4 ji1 bu4 fa1 ， shi4 ye4 zhuan3 wei4 wen2 zi4 gong1 。
- da4 pian1 duan3 yun4 jian1 jin1 shi2 ， yuan3 zhui1 ji2 fu3 liu2 qing1 feng1 。
- ke4 diao1 zhong4 wu4 fei1 yong4 yi4 ， mo4 yu3 yuan2 hua4 can1 shen2 gong1 。
- ying4 liu2 bao4 xie4 shi4 qi2 qiao3 ， xi4 suo3 qi3 zu2 kua1 cai2 xiong2 。
- guan4 gui1 yi2 yu4 qing1 miao4 qi4 ， ken3 yu3 huan2 jue2 zheng1 ling2 long2 。
- jiang4 zhang4 sheng1 tu2 dong1 ge2 ke4 ， wei1 guan1 ju1 zhi2 ru2 fan2 long2 。
- yan2 shi1 he2 gan3 wang4 shang1 ci4 ， xing4 de2 song4 yong3 qu1 tong2 meng2 。
- hun1 hua1 bing4 mu4 bu2 zi4 xi1 ， fu2 ying1 guan4 shou3 shu1 yi4 tong1 。
- qian1 jin1 zhi1 chan3 bu4 ke3 yi4 ， zi3 sun1 bao3 xu4 chuan2 wu2 qiong2 。

## 注释

## 译文

## 赏析
