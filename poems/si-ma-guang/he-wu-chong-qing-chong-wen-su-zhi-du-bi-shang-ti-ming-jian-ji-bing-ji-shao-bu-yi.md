---
id: si-ma-guang-he-wu-chong-qing-chong-wen-su-zhi-du-bi-shang-ti-ming-jian-ji-bing-ji-shao-bu-yi
title: 和吴冲卿崇文宿直睹壁上题名见寄并寄邵不疑
titlePinyin: he2 wu2 chong1 qing1 chong2 wen2 su4 zhi2 du3 bi4 shang4 ti2 ming2 jian4 ji4 bing4 ji4 shao4 bu4 yi2
titleSlug: he-wu-chong-qing-chong-wen-su-zhi-du-bi-shang-ti-ming-jian-ji-bing-ji-shao-bu-yi
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白袍昔纷纷，相与会东堂。
- 帝梧碧萧瑟，翔集皆鸾凰。
- 伊予素空疏，滥吹翰墨场。
- 不为群俊遗，出处联簪裳。
- 尔来凡六闰，转毂飞炎凉。
- 同歌太学下，共醉金马旁。
- 修竹压窗寒，夭桃倚户芳。
- 金盘剖卢橘，玉壶分蔗浆。
- 惊呼局上急，嘲笑杯间狂。
- 神情一契会，形迹两俱忘。
- 欢余叹薄宦，离合何能常。
- 濡毫纪岁时，挥霍素壁光。
- 去秋随相车，沿牒来东方。
- 城中未徧辞，不疑逐南荒。
- 奔波走郊外，取别何苍黄。
- 举觞未及尽，亟归还束装。
- 行行到官下，日积簿领忙。
- 文书拥笔端，胥史森如墙。
- 况当三伏深，沾汗尤淋浪。
- 细蝇绕眉睫，驱赫不可攘。
- 涔涔头目昏，始觉冠带妨。
- 诚知才智微，吏治非所长。
- 惧贻知已羞，敢不益自强。
- 因思瓯闽远，南走侵溟涨。
- 炎蒸异中县，从古无雪霜。
- 终朝坐茅屋，盐茗征行商。
- 讙哗费口舌，解囊收毫芒。
- 不疑性高介，此困安可当。
- 山川几千里，问讯谁能将。
- 冲卿居京邑，青云正腾骧。
- 寓直紫台上，风露澄东厢。
- 清夜不成寐，缓步聊彷徨。
- 拂此壁上尘，远怀同舍郎。
- 英辞欻感发，高义纷激昂。
- 泠泠宫殿虚，讽咏何琅琅。
- 手书成两通，贮之古锦囊。
- 一往泉山南，一致汶水阳。
- 坚重金璧体，光寒矛剑铓。
- 迺知贤隽心，浅俗未易量。
- 何尝用荣枯，遽尔分否臧。
- 居然激衰薄，更使清风扬。

## 拼音
- bai2 pao2 xi1 fen1 fen1 ， xiang1 yu4 hui4 dong1 tang2 。
- di4 wu2 bi4 xiao1 se4 ， xiang2 ji2 jie1 luan2 huang2 。
- yi1 yu3 su4 kong1 shu1 ， lan4 chui1 han4 mo4 chang3 。
- bu2 wei4 qun2 jun4 yi2 ， chu1 chu4 lian2 zan1 shang0 。
- er3 lai2 fan2 liu4 run4 ， zhuan3 gu1 fei1 yan2 liang2 。
- tong2 ge1 tai4 xue2 xia4 ， gong4 zui4 jin1 ma3 pang2 。
- xiu1 zhu2 ya1 chuang1 han2 ， yao1 tao2 yi3 hu4 fang1 。
- jin1 pan2 pou1 lu2 ju2 ， yu4 hu2 fen1 zhe4 jiang1 。
- jing1 hu1 ju2 shang4 ji2 ， chao2 xiao4 bei1 jian1 kuang2 。
- shen2 qing2 yi2 qi4 hui4 ， xing2 ji4 liang3 ju4 wang4 。
- huan1 yu2 tan4 bao2 huan4 ， li2 he2 he2 neng2 chang2 。
- ru2 hao2 ji4 sui4 shi2 ， hui1 huo4 su4 bi4 guang1 。
- qu4 qiu1 sui2 xiang1 che1 ， yan2 die2 lai2 dong1 fang1 。
- cheng2 zhong1 wei4 bian4 ci2 ， bu4 yi2 zhu2 nan2 huang1 。
- ben1 bo1 zou3 jiao1 wai4 ， qu3 bie2 he2 cang1 huang2 。
- ju3 shang1 wei4 ji2 jin4 ， ji2 gui1 huan2 shu4 zhuang1 。
- xing2 xing2 dao4 guan1 xia4 ， ri4 ji1 bo2 ling3 mang2 。
- wen2 shu1 yong1 bi3 duan1 ， xu1 shi3 sen1 ru2 qiang2 。
- kuang4 dang1 san1 fu2 shen1 ， zhan1 han4 you2 lin2 lang4 。
- xi4 ying2 rao4 mei2 jie2 ， qu1 he4 bu4 ke3 rang3 。
- cen2 cen2 tou2 mu4 hun1 ， shi3 jue2 guan1 dai4 fang2 。
- cheng2 zhi1 cai2 zhi4 wei1 ， li4 zhi4 fei1 suo3 chang2 。
- ju4 yi2 zhi1 yi3 xiu1 ， gan3 bu2 yi4 zi4 qiang2 。
- yin1 si1 ou1 min3 yuan3 ， nan2 zou3 qin1 ming2 zhang3 。
- yan2 zheng1 yi4 zhong1 xian4 ， cong2 gu3 wu2 xue3 shuang1 。
- zhong1 chao2 zuo4 mao2 wu1 ， yan2 ming2 zheng1 xing2 shang1 。
- huan1 hua2 fei4 kou3 she2 ， jie3 nang2 shou1 hao2 mang2 。
- bu4 yi2 xing4 gao1 jie4 ， ci3 kun4 an1 ke3 dang1 。
- shan1 chuan1 ji3 qian1 li3 ， wen4 xun4 shui2 neng2 jiang1 。
- chong1 qing1 ju1 jing1 yi4 ， qing1 yun2 zheng4 teng2 xiang1 。
- yu4 zhi2 zi3 tai2 shang4 ， feng1 lu4 cheng2 dong1 xiang1 。
- qing1 ye4 bu4 cheng2 mei4 ， huan3 bu4 liao2 pang2 huang2 。
- fu2 ci3 bi4 shang4 chen2 ， yuan3 huai2 tong2 she4 lang2 。
- ying1 ci2 chua1 gan3 fa1 ， gao1 yi4 fen1 ji1 ang2 。
- ling2 ling2 gong1 dian4 xu1 ， feng3 yong3 he2 lang2 lang2 。
- shou3 shu1 cheng2 liang3 tong1 ， zhu4 zhi1 gu3 jin3 nang2 。
- yi4 wang3 quan2 shan1 nan2 ， yi2 zhi4 wen4 shui3 yang2 。
- jian1 zhong4 jin1 bi4 ti3 ， guang1 han2 mao2 jian4 mang2 。
- nai3 zhi1 xian2 jun4 xin1 ， qian3 su2 wei4 yi4 liang2 。
- he2 chang2 yong4 rong2 ku1 ， ju4 er3 fen1 fou3 zang1 。
- ju1 ran2 ji1 shuai1 bao2 ， geng4 shi3 qing1 feng1 yang2 。

## 注释

## 译文

## 赏析
