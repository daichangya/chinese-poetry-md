---
id: si-ma-guang-he-wang-jie-fu-hong-shi
title: 和王介甫烘虱
titlePinyin: he2 wang2 jie4 fu3 hong1 shi1
titleSlug: he-wang-jie-fu-hong-shi
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天生万物名品伙，嗟尔为生至幺麽。
- 依人自活反食人，性喜覆藏便垢涴。
- 晨朝生子暮生孙，不日蕃滋逾万个。
- 透疏缘隙巧百端，通夕爬搔不能卧。
- 我归彼出疲奔命，备北惊南厌搜逻。
- 所擒至少所失多，舍置薫烧无术奈。
- 加之炭上犹晏然，相顾未知亡族祸。
- 大者洋洋迷所适，奔走未停身已堕。
- 细者懦怯但深潜，干死缝中谁复课。
- 黑者抱髪亦忧疑，逃入幧头默相贺。
- 腥烟腾起远袭人，袖拥鼻端时一唾。
- 初虽快意终自咎，致尔歼夷非尔过。
- 吾家箧笥本自贫，况复为人苦慵惰。
- 体生鳞甲未能浴，衣不离身成脆破。
- 朽缯坏絮为渊薮，如麦如麻寖肥大。
- 虚膓不免须侵人，肯学夷齐甘死饿。
- 醯酸蜹聚理固然，尔辈披攘我当坐。
- 但思努力自洁清，群虱皆当远迩播。

## 拼音
- tian1 sheng1 wan4 wu4 ming2 pin3 huo3 ， jie1 er3 wei2 sheng1 zhi4 yao1 mo2 。
- yi1 ren2 zi4 huo2 fan3 shi2 ren2 ， xing4 xi3 fu4 cang2 bian4 gou4 wo4 。
- chen2 chao2 sheng1 zi3 mu4 sheng1 sun1 ， bu2 ri4 fan1 zi1 yu2 wan4 ge4 。
- tou4 shu1 yuan2 xi4 qiao3 bai3 duan1 ， tong1 xi1 pa2 sao1 bu4 neng2 wo4 。
- wo3 gui1 bi3 chu1 pi2 ben1 ming4 ， bei4 bei3 jing1 nan2 yan4 sou1 luo2 。
- suo3 qin2 zhi4 shao3 suo3 shi1 duo1 ， she4 zhi4 xun1 shao1 wu2 shu4 nai4 。
- jia1 zhi1 tan4 shang4 you2 yan4 ran2 ， xiang1 gu4 wei4 zhi1 wang2 zu2 huo4 。
- da4 zhe3 yang2 yang2 mi2 suo3 shi4 ， ben1 zou3 wei4 ting2 shen1 yi3 duo4 。
- xi4 zhe3 nuo4 qie4 dan4 shen1 qian2 ， gan1 si3 feng4 zhong1 shui2 fu4 ke4 。
- hei1 zhe3 bao4 fa4 yi4 you1 yi2 ， tao2 ru4 qiao1 tou2 mo4 xiang1 he4 。
- xing1 yan1 teng2 qi3 yuan3 xi2 ren2 ， xiu4 yong1 bi2 duan1 shi2 yi2 tuo4 。
- chu1 sui1 kuai4 yi4 zhong1 zi4 jiu4 ， zhi4 er3 jian1 yi2 fei1 er3 guo4 。
- wu2 jia1 qie4 si4 ben3 zi4 pin2 ， kuang4 fu4 wei4 ren2 ku3 yong1 duo4 。
- ti3 sheng1 lin2 jia3 wei4 neng2 yu4 ， yi1 bu4 li2 shen1 cheng2 cui4 po4 。
- xiu3 zeng1 huai4 xu4 wei4 yuan1 sou3 ， ru2 mai4 ru2 ma2 jin4 fei2 da4 。
- xu1 chang2 bu4 mian3 xu1 qin1 ren2 ， ken3 xue2 yi2 qi2 gan1 si3 e4 。
- xi1 suan1 rui4 ju4 li3 gu4 ran2 ， er3 bei4 pi1 rang3 wo3 dang1 zuo4 。
- dan4 si1 nu3 li4 zi4 jie2 qing1 ， qun2 shi1 jie1 dang1 yuan3 er3 bo1 。

## 注释

## 译文

## 赏析
