---
id: si-ma-guang-shi-chang-yan-xue-shi-zai-zhong-mu-ri-wei-shi-jian-ji-jiu-wei-zhi-da-jin-b5b7252d
title: 石昌言学士宰中牟日为诗见寄久未之答今冬罢武成幕来京师此诗谢之
titlePinyin: shi2 chang1 yan2 xue2 shi4 zai3 zhong1 mu4 ri4 wei4 shi1 jian4 ji4 jiu3 wei4 zhi1 da2 jin1 dong1 ba4 wu3 cheng2 mu4 lai2 jing1 shi1 ci3 shi1 xie4 zhi1
titleSlug: shi-chang-yan-xue-shi-zai-zhong-mu-ri-wei-shi-jian-ji-jiu-wei-zhi-da-jin-b5b7252d
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔年三月浪，鳞翼化云雷。
- 竹箭流俱上，芙蓉幕对开。
- 瀵泉扬沸渭，泰华耸崔嵬。
- 捧檄容归省，飞觞复屡陪。
- 芬芳袭芝室，嘉庆侍兰阶。
- 吴璧评残笔，隋碑读渍苔。
- 清阴依玉树，和气乐春台。
- 薄宦俄成别，私门忽遇灾。
- 一朝捐彩服，五载泣粗缞。
- 季路还从仕，任安独见哀。
- 近畿须健令，剧邑试长才。
- 过目全牛解，迎锋巨枿摧。
- 雉留乘荫伏，蝗避境苗回。
- 时得鸣琴暇，仍飞丽句来。
- 正知荣箧笥，无足报璇瑰。
- 𬘘鼓俄攀邓，安车已召枚。
- 赋成平乐馆，燕奉柏梁杯。
- 自顾诚驽缓，于今尚草莱。
- 履穿羞路雪，盖敝怯京埃。
- 傥借余光便，炎风动死灰。

## 拼音
- xi1 nian2 san1 yue4 lang4 ， lin2 yi4 hua4 yun2 lei2 。
- zhu2 jian4 liu2 ju4 shang4 ， fu2 rong2 mu4 dui4 kai1 。
- fen4 quan2 yang2 fei4 wei4 ， tai4 hua2 song3 cui1 wei2 。
- peng3 xi2 rong2 gui1 sheng3 ， fei1 shang1 fu4 lü3 pei2 。
- fen1 fang1 xi2 zhi1 shi4 ， jia1 qing4 shi4 lan2 jie1 。
- wu2 bi4 ping2 can2 bi3 ， sui2 bei1 du2 zi4 tai2 。
- qing1 yin1 yi1 yu4 shu4 ， he2 qi4 le4 chun1 tai2 。
- bao2 huan4 e2 cheng2 bie2 ， si1 men2 hu1 yu4 zai1 。
- yi4 chao2 juan1 cai3 fu2 ， wu3 zai3 qi4 cu1 shuai1 。
- ji4 lu4 hai2 cong2 shi4 ， ren4 an1 du2 jian4 ai1 。
- jin4 ji1 xu1 jian4 ling4 ， ju4 yi4 shi4 chang2 cai2 。
- guo4 mu4 quan2 niu2 jie3 ， ying2 feng1 ju4 nie4 cui1 。
- zhi4 liu2 cheng2 yin4 fu2 ， huang2 bi4 jing4 miao2 hui2 。
- shi2 de2 ming2 qin2 xia2 ， reng2 fei1 li4 ju4 lai2 。
- zheng4 zhi1 rong2 qie4 si4 ， wu2 zu2 bao4 xuan2 gui1 。
- dan3 gu3 e2 pan1 deng4 ， an1 che1 yi3 zhao4 mei2 。
- fu4 cheng2 ping2 le4 guan3 ， yan4 feng4 bai3 liang2 bei1 。
- zi4 gu4 cheng2 nu2 huan3 ， yu2 jin1 shang4 cao3 lai2 。
- lü3 chuan1 xiu1 lu4 xue3 ， gai4 bi4 qie4 jing1 ai1 。
- tang3 jie4 yu2 guang1 bian4 ， yan2 feng1 dong4 si3 hui1 。

## 注释

## 译文

## 赏析
