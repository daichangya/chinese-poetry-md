---
id: si-ma-guang-er-yue-zhong-xun-lu-wen-guo-jing-ling-gong-men-shi-jian-hua-hui-cheng-jun-yi
title: 二月中旬虑问过景灵宫门始见花卉呈君倚
titlePinyin: er4 yue4 zhong1 xun2 lü4 wen4 guo4 jing3 ling2 gong1 men2 shi3 jian4 hua1 hui4 cheng2 jun1 yi3
titleSlug: er-yue-zhong-xun-lu-wen-guo-jing-ling-gong-men-shi-jian-hua-hui-cheng-jun-yi
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贱生参府僚，勉强逾半岁。
- 终非性所好，出入意如醉。
- 讼庭敲扑喧，众草绝生意。
- 不知有青春，倐忽已改燧。
- 周章连日忙，烂漫数宵睡。
- 轩窗岌飞举，风雨颇恣睢。
- 谓言芳菲物，狼藉应扫地。
- 今晨呼马出，历狱问囚系。
- 窈窕清宫深，仓琅朱门闭。
- 广殿肃层阴，虚庭蔼佳气。
- 长杨委嫰绿，老柏净新翠。
- 薜荔垂蜿延，奇石立赑屭。
- 豁然愁愤开，精神四面至。
- 事役难少留，马去尚回睇。
- 亦足慰无聊，年华不都弃。

## 拼音
- jian4 sheng1 can1 fu3 liao2 ， mian3 qiang3 yu2 ban4 sui4 。
- zhong1 fei1 xing4 suo3 hao3 ， chu1 ru4 yi4 ru2 zui4 。
- song4 ting2 qiao1 pu1 xuan1 ， zhong4 cao3 jue2 sheng1 yi4 。
- bu4 zhi1 you3 qing1 chun1 ， shu1 hu1 yi3 gai3 sui4 。
- zhou1 zhang1 lian2 ri4 mang2 ， lan4 man4 shu4 xiao1 shui4 。
- xuan1 chuang1 ji2 fei1 ju3 ， feng1 yu3 po1 zi4 sui1 。
- wei4 yan2 fang1 fei1 wu4 ， lang2 ji2 ying4 sao3 di4 。
- jin1 chen2 hu1 ma3 chu1 ， li4 yu4 wen4 qiu2 xi4 。
- yao3 tiao3 qing1 gong1 shen1 ， cang1 lang2 zhu1 men2 bi4 。
- guang3 dian4 su4 ceng2 yin1 ， xu1 ting2 ai3 jia1 qi4 。
- chang2 yang2 wei3 nen4 lü4 ， lao3 bai3 jing4 xin1 cui4 。
- bi4 li4 chui2 wan1 yan2 ， qi2 shi2 li4 bi4 xi4 。
- huo1 ran2 chou2 fen4 kai1 ， jing1 shen2 si4 mian4 zhi4 。
- shi4 yi4 nan2 shao3 liu2 ， ma3 qu4 shang4 hui2 di4 。
- yi4 zu2 wei4 wu2 liao2 ， nian2 hua2 bu4 dou1 qi4 。

## 注释

## 译文

## 赏析
