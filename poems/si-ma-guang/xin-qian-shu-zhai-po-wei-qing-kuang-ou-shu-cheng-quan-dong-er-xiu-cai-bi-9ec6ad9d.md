---
id: si-ma-guang-xin-qian-shu-zhai-po-wei-qing-kuang-ou-shu-cheng-quan-dong-er-xiu-cai-bi-9ec6ad9d
title: 新迁书斋颇为清旷偶书呈全董二秀才并示姪良富
titlePinyin: xin1 qian1 shu1 zhai1 po1 wei4 qing1 kuang4 ou3 shu1 cheng2 quan2 dong3 er4 xiu4 cai2 bing4 shi4 zhi2 liang2 fu4
titleSlug: xin-qian-shu-zhai-po-wei-qing-kuang-ou-shu-cheng-quan-dong-er-xiu-cai-bi-9ec6ad9d
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长夏暑候浊，云火高巑岏。
- 岂徒肌骨烦，木卷川流干。
- 新居得南斋，楹槛稍虚寛。
- 森罗对草树，晓暮清阴寒。
- 汛扫布几簟，气体粗可安。
- 图书虽非多，亦足备览观。
- 圣贤述事业，细大无不完。
- 高出万古表，远穷四海端。
- 于中苟得趣，自可忘寝餐。
- 况今有道世，糓禄正可干。
- 朂哉二三子，及时张羽翰。
- 力学致显位，拖玉簪华冠。
- 毋为玩博弈，趣取一笑欢。
- 壮年不再来，急景如流丸。

## 拼音
- chang2 xia4 shu3 hou4 zhuo2 ， yun2 huo3 gao1 cuan2 wan2 。
- qi3 tu2 ji1 gu3 fan2 ， mu4 juan4 chuan1 liu2 gan1 。
- xin1 ju1 de2 nan2 zhai1 ， ying2 kan3 shao1 xu1 kuan1 。
- sen1 luo2 dui4 cao3 shu4 ， xiao3 mu4 qing1 yin1 han2 。
- xun4 sao3 bu4 ji3 dian4 ， qi4 ti3 cu1 ke3 an1 。
- tu2 shu1 sui1 fei1 duo1 ， yi4 zu2 bei4 lan3 guan1 。
- sheng4 xian2 shu4 shi4 ye4 ， xi4 da4 wu2 bu4 wan2 。
- gao1 chu1 wan4 gu3 biao3 ， yuan3 qiong2 si4 hai3 duan1 。
- yu2 zhong1 gou3 de2 qu4 ， zi4 ke3 wang4 qin3 can1 。
- kuang4 jin1 you3 dao4 shi4 ， gu3 lu4 zheng4 ke3 gan1 。
- xu4 zai1 er4 san1 zi3 ， ji2 shi2 zhang1 yu3 han4 。
- li4 xue2 zhi4 xian3 wei4 ， tuo1 yu4 zan1 hua2 guan1 。
- wu2 wei4 wan2 bo2 yi4 ， qu4 qu3 yi2 xiao4 huan1 。
- zhuang4 nian2 bu2 zai4 lai2 ， ji2 jing3 ru2 liu2 wan2 。

## 注释

## 译文

## 赏析
