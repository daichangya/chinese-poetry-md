---
id: si-ma-guang-jie-fu-wu-shan-gao-ming-guang-shu-he-mian-lu-cheng-pian-zhen-bu-zhi-liang
title: 介甫巫山高命光属和勉率成篇真不知量
titlePinyin: jie4 fu3 wu1 shan1 gao1 ming4 guang1 shu3 he2 mian3 lü4 cheng2 pian1 zhen1 bu4 zhi1 liang2
titleSlug: jie-fu-wu-shan-gao-ming-guang-shu-he-mian-lu-cheng-pian-zhen-bu-zhi-liang
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巫山高，巫山之高高不极。
- 寒江西来曳练长，群峰森罗十二戟。
- 清狖悲号裂翠崖，老蛟怒鬭摧丹壁。
- 轻生重利三巴客，一叶直冲高浪白。
- 船头吟啸坐自如，仰视长天不盈尺。
- 丛祠象设俨山椒，巫祝纷纷非一朝。
- 云是高唐神女之所处，至今暮雨常萧萧。
- 我闻神理明且直，兴亡唯观恶与德。
- 安肯来从楚国君，凭依梦寐为淫昏。
- 襄王之心自荒惑，引领日望阳台云。
- 独不思怀王西行不复返，甲光照地屯秦军。
- 蠺食黔中下荆门，陵园宗庙皆烧焚。
- 社稷飘零不复存，嗟嗟若敖蚡冒时，筚路蓝缕皆辛勤。

## 拼音
- wu1 shan1 gao1 ， wu1 shan1 zhi1 gao1 gao1 bu4 ji2 。
- han2 jiang1 xi1 lai2 ye4 lian4 chang2 ， qun2 feng1 sen1 luo2 shi2 er4 ji3 。
- qing1 you4 bei1 hao4 lie4 cui4 ya2 ， lao3 jiao1 nu4 dou4 cui1 dan1 bi4 。
- qing1 sheng1 zhong4 li4 san1 ba1 ke4 ， yi2 ye4 zhi2 chong1 gao1 lang4 bai2 。
- chuan2 tou2 yin2 xiao4 zuo4 zi4 ru2 ， yang3 shi4 chang2 tian1 bu4 ying2 chi3 。
- cong2 ci2 xiang4 she4 yan3 shan1 jiao1 ， wu1 zhu4 fen1 fen1 fei1 yi4 chao2 。
- yun2 shi4 gao1 tang2 shen2 nü3 zhi1 suo3 chu4 ， zhi4 jin1 mu4 yu3 chang2 xiao1 xiao1 。
- wo3 wen2 shen2 li3 ming2 qie3 zhi2 ， xing1 wang2 wei2 guan1 e4 yu3 de2 。
- an1 ken3 lai2 cong2 chu3 guo2 jun1 ， ping2 yi1 meng4 mei4 wei4 yin2 hun1 。
- xiang1 wang2 zhi1 xin1 zi4 huang1 huo4 ， yin3 ling3 ri4 wang4 yang2 tai2 yun2 。
- du2 bu4 si1 huai2 wang2 xi1 xing2 bu2 fu4 fan3 ， jia3 guang1 zhao4 di4 tun2 qin2 jun1 。
- can2 shi2 qian2 zhong1 xia4 jing1 men2 ， ling2 yuan2 zong1 miao4 jie1 shao1 fen2 。
- she4 ji4 piao1 ling2 bu2 fu4 cun2 ， jie1 jie1 ruo4 ao2 fen2 mao4 shi2 ， bi4 lu4 lan2 lü3 jie1 xin1 qin2 。

## 注释

## 译文

## 赏析
