---
id: si-ma-guang-xie-xing-zong-hui-cao-chong-shan
title: 谢兴宗惠草虫扇
titlePinyin: xie4 xing1 zong1 hui4 cao3 chong2 shan4
titleSlug: xie-xing-zong-hui-cao-chong-shan
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴僧画团扇，点缀成微虫。
- 秋毫宛皆具，独窃天地功。
- 细者及蛛蝥，大者才阜螽。
- 枯枝拥寒蜩，黄蘃粘飞蜂。
- 翾然得生意，上下相追从。
- 徒观飞动姿，莫睹笔墨踪。
- 儿曹取真物，细校无不同。
- 恐其遂跃去，亟取藏箱中。
- 乃知艺无小，意精神可通。
- 不与误图蝇，能惑紫髯翁。
- 子猷状蝉雀，藏宝传江东。
- 不知古何如，此画今为雄。
- 人墓木已拱，其徒颇能工。
- 旧法存百一，要足超凡庸。
- 友人幸为赐，物薄意何隆。
- 玩之不替手，爱重心无穷。
- 常如对君子，穆穆来清风。

## 拼音
- wu2 seng1 hua4 tuan2 shan4 ， dian3 zhui4 cheng2 wei1 chong2 。
- qiu1 hao2 wan3 jie1 ju4 ， du2 qie4 tian1 di4 gong1 。
- xi4 zhe3 ji2 zhu1 mao2 ， da4 zhe3 cai2 fu4 zhong1 。
- ku1 zhi1 yong1 han2 tiao2 ， huang2 rui3 nian2 fei1 feng1 。
- xuan1 ran2 de2 sheng1 yi4 ， shang4 xia4 xiang1 zhui1 cong2 。
- tu2 guan1 fei1 dong4 zi1 ， mo4 du3 bi3 mo4 zong1 。
- er2 cao2 qu3 zhen1 wu4 ， xi4 xiao4 wu2 bu4 tong2 。
- kong3 qi2 sui4 yue4 qu4 ， ji2 qu3 cang2 xiang1 zhong1 。
- nai3 zhi1 yi4 wu2 xiao3 ， yi4 jing1 shen2 ke3 tong1 。
- bu4 yu3 wu4 tu2 ying2 ， neng2 huo4 zi3 ran2 weng1 。
- zi3 you2 zhuang4 chan2 que4 ， cang2 bao3 chuan2 jiang1 dong1 。
- bu4 zhi1 gu3 he2 ru2 ， ci3 hua4 jin1 wei4 xiong2 。
- ren2 mu4 mu4 yi3 gong3 ， qi2 tu2 po1 neng2 gong1 。
- jiu4 fa3 cun2 bai3 yi1 ， yao4 zu2 chao1 fan2 yong1 。
- you3 ren2 xing4 wei4 ci4 ， wu4 bao2 yi4 he2 long2 。
- wan2 zhi1 bu2 ti4 shou3 ， ai4 zhong4 xin1 wu2 qiong2 。
- chang2 ru2 dui4 jun1 zi3 ， mu4 mu4 lai2 qing1 feng1 。

## 注释

## 译文

## 赏析
