---
id: si-ma-guang-wang-jun-kuang-xuan-hui-chui-shi-song-shan-qi-xue-shi-shi-zhang-he-wei-y-25a00deb
title: 王君贶宣徽垂示嵩山祈雪诗十章合为一篇以酬之
titlePinyin: wang2 jun1 kuang4 xuan1 hui1 chui2 shi4 song1 shan1 qi2 xue3 shi1 shi2 zhang1 he2 wei4 yi4 pian1 yi3 chou2 zhi1
titleSlug: wang-jun-kuang-xuan-hui-chui-shi-song-shan-qi-xue-shi-shi-zhang-he-wei-y-25a00deb
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今秋少雨冬不雪，麦寄浮埃根欲绝。
- 圣主焦心闵万民，负扆不怡常膳撤。
- 诏书朝下徧九州，岳渎百神俱祷求。
- 西都留守虔君命，促驾不敢须臾留。
- 嵩高万仞蟠地中，海内众山无与雄。
- 前驱大斾拥千骑，波腾云涌来祠宫。
- 牲肥酒香笾豆洁，盛服斋明荐毛血。
- 有司执事皆肃然，宝帐神来风窣屑。
- 公心犹畏九阍遥，丹诚不能通青霄。
- 分留导从屯林麓，别张醮具登山椒。
- 山椒迢遰峻无极，行挽枯藤蹋危石。
- 万室嗷嗷愁死饥，敢惮劬劳爱余力。
- 天门上出俄坦平，下视一世尘杳冥。
- 焚香拜手倾恳恻，左右前后皆列星。
- 公今三守三川地，咫尺嵩高未尝至。
- 诘朝既毕祠事严，暂转鸣珂历诸寺。
- 少林昔为达摩居，达摩英灵今有无。
- 瘦辞流散满天下，竞以两手扪空虚。
- 法王魏氏离宫旧，玉刻狻猊向犹有。
- 子孙宗庙皆尘灰，止见伽蓝存不朽。
- 会善庭隅千歳松，一根二股凌寒空。
- 势如鼎足争秀出，泠泠永夜吟霜风。
- 少室先生乐闲暇，弃官来家玉峰下。
- 昔为浪泊据鞍人，今结东陵卖瓜舍。
- 溪上有堂名挂冠，四垣重复皆林峦。
- 呼儿扫地喜公到，随分弦歌留尽欢。
- 周王太子名闻久，相传羽化缑山首。
- 鹤飞笙远窅无迹，遗庙今人空沥酒。
- 公来本不事遨嬉，周流闾里询疲羸。
- 亲呼令长嘱赤子，勿贪荣利穷鞭笞。
- 境中群望无不走，回辔仍过凿龙口。
- 奉先暮投林日曛，浥涧晨征辙冰厚。
- 归来新诗盈一编，明珠大贝相属联。
- 此行虽不从公后，历历胜游皆目前。

## 拼音
- jin1 qiu1 shao3 yu3 dong1 bu4 xue3 ， mai4 ji4 fu2 ai1 gen1 yu4 jue2 。
- sheng4 zhu3 jiao1 xin1 min3 wan4 min2 ， fu4 yi3 bu4 yi2 chang2 shan4 che4 。
- zhao4 shu1 chao2 xia4 bian4 jiu3 zhou1 ， yue4 du2 bai3 shen2 ju4 dao3 qiu2 。
- xi1 dou1 liu2 shou3 qian2 jun1 ming4 ， cu4 jia4 bu4 gan3 xu1 yu2 liu2 。
- song1 gao1 wan4 ren4 pan2 di4 zhong1 ， hai3 nei4 zhong4 shan1 wu2 yu3 xiong2 。
- qian2 qu1 da4 pei4 yong1 qian1 qi2 ， bo1 teng2 yun2 yong3 lai2 ci2 gong1 。
- sheng1 fei2 jiu3 xiang1 bian1 dou4 jie2 ， sheng4 fu2 zhai1 ming2 jian4 mao2 xue4 。
- you3 si1 zhi2 shi4 jie1 su4 ran2 ， bao3 zhang4 shen2 lai2 feng1 su1 xie4 。
- gong1 xin1 you2 wei4 jiu3 hun1 yao2 ， dan1 cheng2 bu4 neng2 tong1 qing1 xiao1 。
- fen1 liu2 dao3 cong2 tun2 lin2 lu4 ， bie2 zhang1 jiao4 ju4 deng1 shan1 jiao1 。
- shan1 jiao1 tiao2 di4 jun4 wu2 ji2 ， xing2 wan3 ku1 teng2 ta4 wei1 shi2 。
- wan4 shi4 ao2 ao2 chou2 si3 ji1 ， gan3 dan4 qu2 lao2 ai4 yu2 li4 。
- tian1 men2 shang4 chu1 e2 tan3 ping2 ， xia4 shi4 yi2 shi4 chen2 yao3 ming2 。
- fen2 xiang1 bai4 shou3 qing1 ken3 ce4 ， zuo3 you4 qian2 hou4 jie1 lie4 xing1 。
- gong1 jin1 san1 shou3 san1 chuan1 di4 ， zhi3 chi3 song1 gao1 wei4 chang2 zhi4 。
- jie2 chao2 ji4 bi4 ci2 shi4 yan2 ， zan4 zhuan3 ming2 ke1 li4 zhu1 si4 。
- shao3 lin2 xi1 wei4 da2 mo2 ju1 ， da2 mo2 ying1 ling2 jin1 you3 wu2 。
- shou4 ci2 liu2 san4 man3 tian1 xia4 ， jing4 yi3 liang3 shou3 men2 kong1 xu1 。
- fa3 wang2 wei4 shi4 li2 gong1 jiu4 ， yu4 ke4 suan1 ni2 xiang4 you2 you3 。
- zi3 sun1 zong1 miao4 jie1 chen2 hui1 ， zhi3 jian4 jia1 lan2 cun2 bu4 xiu3 。
- hui4 shan4 ting2 yu2 qian1 sui4 song1 ， yi4 gen1 er4 gu3 ling2 han2 kong1 。
- shi4 ru2 ding3 zu2 zheng1 xiu4 chu1 ， ling2 ling2 yong3 ye4 yin2 shuang1 feng1 。
- shao3 shi4 xian1 sheng1 le4 xian2 xia2 ， qi4 guan1 lai2 jia1 yu4 feng1 xia4 。
- xi1 wei4 lang4 bo2 ju4 an1 ren2 ， jin1 jie2 dong1 ling2 mai4 gua1 she4 。
- xi1 shang4 you3 tang2 ming2 gua4 guan1 ， si4 yuan2 chong2 fu4 jie1 lin2 luan2 。
- hu1 er2 sao3 di4 xi3 gong1 dao4 ， sui2 fen1 xian2 ge1 liu2 jin4 huan1 。
- zhou1 wang2 tai4 zi3 ming2 wen2 jiu3 ， xiang1 chuan2 yu3 hua4 gou1 shan1 shou3 。
- he4 fei1 sheng1 yuan3 yao3 wu2 ji4 ， yi2 miao4 jin1 ren2 kong1 li4 jiu3 。
- gong1 lai2 ben3 bu2 shi4 ao2 xi1 ， zhou1 liu2 lü2 li3 xun2 pi2 lei2 。
- qin1 hu1 ling4 chang2 zhu3 chi4 zi3 ， wu4 tan1 rong2 li4 qiong2 bian1 chi1 。
- jing4 zhong1 qun2 wang4 wu2 bu4 zou3 ， hui2 pei4 reng2 guo4 zao2 long2 kou3 。
- feng4 xian1 mu4 tou2 lin2 ri4 xun1 ， yi4 jian4 chen2 zheng1 zhe2 bing1 hou4 。
- gui1 lai2 xin1 shi1 ying2 yi4 bian1 ， ming2 zhu1 da4 bei4 xiang1 shu3 lian2 。
- ci3 xing2 sui1 bu4 cong2 gong1 hou4 ， li4 li4 sheng4 you2 jie1 mu4 qian2 。

## 注释

## 译文

## 赏析
