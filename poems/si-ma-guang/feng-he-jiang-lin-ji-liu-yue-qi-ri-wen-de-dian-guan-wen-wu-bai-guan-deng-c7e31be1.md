---
id: si-ma-guang-feng-he-jiang-lin-ji-liu-yue-qi-ri-wen-de-dian-guan-wen-wu-bai-guan-deng-c7e31be1
title: 奉和江邻几六月七日文德殿观文武百官等上尊号十五韵
titlePinyin: feng4 he2 jiang1 lin2 ji3 liu4 yue4 qi1 ri4 wen2 de2 dian4 guan1 wen2 wu3 bai3 guan1 deng3 shang4 zun1 hao4 shi2 wu3 yun4
titleSlug: feng-he-jiang-lin-ji-liu-yue-qi-ri-wen-de-dian-guan-wen-wu-bai-guan-deng-c7e31be1
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舜禹曾何与，羲农实强名。
- 含灵徒叶赞，造物始无情。
- 阊阖非烟澹，觚棱晓气清。
- 葳蕤大衢隘，殷辚外朝盈。
- 鲜旭分衣绘，薫风拂佩琼。
- 华颠方内集，殊俗海隅倾。
- 棨戟金闺奥，囊书赭案横。
- 敷言齐列位，稽首从群卿。
- 不报乾坤施，难图日月明。
- 仁心由性得，治体与时行。
- 金石皆中款，丹青岂外荣。
- 功归元首重，泽及草茅轻。
- 业业冲虚意，区区爱戴诚。
- 何为犹让德，不以慰怀生。
- 退复歌天保，期于采颂声。

## 拼音
- shun4 yu3 ceng2 he2 yu3 ， xi1 nong2 shi2 qiang2 ming2 。
- han2 ling2 tu2 ye4 zan4 ， zao4 wu4 shi3 wu2 qing2 。
- chang1 he2 fei1 yan1 dan4 ， gu1 leng2 xiao3 qi4 qing1 。
- wei1 rui2 da4 qu2 ai4 ， yin1 lin2 wai4 chao2 ying2 。
- xian1 xu4 fen1 yi1 hui4 ， xun1 feng1 fu2 pei4 qiong2 。
- hua2 dian1 fang1 nei4 ji2 ， shu1 su2 hai3 yu2 qing1 。
- qi3 ji3 jin1 gui1 ao4 ， nang2 shu1 zhe3 an4 heng2 。
- fu1 yan2 qi2 lie4 wei4 ， qi3 shou3 cong2 qun2 qing1 。
- bu2 bao4 qian2 kun1 shi1 ， nan2 tu2 ri4 yue4 ming2 。
- ren2 xin1 you2 xing4 de2 ， zhi4 ti3 yu3 shi2 xing2 。
- jin1 shi2 jie1 zhong1 kuan3 ， dan1 qing1 qi3 wai4 rong2 。
- gong1 gui1 yuan2 shou3 zhong4 ， ze2 ji2 cao3 mao2 qing1 。
- ye4 ye4 chong1 xu1 yi4 ， qu1 qu1 ai4 dai4 cheng2 。
- he2 wei4 you2 rang4 de2 ， bu4 yi3 wei4 huai2 sheng1 。
- tui4 fu4 ge1 tian1 bao3 ， qi1 yu2 cai3 song4 sheng1 。

## 注释

## 译文

## 赏析
