---
id: si-ma-guang-chun-ri-shu-ji-dong-jun-zhu-tong-she
title: 春日书寄东郡诸同舍
titlePinyin: chun1 ri4 shu1 ji4 dong1 jun4 zhu1 tong2 she4
titleSlug: chun-ri-shu-ji-dong-jun-zhu-tong-she
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 滑台古镇掲高牙，主人贤厚宾友嘉。
- 公庭退休射堂饮，水沈绿李浮甘瓜。
- 清言妙谕间诙谑，笑语往反何喧哗。
- 别来泛滥若浮梗，尘愁俗累稠于麻。
- 提鞭俄盖触风日，惨涩满眼飞埃沙。
- 朱门湛湛果深浅，门外日拥千余车。
- 阍人未肯即通刺，指弹手版景欲斜。
- 就令入见亦何事，气象渺邈凌青霞。
- 围棋角智赌胜负，拙者理与功名賖。
- 舍之归入户庭隘，仰视青天如井蛙。
- 后檐数尺地荒秽，不翦欲令生荠花。
- 当春寂寂但如此，意恐至外逢纷华。
- 奈何胜友百余里，不可一见如天涯。
- 何时更共把巵酒，侧身北望空咨嗟。

## 拼音
- hua2 tai2 gu3 zhen4 jie1 gao1 ya2 ， zhu3 ren2 xian2 hou4 bin1 you3 jia1 。
- gong1 ting2 tui4 xiu1 she4 tang2 yin3 ， shui3 shen3 lü4 li3 fu2 gan1 gua1 。
- qing1 yan2 miao4 yu4 jian1 hui1 xue4 ， xiao4 yu3 wang3 fan3 he2 xuan1 hua2 。
- bie2 lai2 fan4 lan4 ruo4 fu2 geng3 ， chen2 chou2 su2 lei4 chou2 yu2 ma2 。
- ti2 bian1 e2 gai4 chu4 feng1 ri4 ， can3 se4 man3 yan3 fei1 ai1 sha1 。
- zhu1 men2 zhan4 zhan4 guo3 shen1 qian3 ， men2 wai4 ri4 yong1 qian1 yu2 che1 。
- hun1 ren2 wei4 ken3 ji2 tong1 ci4 ， zhi3 tan2 shou3 ban3 jing3 yu4 xie2 。
- jiu4 ling4 ru4 jian4 yi4 he2 shi4 ， qi4 xiang4 miao3 miao3 ling2 qing1 xia2 。
- wei2 qi2 jiao3 zhi4 du3 sheng4 fu4 ， zhuo1 zhe3 li3 yu3 gong1 ming2 she1 。
- she4 zhi1 gui1 ru4 hu4 ting2 ai4 ， yang3 shi4 qing1 tian1 ru2 jing3 wa1 。
- hou4 yan2 shu4 chi3 di4 huang1 hui4 ， bu4 jian3 yu4 ling4 sheng1 qi2 hua1 。
- dang1 chun1 ji4 ji4 dan4 ru2 ci3 ， yi4 kong3 zhi4 wai4 feng2 fen1 hua2 。
- nai4 he2 sheng4 you3 bai3 yu2 li3 ， bu4 ke3 yi2 jian4 ru2 tian1 ya2 。
- he2 shi2 geng4 gong4 ba3 zhi1 jiu3 ， ce4 shen1 bei3 wang4 kong1 zi1 jie1 。

## 注释

## 译文

## 赏析
