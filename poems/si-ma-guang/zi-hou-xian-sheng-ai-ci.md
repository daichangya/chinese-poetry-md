---
id: si-ma-guang-zi-hou-xian-sheng-ai-ci
title: 子厚先生哀辞
titlePinyin: zi3 hou4 xian1 sheng1 ai1 ci2
titleSlug: zi-hou-xian-sheng-ai-ci
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生负材气，弱冠游穷边。
- 麻衣揖巨公，决策期万全。
- 谓言叛羌背，坐可执而鞭。
- 意趣小参差，万金莫留连。
- 中年更折节，六籍事精研。
- 羲农讫周孔，上下皆贯穿。
- 造次循绳墨，儒行无少愆。
- 师道久废阕，模范几无传。
- 先生力振起，不绝尚联绵。
- 教人学虽博，要以礼为先。
- 庶几百世后，复覩三王前。
- 释老比尤炽，群伦将荡然。
- 先生论性命，指示令知天。
- 声光动京师，名卿争荐延。
- 寘之石渠阁，岂徒修简编。
- 丞相正自用，立有荣枯权。
- 先生不可屈，去之归卧坚。
- 孤嫠聚满室，糊口耕无田。
- 欣欣茹藜藿，皆不思肥鲜。
- 近因诏书起，寻取病吿旋。
- 旧庐不能到，丹旐风翩翩。
- 人生会归尽，但问愚与贤。
- 借令阳虎寿，讵足骄颜渊。
- 况于朱紫贵，飘忽如云烟。
- 岂若有清名，高出太白巅。
- 门人俱绖带，雪涕会松阡。
- 厚终信为美，继志仍须专。
- 读经守旧学，勿为利禄迁。
- 好礼效古人，勿为时俗牵。
- 修内勿修外，执中勿执偏。
- 当令洙泗风，郁郁满秦川。
- 先生傥有知，无憾归重泉。

## 拼音
- xian1 sheng1 fu4 cai2 qi4 ， ruo4 guan4 you2 qiong2 bian1 。
- ma2 yi1 yi1 ju4 gong1 ， jue2 ce4 qi1 wan4 quan2 。
- wei4 yan2 pan4 qiang1 bei4 ， zuo4 ke3 zhi2 er2 bian1 。
- yi4 qu4 xiao3 cen1 ci1 ， wan4 jin1 mo4 liu2 lian2 。
- zhong1 nian2 geng4 zhe2 jie2 ， liu4 ji2 shi4 jing1 yan2 。
- xi1 nong2 qi4 zhou1 kong3 ， shang4 xia4 jie1 guan4 chuan1 。
- zao4 ci4 xun2 sheng2 mo4 ， ru2 xing2 wu2 shao3 qian1 。
- shi1 dao4 jiu3 fei4 que4 ， mo2 fan4 ji3 wu2 chuan2 。
- xian1 sheng1 li4 zhen4 qi3 ， bu4 jue2 shang4 lian2 mian2 。
- jiao4 ren2 xue2 sui1 bo2 ， yao4 yi3 li3 wei4 xian1 。
- shu4 ji1 bai3 shi4 hou4 ， fu4 du3 san1 wang2 qian2 。
- shi4 lao3 bi3 you2 chi4 ， qun2 lun2 jiang1 dang4 ran2 。
- xian1 sheng1 lun4 xing4 ming4 ， zhi3 shi4 ling4 zhi1 tian1 。
- sheng1 guang1 dong4 jing1 shi1 ， ming2 qing1 zheng1 jian4 yan2 。
- zhi4 zhi1 shi2 qu2 ge2 ， qi3 tu2 xiu1 jian3 bian1 。
- cheng2 xiang4 zheng4 zi4 yong4 ， li4 you3 rong2 ku1 quan2 。
- xian1 sheng1 bu4 ke3 qu1 ， qu4 zhi1 gui1 wo4 jian1 。
- gu1 li2 ju4 man3 shi4 ， hu2 kou3 geng1 wu2 tian2 。
- xin1 xin1 ru2 li2 huo4 ， jie1 bu4 si1 fei2 xian1 。
- jin4 yin1 zhao4 shu1 qi3 ， xun2 qu3 bing4 gao4 xuan2 。
- jiu4 lu2 bu4 neng2 dao4 ， dan1 zhao4 feng1 pian1 pian1 。
- ren2 sheng1 hui4 gui1 jin4 ， dan4 wen4 yu2 yu3 xian2 。
- jie4 ling4 yang2 hu3 shou4 ， ju4 zu2 jiao1 yan2 yuan1 。
- kuang4 yu2 zhu1 zi3 gui4 ， piao1 hu1 ru2 yun2 yan1 。
- qi3 ruo4 you3 qing1 ming2 ， gao1 chu1 tai4 bai2 dian1 。
- men2 ren2 ju4 die2 dai4 ， xue3 ti4 hui4 song1 qian1 。
- hou4 zhong1 xin4 wei4 mei3 ， ji4 zhi4 reng2 xu1 zhuan1 。
- du2 jing1 shou3 jiu4 xue2 ， wu4 wei4 li4 lu4 qian1 。
- hao3 li3 xiao4 gu3 ren2 ， wu4 wei4 shi2 su2 qian1 。
- xiu1 nei4 wu4 xiu1 wai4 ， zhi2 zhong1 wu4 zhi2 pian1 。
- dang1 ling4 zhu1 si4 feng1 ， yu4 yu4 man3 qin2 chuan1 。
- xian1 sheng1 tang3 you3 zhi1 ， wu2 han4 gui1 zhong4 quan2 。

## 注释

## 译文

## 赏析
