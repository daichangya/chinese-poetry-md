---
id: si-ma-guang-lu-gong-you-long-men-guang-yi-shi-jia-bing-bu-huo-can-pei-xian-shi-shi-liu-yun
title: 潞公游龙门光以室家病不获参陪献诗十六韵
titlePinyin: lu4 gong1 you2 long2 men2 guang1 yi3 shi4 jia1 bing4 bu2 huo4 can1 pei2 xian4 shi1 shi2 liu4 yun4
titleSlug: lu-gong-you-long-men-guang-yi-shi-jia-bing-bu-huo-can-pei-xian-shi-shi-liu-yun
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旄节拥凭熊，逶迤向凿龙。
- 顺成时过蜡，闭塞令行冬。
- 雪垄痕犹湿，梅林思已浓。
- 传呼空谷应，前导白云逢。
- 飞盖多邀客，停车数问农。
- 禹功双壁断，佛劫万龛重。
- 绝顶标孤刹，疏林透远钟。
- 气蒸泉郁郁，冰绽水溶溶。
- 药阁低临渚，茅庵背倚峰。
- 冻醪资野酌，寒笋佐晨饔。
- 棋局多依石，茶炉坐荫松。
- 醉醒皆众共，小大尽公从。
- 顾以私恩累，难追胜赏踪。
- 原思初不病，叔夜亦非慵。
- 稽古惭经笥，摛华怯笔锋。
- 会须参后乘，异日待从容。

## 拼音
- mao2 jie2 yong1 ping2 xiong2 ， wei1 yi2 xiang4 zao2 long2 。
- shun4 cheng2 shi2 guo4 la4 ， bi4 se4 ling4 xing2 dong1 。
- xue3 long3 hen2 you2 shi1 ， mei2 lin2 si1 yi3 nong2 。
- chuan2 hu1 kong1 gu3 ying4 ， qian2 dao3 bai2 yun2 feng2 。
- fei1 gai4 duo1 yao1 ke4 ， ting2 che1 shu4 wen4 nong2 。
- yu3 gong1 shuang1 bi4 duan4 ， fo2 jie2 wan4 kan1 zhong4 。
- jue2 ding3 biao1 gu1 cha4 ， shu1 lin2 tou4 yuan3 zhong1 。
- qi4 zheng1 quan2 yu4 yu4 ， bing1 zhan4 shui3 rong2 rong2 。
- yao4 ge2 di1 lin2 zhu3 ， mao2 an1 bei4 yi3 feng1 。
- dong4 lao2 zi1 ye3 zhuo2 ， han2 sun3 zuo3 chen2 yong1 。
- qi2 ju2 duo1 yi1 shi2 ， cha2 lu2 zuo4 yin4 song1 。
- zui4 xing3 jie1 zhong4 gong4 ， xiao3 da4 jin4 gong1 cong2 。
- gu4 yi3 si1 en1 lei4 ， nan2 zhui1 sheng4 shang3 zong1 。
- yuan2 si1 chu1 bu2 bing4 ， shu1 ye4 yi4 fei1 yong1 。
- ji1 gu3 can2 jing1 si4 ， chi1 hua2 qie4 bi3 feng1 。
- hui4 xu1 can1 hou4 cheng2 ， yi4 ri4 dai4 cong2 rong2 。

## 注释

## 译文

## 赏析
