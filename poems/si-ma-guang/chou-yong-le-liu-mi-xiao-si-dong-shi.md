---
id: si-ma-guang-chou-yong-le-liu-mi-xiao-si-dong-shi
title: 酬永乐刘秘校四洞诗
titlePinyin: chou2 yong3 le4 liu2 mi4 xiao4 si4 dong4 shi1
titleSlug: chou-yong-le-liu-mi-xiao-si-dong-shi
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贫居苦湫隘，无术逃炎曦。
- 穿地作幽室，颇与朱夏宜。
- 寛者容一席，狭者分三支。
- 芳草植中唐，嘉卉周四垂。
- 讵堪接宾宴，适足供儿嬉。
- 自问安取法，前修果慕谁。
- 非如太古民，营窟避寒威。
- 又非学射人，空石专致思。
- 又非沮漆俗，陶复习西夷。
- 又非楚司马，金奏相宾仪。
- 又非郑伯有，壑谷甘糟醨。
- 又非越王子，丹宂免忧危。
- 又非张巨和，崇岩立师资。
- 所慕於陵子，欲效蚓所为。
- 微窍足藏身，槁壤足充饥。
- 养生既无憾，此外安敢知。
- 唯祈膏泽布，歌啸乐余滋。
- 岂羞泥涂贱，甘受高明嗤。
- 何言清尚士，善颂形声诗。
- 困剥固未尝，井复敢终辞。

## 拼音
- pin2 ju1 ku3 qiu1 ai4 ， wu2 shu4 tao2 yan2 xi1 。
- chuan1 di4 zuo4 you1 shi4 ， po1 yu3 zhu1 xia4 yi2 。
- kuan1 zhe3 rong2 yi4 xi2 ， xia2 zhe3 fen1 san1 zhi1 。
- fang1 cao3 zhi2 zhong1 tang2 ， jia1 hui4 zhou1 si4 chui2 。
- ju4 kan1 jie1 bin1 yan4 ， shi4 zu2 gong4 er2 xi1 。
- zi4 wen4 an1 qu3 fa3 ， qian2 xiu1 guo3 mu4 shui2 。
- fei1 ru2 tai4 gu3 min2 ， ying2 ku1 bi4 han2 wei1 。
- you4 fei1 xue2 she4 ren2 ， kong1 shi2 zhuan1 zhi4 si1 。
- you4 fei1 ju3 qi1 su2 ， tao2 fu4 xi2 xi1 yi2 。
- you4 fei1 chu3 si1 ma3 ， jin1 zou4 xiang1 bin1 yi2 。
- you4 fei1 zheng4 bo2 you3 ， he4 gu3 gan1 zao1 li2 。
- you4 fei1 yue4 wang2 zi3 ， dan1 rong3 mian3 you1 wei1 。
- you4 fei1 zhang1 ju4 he2 ， chong2 yan2 li4 shi1 zi1 。
- suo3 mu4 wu1 ling2 zi3 ， yu4 xiao4 yin3 suo3 wei4 。
- wei1 qiao4 zu2 cang2 shen1 ， gao3 rang3 zu2 chong1 ji1 。
- yang3 sheng1 ji4 wu2 han4 ， ci3 wai4 an1 gan3 zhi1 。
- wei2 qi2 gao1 ze2 bu4 ， ge1 xiao4 le4 yu2 zi1 。
- qi3 xiu1 ni2 tu2 jian4 ， gan1 shou4 gao1 ming2 chi1 。
- he2 yan2 qing1 shang4 shi4 ， shan4 song4 xing2 sheng1 shi1 。
- kun4 bao1 gu4 wei4 chang2 ， jing3 fu4 gan3 zhong1 ci2 。

## 注释

## 译文

## 赏析
