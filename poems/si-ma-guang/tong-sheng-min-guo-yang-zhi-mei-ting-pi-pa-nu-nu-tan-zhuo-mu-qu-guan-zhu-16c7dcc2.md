---
id: si-ma-guang-tong-sheng-min-guo-yang-zhi-mei-ting-pi-pa-nu-nu-tan-zhuo-mu-qu-guan-zhu-16c7dcc2
title: 同圣民过杨之美听琵琶女奴弹啄木曲观诸公所赠歌明日投此为谢
titlePinyin: tong2 sheng4 min2 guo4 yang2 zhi1 mei3 ting1 pi2 pa0 nü3 nu2 tan2 zhuo2 mu4 qu3 guan1 zhu1 gong1 suo3 zeng4 ge1 ming2 ri4 tou2 ci3 wei4 xie4
titleSlug: tong-sheng-min-guo-yang-zhi-mei-ting-pi-pa-nu-nu-tan-zhuo-mu-qu-guan-zhu-16c7dcc2
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 坐曹据案心目疲，出门上马行何之。
- 阙然久不见之美，率意共往初无期。
- 正逢揽辔欲有适，为我却解连环羁。
- 闲轩适足容数客，夏木初繁有佳色。
- 呼儿取次具杯盘，青眼相逄喜无极。
- 檀槽锦带小青娥，妙质何须夸绮罗。
- 按弦运拨惊四座，当今老手谁能过。
- 弹为幽鸟啄寒木，园林飒飒风雨和。
- 喙长爪短跃更上，丁丁取蠧何其多。
- 曲终拂羽忽飞去，不觉酒尽朱颜酡。
- 已闻啄木曲，又观啄木歌。
- 雄文更复值绝艺，有如天际倾长河。
- 今朝壮观诚极乐，去此将奈寂寞何。
- 归来解带豁胸腹，坐踞胡床仰看屋。
- 从今三日不洗耳，耳内泠泠有残曲。
- 人间何物号富贵，纡紫怀金尽虚器。
- 如君自处真得策，身外百愁都掷置。
- 太学餐钱月几何，客来取酒同醒醉。

## 拼音
- zuo4 cao2 ju4 an4 xin1 mu4 pi2 ， chu1 men2 shang4 ma3 xing2 he2 zhi1 。
- que1 ran2 jiu3 bu2 jian4 zhi1 mei3 ， lü4 yi4 gong4 wang3 chu1 wu2 qi1 。
- zheng4 feng2 lan3 pei4 yu4 you3 shi4 ， wei4 wo3 que4 jie3 lian2 huan2 ji1 。
- xian2 xuan1 shi4 zu2 rong2 shu4 ke4 ， xia4 mu4 chu1 fan2 you3 jia1 se4 。
- hu1 er2 qu3 ci4 ju4 bei1 pan2 ， qing1 yan3 xiang1 pang2 xi3 wu2 ji2 。
- tan2 cao2 jin3 dai4 xiao3 qing1 e2 ， miao4 zhi4 he2 xu1 kua1 qi3 luo2 。
- an4 xian2 yun4 bo1 jing1 si4 zuo4 ， dang1 jin1 lao3 shou3 shui2 neng2 guo4 。
- tan2 wei4 you1 niao3 zhuo2 han2 mu4 ， yuan2 lin2 sa4 sa4 feng1 yu3 he2 。
- hui4 chang2 zhua3 duan3 yue4 geng4 shang4 ， ding1 ding1 qu3 du4 he2 qi2 duo1 。
- qu3 zhong1 fu2 yu3 hu1 fei1 qu4 ， bu4 jue2 jiu3 jin4 zhu1 yan2 tuo2 。
- yi3 wen2 zhuo2 mu4 qu3 ， you4 guan1 zhuo2 mu4 ge1 。
- xiong2 wen2 geng4 fu4 zhi2 jue2 yi4 ， you3 ru2 tian1 ji4 qing1 chang2 he2 。
- jin1 chao2 zhuang4 guan1 cheng2 ji2 le4 ， qu4 ci3 jiang1 nai4 ji4 mo4 he2 。
- gui1 lai2 jie3 dai4 huo1 xiong1 fu4 ， zuo4 ju4 hu2 chuang2 yang3 kan4 wu1 。
- cong2 jin1 san1 ri4 bu4 xi3 er3 ， er3 nei4 ling2 ling2 you3 can2 qu3 。
- ren2 jian1 he2 wu4 hao4 fu4 gui4 ， yu1 zi3 huai2 jin1 jin4 xu1 qi4 。
- ru2 jun1 zi4 chu4 zhen1 de2 ce4 ， shen1 wai4 bai3 chou2 dou1 zhi4 zhi4 。
- tai4 xue2 can1 qian2 yue4 ji3 he2 ， ke4 lai2 qu3 jiu3 tong2 xing3 zui4 。

## 注释

## 译文

## 赏析
