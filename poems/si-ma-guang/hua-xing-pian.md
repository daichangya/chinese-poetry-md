---
id: si-ma-guang-hua-xing-pian
title: 华星篇
titlePinyin: hua2 xing1 pian1
titleSlug: hua-xing-pian
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凉风净扫云无迹，海月未生星历历。
- 贝联珠贯拱北辰，三五纵横此何夕。
- 重楼叠榭出秋空，𫛛鹊露寒连桂宫。
- 瑶井迥临丹阙外，玉绳斜挂琐窗中。
- 征人远别空闺悄，钟漏萧疏天不晓。
- 碧纱展转无复眠，卧视寒光度华沼。
- 汉家贤将戍临洮，结髪从军今二毛。
- 谁怜身老心犹壮，深入长占太白高。
- 丰城古剑沉沦久，匣中夜半双龙吼。
- 乃知神物不自藏，紫气依稀见牛斗。
- 有客离居望所亲，遥知清夜会荀陈。
- 堤繇未息无由去，不及浮槎河畔人。

## 拼音
- liang2 feng1 jing4 sao3 yun2 wu2 ji4 ， hai3 yue4 wei4 sheng1 xing1 li4 li4 。
- bei4 lian2 zhu1 guan4 gong3 bei3 chen2 ， san1 wu3 zong4 heng2 ci3 he2 xi1 。
- zhong4 lou2 die2 xie4 chu1 qiu1 kong1 ， 𫛛 que4 lu4 han2 lian2 gui4 gong1 。
- yao2 jing3 jiong3 lin2 dan1 que1 wai4 ， yu4 sheng2 xie2 gua4 suo3 chuang1 zhong1 。
- zheng1 ren2 yuan3 bie2 kong1 gui1 qiao1 ， zhong1 lou4 xiao1 shu1 tian1 bu4 xiao3 。
- bi4 sha1 zhan3 zhuan3 wu2 fu4 mian2 ， wo4 shi4 han2 guang1 du4 hua2 zhao3 。
- han4 jia1 xian2 jiang1 shu4 lin2 tao2 ， jie2 fa4 cong2 jun1 jin1 er4 mao2 。
- shui2 lian2 shen1 lao3 xin1 you2 zhuang4 ， shen1 ru4 chang2 zhan4 tai4 bai2 gao1 。
- feng1 cheng2 gu3 jian4 chen2 lun2 jiu3 ， xia2 zhong1 ye4 ban4 shuang1 long2 hou3 。
- nai3 zhi1 shen2 wu4 bu2 zi4 cang2 ， zi3 qi4 yi1 xi1 jian4 niu2 dou4 。
- you3 ke4 li2 ju1 wang4 suo3 qin1 ， yao2 zhi1 qing1 ye4 hui4 xun2 chen2 。
- di1 yao2 wei4 xi1 wu2 you2 qu4 ， bu4 ji2 fu2 cha2 he2 pan4 ren2 。

## 注释

## 译文

## 赏析
