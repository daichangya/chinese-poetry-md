---
id: si-ma-guang-chao-ran-tai-ji-zi-zhan-xue-shi
title: 超然台寄子瞻学士
titlePinyin: chao1 ran2 tai2 ji4 zi3 zhan1 xue2 shi4
titleSlug: chao-ran-tai-ji-zi-zhan-xue-shi
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 使君仁智心，济以忠义胆。
- 婴儿手自抚，猛虎须可揽。
- 出牧为龚黄，廷议乃陵黯。
- 万锺何所加，甔石何所减。
- 用此始优游，当官免阿谄。
- 向时守高密，民安吏手敛。
- 乘闲为小台，节物得周览。
- 容膝常有余，纵目皆不掩。
- 山川远布张，花卉近缀点。
- 筵宾殽核旅，燕居兵卫俨。
- 比之在陋巷，为乐亦何歉。
- 可笑夸者愚，中天犹惨惨。

## 拼音
- shi3 jun1 ren2 zhi4 xin1 ， ji4 yi3 zhong1 yi4 dan3 。
- ying1 er2 shou3 zi4 fu3 ， meng3 hu3 xu1 ke3 lan3 。
- chu1 mu4 wei4 gong1 huang2 ， ting2 yi4 nai3 ling2 an4 。
- wan4 zhong1 he2 suo3 jia1 ， dan1 shi2 he2 suo3 jian3 。
- yong4 ci3 shi3 you1 you2 ， dang1 guan1 mian3 a1 chan3 。
- xiang4 shi2 shou3 gao1 mi4 ， min2 an1 li4 shou3 lian3 。
- cheng2 xian2 wei4 xiao3 tai2 ， jie2 wu4 de2 zhou1 lan3 。
- rong2 xi1 chang2 you3 yu2 ， zong4 mu4 jie1 bu4 yan3 。
- shan1 chuan1 yuan3 bu4 zhang1 ， hua1 hui4 jin4 zhui4 dian3 。
- yan2 bin1 yao2 he2 lü3 ， yan4 ju1 bing1 wei4 yan3 。
- bi3 zhi1 zai4 lou4 xiang4 ， wei4 le4 yi4 he2 qian4 。
- ke3 xiao4 kua1 zhe3 yu2 ， zhong1 tian1 you2 can3 can3 。

## 注释

## 译文

## 赏析
