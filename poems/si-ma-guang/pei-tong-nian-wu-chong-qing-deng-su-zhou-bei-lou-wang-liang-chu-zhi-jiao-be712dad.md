---
id: si-ma-guang-pei-tong-nian-wu-chong-qing-deng-su-zhou-bei-lou-wang-liang-chu-zhi-jiao-be712dad
title: 陪同年吴冲卿登宿州北楼望梁楚之郊访古建中作是诗
titlePinyin: pei2 tong2 nian2 wu2 chong1 qing1 deng1 su4 zhou1 bei3 lou2 wang4 liang2 chu3 zhi1 jiao1 fang3 gu3 jian4 zhong1 zuo4 shi4 shi1
titleSlug: pei-tong-nian-wu-chong-qing-deng-su-zhou-bei-lou-wang-liang-chu-zhi-jiao-be712dad
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大禹息洪潦，画野经九州。
- 波沈露群山，嶷嶷相婴钩。
- 漩洄澹兹土，平敞诚寡仇。
- 乘高极回望，坦坦无陵丘。
- 先王崇皡济，建祀邦诸侯。
- 玉帛从会同，赴告书春秋。
- 六雄方逐鹿，为嬴弱姬周。
- 兹为会战场，蹀血无时休。
- 汉错削七国，祸生东南陬。
- 亚夫闭高壁，坐折彊吴谋。
- 典午倒太阿，辟户延旃裘。
- 淮泗漫腥膻，房心掩旄头。
- 人移烟火绝，榛茂豺狼游。
- 唐纲日寖衰，盗起如螟蟊。
- 相携聚萑蒲，袒臂提鉏耰。
- 蟠薄数千里，焚劫无余留。
- 圣朝定多垒，剑戟包貔貅。
- 蓁蓁荆棘林，膴膴良田畴。
- 耒耜趣时雨，黍稷丰岁秋。
- 昔为车骑利，今睹桑麻收。
- 我来宦东土，莨菪乘春流。
- 行行次符离，固为亲交留。
- 樽罍且为乐，携手登高楼。
- 是时新雨余，风日方和柔。
- 云鲜乱花薄，波绿迷芳洲。
- 羃羃游丝转，衮衮野阳浮。
- 调篁语双鹂，飜雪矫群鸥。
- 爱兹登临美，况复依良俦。
- 聊适笑言乐，尽忘羁旅忧。
- 翔阳何冉冉，渐与西山遒。
- 驿程前有期，恋此当何由。
- 分首下岧嶤，怅然登暮舟。

## 拼音
- da4 yu3 xi1 hong2 liao2 ， hua4 ye3 jing1 jiu3 zhou1 。
- bo1 shen3 lu4 qun2 shan1 ， yi2 yi2 xiang1 ying1 gou1 。
- xuan2 hui2 dan4 zi1 tu3 ， ping2 chang3 cheng2 gua3 chou2 。
- cheng2 gao1 ji2 hui2 wang4 ， tan3 tan3 wu2 ling2 qiu1 。
- xian1 wang2 chong2 hao4 ji4 ， jian4 si4 bang1 zhu1 hou2 。
- yu4 bo2 cong2 hui4 tong2 ， fu4 gao4 shu1 chun1 qiu1 。
- liu4 xiong2 fang1 zhu2 lu4 ， wei4 ying2 ruo4 ji1 zhou1 。
- zi1 wei4 hui4 zhan4 chang3 ， die2 xue4 wu2 shi2 xiu1 。
- han4 cuo4 xiao1 qi1 guo2 ， huo4 sheng1 dong1 nan2 zou1 。
- ya4 fu1 bi4 gao1 bi4 ， zuo4 zhe2 qiang2 wu2 mou2 。
- dian3 wu3 dao3 tai4 a1 ， pi4 hu4 yan2 zhan1 qiu2 。
- huai2 si4 man4 xing1 shan1 ， fang2 xin1 yan3 mao2 tou2 。
- ren2 yi2 yan1 huo3 jue2 ， zhen1 mao4 chai2 lang2 you2 。
- tang2 gang1 ri4 jin4 shuai1 ， dao4 qi3 ru2 ming2 mao2 。
- xiang1 xie2 ju4 huan2 pu2 ， tan3 bi4 ti2 chu2 you1 。
- pan2 bao2 shu4 qian1 li3 ， fen2 jie2 wu2 yu2 liu2 。
- sheng4 chao2 ding4 duo1 lei3 ， jian4 ji3 bao1 pi2 xiu1 。
- zhen1 zhen1 jing1 ji2 lin2 ， wu3 wu3 liang2 tian2 chou2 。
- lei3 si4 qu4 shi2 yu3 ， shu3 ji4 feng1 sui4 qiu1 。
- xi1 wei4 che1 qi2 li4 ， jin1 du3 sang1 ma2 shou1 。
- wo3 lai2 huan4 dong1 tu3 ， lang4 dang4 cheng2 chun1 liu2 。
- xing2 xing2 ci4 fu2 li2 ， gu4 wei4 qin1 jiao1 liu2 。
- zun1 lei2 qie3 wei4 le4 ， xie2 shou3 deng1 gao1 lou2 。
- shi4 shi2 xin1 yu3 yu2 ， feng1 ri4 fang1 he2 rou2 。
- yun2 xian1 luan4 hua1 bao2 ， bo1 lü4 mi2 fang1 zhou1 。
- mi4 mi4 you2 si1 zhuan3 ， gun3 gun3 ye3 yang2 fu2 。
- tiao2 huang2 yu3 shuang1 li2 ， fan1 xue3 jiao3 qun2 ou1 。
- ai4 zi1 deng1 lin2 mei3 ， kuang4 fu4 yi1 liang2 chou2 。
- liao2 shi4 xiao4 yan2 le4 ， jin4 wang4 ji1 lü3 you1 。
- xiang2 yang2 he2 ran3 ran3 ， jian4 yu3 xi1 shan1 qiu2 。
- yi4 cheng2 qian2 you3 qi1 ， lian4 ci3 dang1 he2 you2 。
- fen1 shou3 xia4 tiao2 yao2 ， chang4 ran2 deng1 mu4 zhou1 。

## 注释

## 译文

## 赏析
