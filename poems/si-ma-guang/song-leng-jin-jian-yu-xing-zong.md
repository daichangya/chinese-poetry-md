---
id: si-ma-guang-song-leng-jin-jian-yu-xing-zong
title: 送冷金牋与兴宗
titlePinyin: song4 leng3 jin1 jian1 yu3 xing1 zong1
titleSlug: song-leng-jin-jian-yu-xing-zong
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀山瘦碧玉，蜀土膏黄金。
- 寒谿漱其间，演漾清且深。
- 工人剪穉麻，捣之白石砧。
- 就溪沤为纸，莹若裁璆琳。
- 风日常清和，小无尘滓侵。
- 时逐贾舟来，万里巴江浔。
- 王城压汴流，英俊萃如林。
- 雄文溢箱箧，争买倾奇琛。
- 夫君乃冠冕，辞气高千寻。
- 十载为举首，于今犹陆沉。
- 嗟我蓄此纸，才藻不足任。
- 愿以写君诗，益为人所钦。
- 缟带岂多物，足明同好心。
- 黄钟声如雷，岂病无知音。
- 请以此为质，佗年神所临。
- 华轩策驷马，慎勿忘遗簪。

## 拼音
- shu3 shan1 shou4 bi4 yu4 ， shu3 tu3 gao1 huang2 jin1 。
- han2 xi1 shu4 qi2 jian1 ， yan3 yang4 qing1 qie3 shen1 。
- gong1 ren2 jian3 zhi4 ma2 ， dao3 zhi1 bai2 shi2 zhen1 。
- jiu4 xi1 ou1 wei4 zhi3 ， ying2 ruo4 cai2 qiu2 lin2 。
- feng1 ri4 chang2 qing1 he2 ， xiao3 wu2 chen2 zi3 qin1 。
- shi2 zhu2 jia3 zhou1 lai2 ， wan4 li3 ba1 jiang1 xun2 。
- wang2 cheng2 ya1 bian4 liu2 ， ying1 jun4 cui4 ru2 lin2 。
- xiong2 wen2 yi4 xiang1 qie4 ， zheng1 mai3 qing1 qi2 chen1 。
- fu1 jun1 nai3 guan1 mian3 ， ci2 qi4 gao1 qian1 xun2 。
- shi2 zai3 wei4 ju3 shou3 ， yu2 jin1 you2 lu4 chen2 。
- jie1 wo3 xu4 ci3 zhi3 ， cai2 zao3 bu4 zu2 ren4 。
- yuan4 yi3 xie3 jun1 shi1 ， yi4 wei4 ren2 suo3 qin1 。
- gao3 dai4 qi3 duo1 wu4 ， zu2 ming2 tong2 hao4 xin1 。
- huang2 zhong1 sheng1 ru2 lei2 ， qi3 bing4 wu2 zhi1 yin1 。
- qing3 yi3 ci3 wei4 zhi4 ， tuo2 nian2 shen2 suo3 lin2 。
- hua2 xuan1 ce4 si4 ma3 ， shen4 wu4 wang4 yi2 zan1 。

## 注释

## 译文

## 赏析
