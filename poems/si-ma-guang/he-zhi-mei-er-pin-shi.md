---
id: si-ma-guang-he-zhi-mei-er-pin-shi
title: 和之美二贫诗
titlePinyin: he2 zhi1 mei3 er4 pin2 shi1
titleSlug: he-zhi-mei-er-pin-shi
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君子尚仁义，宝用为身资。
- 其人苟不贤，富饶亦胡为。
- 所以回宪徒，不厌糠与藜。
- 当时万金产，令名传者谁。
- 之美初解褐，为吏长河湄。
- 月得数斗禄，仅足供𫗴糜。
- 谓言家无宝，不必修藩篱。
- 囊衣不自暖，乃为偷意窥。
- 穿墉入其室，探取无纤遗。
- 从事借之带，同列乞其衣。
- 日高服未具，不敢逾门畿。
- 萧条四壁寒，独立空自嗤。
- 援毫引幅纸，书作二贫诗。
- 上言运命邅，温饫无时期。
- 下嗟职事劳，旧学日以隳。
- 乃知贤者心，不独忧寒饥。
- 𡒄坎虽益多，志业终无衰。
- 我实甚贫者，视君犹白圭。
- 行年三十余，碌碌无佗奇。
- 庇身太学官，旦夕唯盐虀。
- 读君二贫作，我事借君词。
- 君诚士林秀，不免青衫卑。
- 满腹岂无才，抱蓄未有施。
- 不用固为小，用之活蒸黎。
- 如君有此富，岂必藏珠玑。
- 财贫非道贫，已矣何嗟咨。

## 拼音
- jun1 zi3 shang4 ren2 yi4 ， bao3 yong4 wei4 shen1 zi1 。
- qi2 ren2 gou3 bu4 xian2 ， fu4 rao2 yi4 hu2 wei4 。
- suo3 yi3 hui2 xian4 tu2 ， bu2 yan4 kang1 yu3 li2 。
- dang1 shi2 wan4 jin1 chan3 ， ling4 ming2 chuan2 zhe3 shui2 。
- zhi1 mei3 chu1 jie3 he4 ， wei4 li4 chang2 he2 mei2 。
- yue4 de2 shu4 dou4 lu4 ， jin3 zu2 gong4 zhan1 mi2 。
- wei4 yan2 jia1 wu2 bao3 ， bu2 bi4 xiu1 fan1 li2 。
- nang2 yi1 bu2 zi4 nuan3 ， nai3 wei4 tou1 yi4 kui1 。
- chuan1 yong1 ru4 qi2 shi4 ， tan4 qu3 wu2 xian1 yi2 。
- cong2 shi4 jie4 zhi1 dai4 ， tong2 lie4 qi3 qi2 yi1 。
- ri4 gao1 fu2 wei4 ju4 ， bu4 gan3 yu2 men2 ji1 。
- xiao1 tiao2 si4 bi4 han2 ， du2 li4 kong1 zi4 chi1 。
- yuan2 hao2 yin3 fu2 zhi3 ， shu1 zuo4 er4 pin2 shi1 。
- shang4 yan2 yun4 ming4 zhan1 ， wen1 yu4 wu2 shi2 qi1 。
- xia4 jie1 zhi2 shi4 lao2 ， jiu4 xue2 ri4 yi3 hui1 。
- nai3 zhi1 xian2 zhe3 xin1 ， bu4 du2 you1 han2 ji1 。
- 𡒄 kan3 sui1 yi4 duo1 ， zhi4 ye4 zhong1 wu2 shuai1 。
- wo3 shi2 shen4 pin2 zhe3 ， shi4 jun1 you2 bai2 gui1 。
- xing2 nian2 san1 shi2 yu2 ， lu4 lu4 wu2 tuo2 qi2 。
- bi4 shen1 tai4 xue2 guan1 ， dan4 xi1 wei2 yan2 ji1 。
- du2 jun1 er4 pin2 zuo4 ， wo3 shi4 jie4 jun1 ci2 。
- jun1 cheng2 shi4 lin2 xiu4 ， bu4 mian3 qing1 shan1 bei1 。
- man3 fu4 qi3 wu2 cai2 ， bao4 xu4 wei4 you3 shi1 。
- bu2 yong4 gu4 wei4 xiao3 ， yong4 zhi1 huo2 zheng1 li2 。
- ru2 jun1 you3 ci3 fu4 ， qi3 bi4 cang2 zhu1 ji1 。
- cai2 pin2 fei1 dao4 pin2 ， yi3 yi3 he2 jie1 zi1 。

## 注释

## 译文

## 赏析
