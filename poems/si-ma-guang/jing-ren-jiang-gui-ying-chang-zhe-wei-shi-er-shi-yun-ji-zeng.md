---
id: si-ma-guang-jing-ren-jiang-gui-ying-chang-zhe-wei-shi-er-shi-yun-ji-zeng
title: 景仁将归颖昌輙为诗二十韵纪赠
titlePinyin: jing3 ren2 jiang1 gui1 ying3 chang1 zhe2 wei4 shi1 er4 shi2 yun4 ji4 zeng4
titleSlug: jing-ren-jiang-gui-ying-chang-zhe-wei-shi-er-shi-yun-ji-zeng
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秀发西南美，挺生河岳灵。
- 雕龙蔚文采，老鸖莹仪形。
- 落笔高时隽，飞緌侍帝庭。
- 英声轶云汉，远势击沧溟。
- 苦节专忧国，嘉谋毎据经。
- 温虽比圭璧，直不避雷霆。
- 道胜轩裳薄，神和气体宁。
- 忠诚怀畎亩，乐事寄林坰。
- 藻鉴评随月，过从德应星。
- 苦吟金出矿，确论木衔钉。
- 贱子叨流辈，高风仰典刑。
- 巨川容滴水，余景借流萤。
- 久别眉俱白，重来眼更青。
- 淹留弦与晦，游集醉还醒。
- 有酒须相就，无歌不共聼。
- 奇花喧夕市，叠鼓咽春亭。
- 扬袂行辞洛，回车去望陉。
- 往还天表鴈，离合浪间萍。
- 异日期同传，穷泉约互铭。
- 古今难得事，交分保颓龄。

## 拼音
- xiu4 fa1 xi1 nan2 mei3 ， ting3 sheng1 he2 yue4 ling2 。
- diao1 long2 wei4 wen2 cai3 ， lao3 he4 ying2 yi2 xing2 。
- luo4 bi3 gao1 shi2 jun4 ， fei1 rui2 shi4 di4 ting2 。
- ying1 sheng1 yi4 yun2 han4 ， yuan3 shi4 ji1 cang1 ming2 。
- ku3 jie2 zhuan1 you1 guo2 ， jia1 mou2 mei3 ju4 jing1 。
- wen1 sui1 bi3 gui1 bi4 ， zhi2 bu2 bi4 lei2 ting2 。
- dao4 sheng4 xuan1 shang0 bao2 ， shen2 he2 qi4 ti3 ning2 。
- zhong1 cheng2 huai2 quan3 mu3 ， le4 shi4 ji4 lin2 jiong1 。
- zao3 jian4 ping2 sui2 yue4 ， guo4 cong2 de2 ying4 xing1 。
- ku3 yin2 jin1 chu1 kuang4 ， que4 lun4 mu4 xian2 ding1 。
- jian4 zi3 dao1 liu2 bei4 ， gao1 feng1 yang3 dian3 xing2 。
- ju4 chuan1 rong2 di1 shui3 ， yu2 jing3 jie4 liu2 ying2 。
- jiu3 bie2 mei2 ju4 bai2 ， chong2 lai2 yan3 geng4 qing1 。
- yan1 liu2 xian2 yu3 hui4 ， you2 ji2 zui4 hai2 xing3 。
- you3 jiu3 xu1 xiang1 jiu4 ， wu2 ge1 bu2 gong4 ting1 。
- qi2 hua1 xuan1 xi1 shi4 ， die2 gu3 yan4 chun1 ting2 。
- yang2 mei4 xing2 ci2 luo4 ， hui2 che1 qu4 wang4 xing2 。
- wang3 hai2 tian1 biao3 yan4 ， li2 he2 lang4 jian1 ping2 。
- yi4 ri4 qi1 tong2 chuan2 ， qiong2 quan2 yue1 hu4 ming2 。
- gu3 jin1 nan2 de2 shi4 ， jiao1 fen1 bao3 tui2 ling2 。

## 注释

## 译文

## 赏析
