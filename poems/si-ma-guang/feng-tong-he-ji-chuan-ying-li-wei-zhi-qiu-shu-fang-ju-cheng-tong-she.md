---
id: si-ma-guang-feng-tong-he-ji-chuan-ying-li-wei-zhi-qiu-shu-fang-ju-cheng-tong-she
title: 奉同何济川迎吏未至秋暑方剧呈同舍
titlePinyin: feng4 tong2 he2 ji4 chuan1 ying2 li4 wei4 zhi4 qiu1 shu3 fang1 ju4 cheng2 tong2 she4
titleSlug: feng-tong-he-ji-chuan-ying-li-wei-zhi-qiu-shu-fang-ju-cheng-tong-she
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稚金避老火，暑势尤骄盈。
- 朱光烁厚地，万叶焦无声。
- 夫子久倦游，得郡为亲荣。
- 束装待驺吏，归期殊未成。
- 埃沙塞广陌，蓬藋拥前楹。
- 出处两不惬，孤坐心烦萦。
- 何时惊飚来，扫荡天地清。
- 郊墟草树疏，千骑从双旌。
- 飘飖若神仙，皂盖西南征。
- 离群讵几时，岂不怀友生。
- 有意肯相过，不妨巾屦并。
- 官舍稍虚凉，愧无殽酒迎。

## 拼音
- zhi4 jin1 bi4 lao3 huo3 ， shu3 shi4 you2 jiao1 ying2 。
- zhu1 guang1 shuo4 hou4 di4 ， wan4 ye4 jiao1 wu2 sheng1 。
- fu1 zi3 jiu3 juan4 you2 ， de2 jun4 wei4 qin1 rong2 。
- shu4 zhuang1 dai4 zou1 li4 ， gui1 qi1 shu1 wei4 cheng2 。
- ai1 sha1 sai1 guang3 mo4 ， peng2 diao4 yong1 qian2 ying2 。
- chu1 chu4 liang3 bu2 qie4 ， gu1 zuo4 xin1 fan2 ying2 。
- he2 shi2 jing1 biao1 lai2 ， sao3 dang4 tian1 di4 qing1 。
- jiao1 xu1 cao3 shu4 shu1 ， qian1 qi2 cong2 shuang1 jing1 。
- piao1 yao2 ruo4 shen2 xian1 ， zao4 gai4 xi1 nan2 zheng1 。
- li2 qun2 ju4 ji3 shi2 ， qi3 bu4 huai2 you3 sheng1 。
- you3 yi4 ken3 xiang1 guo4 ， bu4 fang2 jin1 ju4 bing4 。
- guan1 she4 shao1 xu1 liang2 ， kui4 wu2 yao2 jiu3 ying2 。

## 注释

## 译文

## 赏析
