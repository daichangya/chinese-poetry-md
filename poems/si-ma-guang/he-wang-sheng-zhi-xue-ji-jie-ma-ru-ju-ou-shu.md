---
id: si-ma-guang-he-wang-sheng-zhi-xue-ji-jie-ma-ru-ju-ou-shu
title: 和王胜之雪霁借马入局偶书
titlePinyin: he2 wang2 sheng4 zhi1 xue3 ji4 jie4 ma3 ru4 ju2 ou3 shu1
titleSlug: he-wang-sheng-zhi-xue-ji-jie-ma-ru-ju-ou-shu
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胜之家本公侯贵，弱冠英才已惊世。
- 雒阳多士谁敢伦，千古比肩唯贾谊。
- 昔遭绛灌深切齿，奔走十年为下吏。
- 近方抆拭出泥涂，稍学和光匿锋锐。
- 会计之官岂足为，黾勉簿书聊自庇。
- 王城九衢腊月尾，风雪数朝穷恣睢。
- 枥间款段疲且病，借马于人亦疲曳。
- 扬鞭掣辔趋省廷，刺蹙不前泥没鼻。
- 慨然遂有劳者歌，满纸雄文欻轩轾。
- 人生荣遇有早晚，视此锱铢勿关意。
- 况君卓荦高出群，异日青云终自致。
- 鲜车大盖拥骅骝，莫忘今朝乘小驷。

## 拼音
- sheng4 zhi1 jia1 ben3 gong1 hou2 gui4 ， ruo4 guan4 ying1 cai2 yi3 jing1 shi4 。
- luo4 yang2 duo1 shi4 shui2 gan3 lun2 ， qian1 gu3 bi3 jian1 wei2 jia3 yi4 。
- xi1 zao1 jiang4 guan4 shen1 qie4 chi3 ， ben1 zou3 shi2 nian2 wei4 xia4 li4 。
- jin4 fang1 wen3 shi4 chu1 ni2 tu2 ， shao1 xue2 he2 guang1 ni4 feng1 rui4 。
- kuai4 ji4 zhi1 guan1 qi3 zu2 wei4 ， mian3 mian3 bo2 shu1 liao2 zi4 bi4 。
- wang2 cheng2 jiu3 qu2 la4 yue4 wei3 ， feng1 xue3 shu4 chao2 qiong2 zi4 sui1 。
- li4 jian1 kuan3 duan4 pi2 qie3 bing4 ， jie4 ma3 yu2 ren2 yi4 pi2 ye4 。
- yang2 bian1 che4 pei4 qu1 sheng3 ting2 ， ci4 cu4 bu4 qian2 ni2 mei2 bi2 。
- kai3 ran2 sui4 you3 lao2 zhe3 ge1 ， man3 zhi3 xiong2 wen2 chua1 xuan1 zhi4 。
- ren2 sheng1 rong2 yu4 you3 zao3 wan3 ， shi4 ci3 zi1 zhu1 wu4 guan1 yi4 。
- kuang4 jun1 zhuo2 luo4 gao1 chu1 qun2 ， yi4 ri4 qing1 yun2 zhong1 zi4 zhi4 。
- xian1 che1 da4 gai4 yong1 hua2 liu2 ， mo4 wang4 jin1 chao2 cheng2 xiao3 si4 。

## 注释

## 译文

## 赏析
