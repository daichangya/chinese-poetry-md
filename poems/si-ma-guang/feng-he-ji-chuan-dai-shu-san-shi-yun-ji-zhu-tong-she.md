---
id: si-ma-guang-feng-he-ji-chuan-dai-shu-san-shi-yun-ji-zhu-tong-she
title: 奉和济川代书三十韵寄诸同舍
titlePinyin: feng4 he2 ji4 chuan1 dai4 shu1 san1 shi2 yun4 ji4 zhu1 tong2 she4
titleSlug: feng-he-ji-chuan-dai-shu-san-shi-yun-ji-zhu-tong-she
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金马延群俊，芸香聚众书。
- 杳疑神境绝，深与世尘疏。
- 气逼烟霄爽，光分日月余。
- 不材叨误选，故友幸联居。
- 云盖森胡骑，天阍谨契鱼。
- 后先陪贾马，左右揖严徐。
- 朱阁霜清外，璇题日上初。
- 辞林精采撷，艺圃纵游渔。
- 决胜楸枰暝，穷欢绮席舒。
- 朝昏升紫闼，咫尺待雕舆。
- 玉垒俄乡思，铜符忽诏除。
- 彩衣承几杖，华毂照园庐。
- 四郭柑垂荫，千塍稻散渠。
- 壶浆迎露冕，铙吹拥高旟。
- 有德能仁虎，无欺耻怒狙。
- 道途繁揖让，犴狱绝沦胥。
- 滞穗栖场圃，鸣桴静里闾。
- 贫宁费官烛，饥不茹家蔬。
- 翁子怀青绶，文园驾赤车。
- 古今相与校，胜负定何如。
- 上正开宣室，人方诵子虚。
- 追锋行入谒，委佩复传胪。
- 抚已聊晞骥，临民遽起予。
- 居然耗廪禄，岂不愧簪裙。
- 鹈翼颜何厚，锥囊意未摅。
- 因循恋糠籺，汩没老涂淤。
- 自顾徒为尔，诚非益者欤。
- 俄承吕公檄，遂策阮生驴。
- 驿骑传巴徼，诗筒达鲁墟。
- 琳琅固无价，燕石敢沽诸。

## 拼音
- jin1 ma3 yan2 qun2 jun4 ， yun2 xiang1 ju4 zhong4 shu1 。
- yao3 yi2 shen2 jing4 jue2 ， shen1 yu3 shi4 chen2 shu1 。
- qi4 bi1 yan1 xiao1 shuang3 ， guang1 fen1 ri4 yue4 yu2 。
- bu4 cai2 dao1 wu4 xuan3 ， gu4 you3 xing4 lian2 ju1 。
- yun2 gai4 sen1 hu2 qi2 ， tian1 hun1 jin3 qi4 yu2 。
- hou4 xian1 pei2 jia3 ma3 ， zuo3 you4 yi1 yan2 xu2 。
- zhu1 ge2 shuang1 qing1 wai4 ， xuan2 ti2 ri4 shang4 chu1 。
- ci2 lin2 jing1 cai3 xie2 ， yi4 pu3 zong4 you2 yu2 。
- jue2 sheng4 qiu1 ping2 ming2 ， qiong2 huan1 qi3 xi2 shu1 。
- chao2 hun1 sheng1 zi3 ta4 ， zhi3 chi3 dai4 diao1 yu2 。
- yu4 lei3 e2 xiang1 si1 ， tong2 fu2 hu1 zhao4 chu2 。
- cai3 yi1 cheng2 ji3 zhang4 ， hua2 gu1 zhao4 yuan2 lu2 。
- si4 guo1 gan1 chui2 yin4 ， qian1 cheng2 dao4 san4 qu2 。
- hu2 jiang1 ying2 lu4 mian3 ， nao2 chui1 yong1 gao1 yu2 。
- you3 de2 neng2 ren2 hu3 ， wu2 qi1 chi3 nu4 ju1 。
- dao4 tu2 fan2 yi1 rang4 ， an4 yu4 jue2 lun2 xu1 。
- zhi4 sui4 qi1 chang3 pu3 ， ming2 fu2 jing4 li3 lü2 。
- pin2 ning2 fei4 guan1 zhu2 ， ji1 bu4 ru2 jia1 shu1 。
- weng1 zi3 huai2 qing1 shou4 ， wen2 yuan2 jia4 chi4 che1 。
- gu3 jin1 xiang1 yu3 xiao4 ， sheng4 fu4 ding4 he2 ru2 。
- shang4 zheng4 kai1 xuan1 shi4 ， ren2 fang1 song4 zi3 xu1 。
- zhui1 feng1 xing2 ru4 ye4 ， wei3 pei4 fu4 chuan2 lu2 。
- fu3 yi3 liao2 xi1 ji4 ， lin2 min2 ju4 qi3 yu3 。
- ju1 ran2 hao4 lin3 lu4 ， qi3 bu2 kui4 zan1 qun2 。
- ti2 yi4 yan2 he2 hou4 ， zhui1 nang2 yi4 wei4 shu1 。
- yin1 xun2 lian4 kang1 he2 ， gu3 mei2 lao3 tu2 yu1 。
- zi4 gu4 tu2 wei4 er3 ， cheng2 fei1 yi4 zhe3 yu2 。
- e2 cheng2 lü3 gong1 xi2 ， sui4 ce4 ruan3 sheng1 lü2 。
- yi4 qi2 chuan2 ba1 jiao3 ， shi1 tong3 da2 lu3 xu1 。
- lin2 lang2 gu4 wu2 jia4 ， yan4 shi2 gan3 gu1 zhu1 。

## 注释

## 译文

## 赏析
