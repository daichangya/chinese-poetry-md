---
id: si-ma-guang-he-jiang-lin-ji-liu-yue-shi-yi-ri-sheng-su-shu-shi
title: 和江邻几六月十一日省宿书事
titlePinyin: he2 jiang1 lin2 ji3 liu4 yue4 shi2 yi1 ri4 sheng3 su4 shu1 shi4
titleSlug: he-jiang-lin-ji-liu-yue-shi-yi-ri-sheng-su-shu-shi
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长夏金正伏，火意尤骄盈。
- 夫子寓官舍，无术逃烦蒸。
- 轩窗豁四开，灭去壁上灯。
- 纻衣不可亲，羽扇安能胜。
- 濯泉泉已温，抚簟簟可憎。
- 万叶悄无风，但有飞蚊鸣。
- 六府燥不濡，喉舌烟尘生。
- 摄衣起徐步，四顾天正晴。
- 云汉浅欲涸，箕毕徒纵横。
- 忽思终南巅，秀出秦云青。
- 上有长松林，蔽日深杳冥。
- 下有万仞壑，含蓄太古冰。
- 安得蹑轻屐，杖策缘峥嵘。
- 挂冠芙蓉阙，结屋高崖棱。
- 回视万锺禄，飘撇如飞蝇。

## 拼音
- chang2 xia4 jin1 zheng4 fu2 ， huo3 yi4 you2 jiao1 ying2 。
- fu1 zi3 yu4 guan1 she4 ， wu2 shu4 tao2 fan2 zheng1 。
- xuan1 chuang1 huo1 si4 kai1 ， mie4 qu4 bi4 shang4 deng1 。
- zhu4 yi1 bu4 ke3 qin1 ， yu3 shan4 an1 neng2 sheng4 。
- zhuo2 quan2 quan2 yi3 wen1 ， fu3 dian4 dian4 ke3 zeng1 。
- wan4 ye4 qiao1 wu2 feng1 ， dan4 you3 fei1 wen2 ming2 。
- liu4 fu3 zao4 bu4 ru2 ， hou2 she2 yan1 chen2 sheng1 。
- she4 yi1 qi3 xu2 bu4 ， si4 gu4 tian1 zheng4 qing2 。
- yun2 han4 qian3 yu4 he2 ， ji1 bi4 tu2 zong4 heng2 。
- hu1 si1 zhong1 nan2 dian1 ， xiu4 chu1 qin2 yun2 qing1 。
- shang4 you3 chang2 song1 lin2 ， bi4 ri4 shen1 yao3 ming2 。
- xia4 you3 wan4 ren4 he4 ， han2 xu4 tai4 gu3 bing1 。
- an1 de2 nie4 qing1 ji1 ， zhang4 ce4 yuan2 zheng1 rong2 。
- gua4 guan1 fu2 rong2 que1 ， jie2 wu1 gao1 ya2 leng2 。
- hui2 shi4 wan4 zhong1 lu4 ， piao1 pie3 ru2 fei1 ying2 。

## 注释

## 译文

## 赏析
