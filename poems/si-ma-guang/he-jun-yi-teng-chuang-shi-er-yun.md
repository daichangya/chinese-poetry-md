---
id: si-ma-guang-he-jun-yi-teng-chuang-shi-er-yun
title: 和君倚藤床十二韵
titlePinyin: he2 jun1 yi3 teng2 chuang2 shi2 er4 yun4
titleSlug: he-jun-yi-teng-chuang-shi-er-yun
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嗟予仕京府，谋禄非谋身。
- 岂徒劳百骸，消铄侵天真。
- 所畏旷官诛，敢辞从事勤。
- 朝讯狱中囚，暮省案前文。
- 虽有八尺床，初无偃息痕。
- 比归𫏐解带，日没轩窗昏。
- 援枕未及就，扑面愁飞蚊。
- 未能习律令，何暇闚皇坟。
- 夫君天才秀，明颍排纠纷。
- 右曹况清简，剸裂奚足云。
- 未遇且坚卧，逢时将致君。
- 行当起经济，膏沐醒吾人。

## 拼音
- jie1 yu3 shi4 jing1 fu3 ， mou2 lu4 fei1 mou2 shen1 。
- qi3 tu2 lao2 bai3 hai2 ， xiao1 shuo4 qin1 tian1 zhen1 。
- suo3 wei4 kuang4 guan1 zhu1 ， gan3 ci2 cong2 shi4 qin2 。
- chao2 xun4 yu4 zhong1 qiu2 ， mu4 sheng3 an4 qian2 wen2 。
- sui1 you3 ba1 chi3 chuang2 ， chu1 wu2 yan3 xi1 hen2 。
- bi3 gui1 𫏐 jie3 dai4 ， ri4 mei2 xuan1 chuang1 hun1 。
- yuan2 zhen3 wei4 ji2 jiu4 ， pu1 mian4 chou2 fei1 wen2 。
- wei4 neng2 xi2 lü4 ling4 ， he2 xia2 kui1 huang2 fen2 。
- fu1 jun1 tian1 cai2 xiu4 ， ming2 ying3 pai2 jiu1 fen1 。
- you4 cao2 kuang4 qing1 jian3 ， tuan2 lie4 xi1 zu2 yun2 。
- wei4 yu4 qie3 jian1 wo4 ， feng2 shi2 jiang1 zhi4 jun1 。
- hang2 dang0 qi3 jing1 ji4 ， gao1 mu4 xing3 wu2 ren2 。

## 注释

## 译文

## 赏析
