---
id: si-ma-guang-deng-ping-lu-bei-shan-hui-kan-xia-cheng-feng-ji-li-ba-zhang-xue-shi-shi--1e12ff0e
title: 登平陆北山回瞰陜城奉寄李八丈学士使君二十二韵
titlePinyin: deng1 ping2 lu4 bei3 shan1 hui2 kan4 xia2 cheng2 feng4 ji4 li3 ba1 zhang4 xue2 shi4 shi3 jun1 er4 shi2 er4 yun4
titleSlug: deng-ping-lu-bei-shan-hui-kan-xia-cheng-feng-ji-li-ba-zhang-xue-shi-shi--1e12ff0e
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉家二千石，体望向来尊。
- 况复严徐客，从前益稷孙。
- 公侯贵不绝，礼乐器长存。
- 符竹临分陜，声光应列藩。
- 亲闱先契重，子舍近交敦。
- 柏垄依仁域，棠阴接故园。
- 怀归聊露请，予告入推恩。
- 荷祋烦彊候，停车下郡门。
- 帷𪪞纷大馆，驺骑屈朱轓。
- 不以黎苗待，还将臭味论。
- 森罗牢礼重，灭裂俗仪烦。
- 霜霁威严息，春生笑语温。
- 草微侵碧甃，尘不染华轩。
- 日影摇云栋，风痕过玉樽。
- 落尘歌迥出，激楚褏双翻。
- 雅戏象交局，珍肴熊荐蹯。
- 河梁俄首路，汾曲访吹埙。
- 举手辞双戟，腾装改北辕。
- 乌飞城树晓，鴈泊野芜暄。
- 耿耿清标阔，涔涔宿酒昏。
- 百蟠萦阪道，数里豁川原。
- 跋马风烟外，依稀鼓吹喧。

## 拼音
- han4 jia1 er4 qian1 shi2 ， ti3 wang4 xiang4 lai2 zun1 。
- kuang4 fu4 yan2 xu2 ke4 ， cong2 qian2 yi4 ji4 sun1 。
- gong1 hou2 gui4 bu4 jue2 ， li3 yue4 qi4 chang2 cun2 。
- fu2 zhu2 lin2 fen1 xia2 ， sheng1 guang1 ying4 lie4 fan1 。
- qin1 wei2 xian1 qi4 zhong4 ， zi3 she4 jin4 jiao1 dun1 。
- bai3 long3 yi1 ren2 yu4 ， tang2 yin1 jie1 gu4 yuan2 。
- huai2 gui1 liao2 lu4 qing3 ， yu3 gao4 ru4 tui1 en1 。
- he2 dui4 fan2 qiang2 hou4 ， ting2 che1 xia4 jun4 men2 。
- wei2 𪪞 fen1 da4 guan3 ， zou1 qi2 qu1 zhu1 fan1 。
- bu4 yi3 li2 miao2 dai4 ， hai2 jiang1 chou4 wei4 lun4 。
- sen1 luo2 lao2 li3 zhong4 ， mie4 lie4 su2 yi2 fan2 。
- shuang1 ji4 wei1 yan2 xi1 ， chun1 sheng1 xiao4 yu3 wen1 。
- cao3 wei1 qin1 bi4 zhou4 ， chen2 bu4 ran3 hua2 xuan1 。
- ri4 ying3 yao2 yun2 dong4 ， feng1 hen2 guo4 yu4 zun1 。
- luo4 chen2 ge1 jiong3 chu1 ， ji1 chu3 xiu4 shuang1 fan1 。
- ya3 xi4 xiang4 jiao1 ju2 ， zhen1 yao2 xiong2 jian4 fan2 。
- he2 liang2 e2 shou3 lu4 ， fen2 qu3 fang3 chui1 xun1 。
- ju3 shou3 ci2 shuang1 ji3 ， teng2 zhuang1 gai3 bei3 yuan2 。
- wu1 fei1 cheng2 shu4 xiao3 ， yan4 bo2 ye3 wu2 xuan1 。
- geng3 geng3 qing1 biao1 kuo4 ， cen2 cen2 su4 jiu3 hun1 。
- bai3 pan2 ying2 ban3 dao4 ， shu4 li3 huo1 chuan1 yuan2 。
- ba2 ma3 feng1 yan1 wai4 ， yi1 xi1 gu3 chui1 xuan1 。

## 注释

## 译文

## 赏析
