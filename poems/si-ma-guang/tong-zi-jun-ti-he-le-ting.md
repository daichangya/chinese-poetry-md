---
id: si-ma-guang-tong-zi-jun-ti-he-le-ting
title: 同子骏题和乐亭
titlePinyin: tong2 zi3 jun4 ti2 he2 le4 ting2
titleSlug: tong-zi-jun-ti-he-le-ting
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春禽弄晴朝，秋虫吟雨夕。
- 风和振兰芳，露寒滋菊色。
- 万物苟得所，随时各有适。
- 矧伊人最灵，胡为长戚戚。
- 圣人垂大训，灿烂著方册。
- 至乐和无声，大礼简无迹。
- 心专守中庸，身不蹈邪僻。
- 造次常在前，须臾不离侧。
- 穷通虽百变，何往不自得。
- 兹亭聊寓名，和乐在胸臆。

## 拼音
- chun1 qin2 nong4 qing2 chao2 ， qiu1 chong2 yin2 yu3 xi1 。
- feng1 he2 zhen4 lan2 fang1 ， lu4 han2 zi1 ju2 se4 。
- wan4 wu4 gou3 de2 suo3 ， sui2 shi2 ge4 you3 shi4 。
- shen3 yi1 ren2 zui4 ling2 ， hu2 wei4 chang2 qi1 qi1 。
- sheng4 ren2 chui2 da4 xun4 ， can4 lan4 zhu4 fang1 ce4 。
- zhi4 le4 he2 wu2 sheng1 ， da4 li3 jian3 wu2 ji4 。
- xin1 zhuan1 shou3 zhong1 yong1 ， shen1 bu4 dao3 xie2 pi4 。
- zao4 ci4 chang2 zai4 qian2 ， xu1 yu2 bu4 li2 ce4 。
- qiong2 tong1 sui1 bai3 bian4 ， he2 wang3 bu2 zi4 de2 。
- zi1 ting2 liao2 yu4 ming2 ， he2 le4 zai4 xiong1 yi4 。

## 注释

## 译文

## 赏析
