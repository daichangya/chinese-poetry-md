---
id: si-ma-guang-wang-shu-ji-yi-jin-shi-san-pian-xiang-shi-ge-zhi-qi-yi-yi-shi-geng-zhi-gan-yu
title: 王书记以近诗三篇相示各摭其意以诗赓之 感遇
titlePinyin: wang2 shu1 ji4 yi3 jin4 shi1 san1 pian1 xiang1 shi4 ge4 zhi2 qi2 yi4 yi3 shi1 geng1 zhi1   gan3 yu4
titleSlug: wang-shu-ji-yi-jin-shi-san-pian-xiang-shi-ge-zhi-qi-yi-yi-shi-geng-zhi-gan-yu
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白鹄出江渚，刷羽何鲜新。
- 志陵青霞端，欲饮天汉津。
- 清飚未我与，陂泽聊逡巡。
- 偶为虞罗获，远趣无由伸。
- 樊笼厌局促，野性那能驯。
- 庭除数惊顾，惨惨常畏人。
- 皓素不入俗，众目谁为珍。
- 稻粱不充腹，日与鸡鹜邻。
- 举头畏太高，俛啄空愁辛。
- 萧萧敛六翮，憔悴伤精神。
- 男儿五十不如意，青衫华发游埃尘。
- 向为盐官北如晋，今为幕吏西适秦。
- 慨然遂欲抛手板，拂衣高蹈锦水滨。
- 长竿短艇入烟雨，放歌酣饮欹乌巾。
- 方今圣朝清似水，林空谷静无隐沦。
- 吾君梦卜偶未到，勿学君平与子真。

## 拼音
- bai2 hu2 chu1 jiang1 zhu3 ， shua1 yu3 he2 xian1 xin1 。
- zhi4 ling2 qing1 xia2 duan1 ， yu4 yin3 tian1 han4 jin1 。
- qing1 biao1 wei4 wo3 yu3 ， bei1 ze2 liao2 qun1 xun2 。
- ou3 wei4 yu2 luo2 huo4 ， yuan3 qu4 wu2 you2 shen1 。
- fan2 long2 yan4 ju2 cu4 ， ye3 xing4 na4 neng2 xun4 。
- ting2 chu2 shu4 jing1 gu4 ， can3 can3 chang2 wei4 ren2 。
- hao4 su4 bu2 ru4 su2 ， zhong4 mu4 shui2 wei4 zhen1 。
- dao4 liang2 bu4 chong1 fu4 ， ri4 yu3 ji1 wu4 lin2 。
- ju3 tou2 wei4 tai4 gao1 ， fu3 zhuo2 kong1 chou2 xin1 。
- xiao1 xiao1 lian3 liu4 he2 ， qiao2 cui4 shang1 jing1 shen2 。
- nan2 er2 wu3 shi2 bu4 ru2 yi4 ， qing1 shan1 hua2 fa4 you2 ai1 chen2 。
- xiang4 wei4 yan2 guan1 bei3 ru2 jin4 ， jin1 wei4 mu4 li4 xi1 shi4 qin2 。
- kai3 ran2 sui4 yu4 pao1 shou3 ban3 ， fu2 yi1 gao1 dao3 jin3 shui3 bin1 。
- chang2 gan1 duan3 ting3 ru4 yan1 yu3 ， fang4 ge1 han1 yin3 qi1 wu1 jin1 。
- fang1 jin1 sheng4 chao2 qing1 si4 shui3 ， lin2 kong1 gu3 jing4 wu2 yin3 lun2 。
- wu2 jun1 meng4 bu3 ou3 wei4 dao4 ， wu4 xue2 jun1 ping2 yu3 zi3 zhen1 。

## 注释

## 译文

## 赏析
