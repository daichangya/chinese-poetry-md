---
id: si-ma-guang-tai-hang
title: 太行
titlePinyin: tai4 hang2
titleSlug: tai-hang
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 象帝胚浑散，愚公辙迹开。
- 横行四极外，蟠据九河隈。
- 岪鬰天阍近，峥嵘地轴回。
- 阳崖明草树，阴壑转风雷。
- 波沓群峰涌，云奔峭壁来。
- 猿岩垂磊落，龙窟鬭喧豗。
- 喷雨惊湍洒，跳垒巨石颓。
- 平途忧屐折，跬步戒轮摧。
- 覆顶千春雪，缘潭万古苔。
- 谷盘容国士，髓裂饵仙才。
- 晋市飞樵札，燕郊落烧煤。
- 棋图分冀野，蚁壤认丛台。
- 在昔王涂塞，尝闻霸略恢。
- 严关阴伏甲，间道夜衔枚。
- 挟诈挥金斗，贪功袭墨缞。
- 战场空爝火，京观悉蒿莱。
- 险易曾何变，兴亡只可哀。
- 隆平方恃德，襟带自崔嵬。

## 拼音
- xiang4 di4 pei1 hun2 san4 ， yu2 gong1 zhe2 ji4 kai1 。
- heng2 xing2 si4 ji2 wai4 ， pan2 ju4 jiu3 he2 wei1 。
- fu2 yu4 tian1 hun1 jin4 ， zheng1 rong2 di4 zhou2 hui2 。
- yang2 ya2 ming2 cao3 shu4 ， yin1 he4 zhuan3 feng1 lei2 。
- bo1 ta4 qun2 feng1 yong3 ， yun2 ben1 qiao4 bi4 lai2 。
- yuan2 yan2 chui2 lei3 luo4 ， long2 ku1 dou4 xuan1 hui1 。
- pen1 yu3 jing1 tuan1 sa3 ， tiao4 lei3 ju4 shi2 tui2 。
- ping2 tu2 you1 ji1 zhe2 ， kui3 bu4 jie4 lun2 cui1 。
- fu4 ding3 qian1 chun1 xue3 ， yuan2 tan2 wan4 gu3 tai2 。
- gu3 pan2 rong2 guo2 shi4 ， sui3 lie4 er3 xian1 cai2 。
- jin4 shi4 fei1 qiao2 zha2 ， yan4 jiao1 luo4 shao1 mei2 。
- qi2 tu2 fen1 ji4 ye3 ， yi3 rang3 ren4 cong2 tai2 。
- zai4 xi1 wang2 tu2 sai1 ， chang2 wen2 ba4 lüe4 hui1 。
- yan2 guan1 yin1 fu2 jia3 ， jian1 dao4 ye4 xian2 mei2 。
- xie2 zha4 hui1 jin1 dou4 ， tan1 gong1 xi2 mo4 shuai1 。
- zhan4 chang3 kong1 jue2 huo3 ， jing1 guan1 xi1 hao1 lai2 。
- xian3 yi4 ceng2 he2 bian4 ， xing1 wang2 zhi1 ke3 ai1 。
- long2 ping2 fang1 shi4 de2 ， jin1 dai4 zi4 cui1 wei2 。

## 注释

## 译文

## 赏析
