---
id: si-ma-guang-song-wu-geng-xian-sheng
title: 送吴耿先生
titlePinyin: song4 wu2 geng3 xian1 sheng1
titleSlug: song-wu-geng-xian-sheng
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 儒服若烟海，几人潜圣心。
- 难才成自昔，贱学况于今。
- 夫子独神解，明时何陆沉。
- 大羮无和味，至乐寡知音。
- 磳磴貂裘弊，飘萧鹤发侵。
- 游秦不得意，思越动长吟。
- 甑米难求玉，经囊益少金。
- 拂衣谢宾友，纵棹指云岑。
- 积叶迷幽迳，荒藤络旧林。
- 涧猿惊重至，野老喜相寻。
- 山色犹当户，弦声不变琴。
- 人生贵适意，何必慕华簪。

## 拼音
- ru2 fu2 ruo4 yan1 hai3 ， ji3 ren2 qian2 sheng4 xin1 。
- nan2 cai2 cheng2 zi4 xi1 ， jian4 xue2 kuang4 yu2 jin1 。
- fu1 zi3 du2 shen2 jie3 ， ming2 shi2 he2 lu4 chen2 。
- da4 geng1 wu2 he2 wei4 ， zhi4 le4 gua3 zhi1 yin1 。
- zeng1 deng4 diao1 qiu2 bi4 ， piao1 xiao1 he4 fa1 qin1 。
- you2 qin2 bu4 de2 yi4 ， si1 yue4 dong4 chang2 yin2 。
- zeng4 mi3 nan2 qiu2 yu4 ， jing1 nang2 yi4 shao3 jin1 。
- fu2 yi1 xie4 bin1 you3 ， zong4 zhao4 zhi3 yun2 cen2 。
- ji1 ye4 mi2 you1 jing4 ， huang1 teng2 luo4 jiu4 lin2 。
- jian4 yuan2 jing1 zhong4 zhi4 ， ye3 lao3 xi3 xiang1 xun2 。
- shan1 se4 you2 dang1 hu4 ， xian2 sheng1 bu2 bian4 qin2 。
- ren2 sheng1 gui4 shi4 yi4 ， he2 bi4 mu4 hua2 zan1 。

## 注释

## 译文

## 赏析
