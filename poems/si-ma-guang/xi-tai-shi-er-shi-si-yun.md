---
id: si-ma-guang-xi-tai-shi-er-shi-si-yun
title: 西台诗二十四韵
titlePinyin: xi1 tai2 shi1 er4 shi2 si4 yun4
titleSlug: xi-tai-shi-er-shi-si-yun
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翰苑昔陪侍，天光辱顾瞻。
- 宠虽承涣汗，功不立毫纤。
- 山鹿缨频顿，铅刀砺不铦。
- 拭花眸子缺，撚雪颔髭添。
- 跼影惭尸素，胡颜处禁严。
- 辞盈虽免戾，取少讵因廉。
- 定鼎分都异，张官执法兼。
- 剡章愚恳尽，出綍茂恩沾。
- 原宪非无粟，胡威尚有缣。
- 求田近瀍洛，买宅混闾阎。
- 地僻宜花卉，儿勤付米盐。
- 倦游良足悔，居吉不烦占。
- 裘葛肤无见，囷仓饭属餍。
- 僧居闲可借，野步静无嫌。
- 行乐筇枝瘦，延宾稻醴甜。
- 麦田泥试屐，桑荫帽低簷。
- 爱竹忙犹种，贪书老未厌。
- 松烟溪石润，檀烬博山尖。
- 牋启来慵拆，衣冠脱怕拈。
- 紫毫斜倚架，黄卷密垂籖。
- 涸辙犹蒙润，寒灰免附炎。
- 所忧资秩满，但愿歳时淹。
- 自是散无用，非为智养恬。
- 圣朝英彦富，幸许一夫潜。

## 拼音
- han4 yuan4 xi1 pei2 shi4 ， tian1 guang1 ru3 gu4 zhan1 。
- chong3 sui1 cheng2 huan4 han4 ， gong1 bu2 li4 hao2 xian1 。
- shan1 lu4 ying1 pin2 dun4 ， qian1 dao1 li4 bu4 xian1 。
- shi4 hua1 mou2 zi3 que1 ， nian3 xue3 han4 zi1 tian1 。
- ju2 ying3 can2 shi1 su4 ， hu2 yan2 chu4 jin4 yan2 。
- ci2 ying2 sui1 mian3 li4 ， qu3 shao3 ju4 yin1 lian2 。
- ding4 ding3 fen1 dou1 yi4 ， zhang1 guan1 zhi2 fa3 jian1 。
- yan3 zhang1 yu2 ken3 jin4 ， chu1 fu2 mao4 en1 zhan1 。
- yuan2 xian4 fei1 wu2 su4 ， hu2 wei1 shang4 you3 jian1 。
- qiu2 tian2 jin4 chan2 luo4 ， mai3 zhai2 hun4 lü2 yan2 。
- di4 pi4 yi2 hua1 hui4 ， er2 qin2 fu4 mi3 yan2 。
- juan4 you2 liang2 zu2 hui3 ， ju1 ji2 bu4 fan2 zhan4 。
- qiu2 ge3 fu1 wu2 jian4 ， qun1 cang1 fan4 shu3 yan4 。
- seng1 ju1 xian2 ke3 jie4 ， ye3 bu4 jing4 wu2 xian2 。
- xing2 le4 qiong2 zhi1 shou4 ， yan2 bin1 dao4 li3 tian2 。
- mai4 tian2 ni2 shi4 ji1 ， sang1 yin4 mao4 di1 yan2 。
- ai4 zhu2 mang2 you2 zhong3 ， tan1 shu1 lao3 wei4 yan4 。
- song1 yan1 xi1 shi2 run4 ， tan2 jin4 bo2 shan1 jian1 。
- jian1 qi3 lai2 yong1 chai1 ， yi1 guan1 tuo1 pa4 nian1 。
- zi3 hao2 xie2 yi3 jia4 ， huang2 juan4 mi4 chui2 qian1 。
- he2 zhe2 you2 meng2 run4 ， han2 hui1 mian3 fu4 yan2 。
- suo3 you1 zi1 zhi4 man3 ， dan4 yuan4 sui4 shi2 yan1 。
- zi4 shi4 san4 wu2 yong4 ， fei1 wei4 zhi4 yang3 tian2 。
- sheng4 chao2 ying1 yan4 fu4 ， xing4 xu3 yi4 fu1 qian2 。

## 注释

## 译文

## 赏析
