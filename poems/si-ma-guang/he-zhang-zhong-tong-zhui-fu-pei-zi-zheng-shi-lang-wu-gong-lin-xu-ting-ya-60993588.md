---
id: si-ma-guang-he-zhang-zhong-tong-zhui-fu-pei-zi-zheng-shi-lang-wu-gong-lin-xu-ting-ya-60993588
title: 和张仲通追赋陪资政侍郎吴公临虚亭燕集寄呈陜府祖择之学士
titlePinyin: he2 zhang1 zhong4 tong1 zhui1 fu4 pei2 zi1 zheng4 shi4 lang2 wu2 gong1 lin2 xu1 ting2 yan4 ji2 ji4 cheng2 xia2 fu3 zu3 ze2 zhi1 xue2 shi4
titleSlug: he-zhang-zhong-tong-zhui-fu-pei-zi-zheng-shi-lang-wu-gong-lin-xu-ting-ya-60993588
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾家陜之北，陜事吾能说。
- 孤亭占城隅，形胜最殊绝。
- 云消天宇空，极目鸟飞灭。
- 大河西北来，汹涌地脉裂。
- 万里卷流沙，长驱走溟碣。
- 群山势离合，披靡随曲折。
- 林薄带村墟，郊原如绣缬。
- 祠宫望神禹，闲田指虞芮。
- 高丘想巫咸，空岩怀傅说。
- 圣贤迹已远，缥渺见风烈。
- 吴公昔为守，治行莹冰雪。
- 君从丰镐来，华馆息尘辙。
- 主人喜佳客，置酒升𫶇嵲。
- 清欢浩无涯，烛至樽未撤。
- 谁知捧手辞，遽有幽明诀。
- 至今犹堕泪，遗爱满耆耋。
- 择之新下车，条教悉施设。
- 依然典刑在，先后如符节。
- 嗟予仕京邑，苟禄自羁绁。
- 丘垄翳荒松，三年洒扫缺。
- 求归未能得，朝莫肠百结。
- 得君临虚诗，仿佛见里阙。
- 何时往登临，旷若目去䁾。
- 忧来复长吟，益使寸心折。

## 拼音
- wu2 jia1 xia2 zhi1 bei3 ， xia2 shi4 wu2 neng2 shuo1 。
- gu1 ting2 zhan4 cheng2 yu2 ， xing2 sheng4 zui4 shu1 jue2 。
- yun2 xiao1 tian1 yu3 kong1 ， ji2 mu4 niao3 fei1 mie4 。
- da4 he2 xi1 bei3 lai2 ， xiong1 yong3 di4 mai4 lie4 。
- wan4 li3 juan4 liu2 sha1 ， chang2 qu1 zou3 ming2 jie2 。
- qun2 shan1 shi4 li2 he2 ， pi1 mi3 sui2 qu1 zhe2 。
- lin2 bao2 dai4 cun1 xu1 ， jiao1 yuan2 ru2 xiu4 xie2 。
- ci2 gong1 wang4 shen2 yu3 ， xian2 tian2 zhi3 yu2 rui4 。
- gao1 qiu1 xiang3 wu1 xian2 ， kong1 yan2 huai2 fu4 shuo1 。
- sheng4 xian2 ji4 yi3 yuan3 ， piao3 miao3 jian4 feng1 lie4 。
- wu2 gong1 xi1 wei4 shou3 ， zhi4 xing2 ying2 bing1 xue3 。
- jun1 cong2 feng1 hao4 lai2 ， hua2 guan3 xi1 chen2 zhe2 。
- zhu3 ren2 xi3 jia1 ke4 ， zhi4 jiu3 sheng1 die2 nie4 。
- qing1 huan1 hao4 wu2 ya2 ， zhu2 zhi4 zun1 wei4 che4 。
- shui2 zhi1 peng3 shou3 ci2 ， ju4 you3 you1 ming2 jue2 。
- zhi4 jin1 you2 duo4 lei4 ， yi2 ai4 man3 qi2 die2 。
- ze2 zhi1 xin1 xia4 che1 ， tiao2 jiao4 xi1 shi1 she4 。
- yi1 ran2 dian3 xing2 zai4 ， xian1 hou4 ru2 fu2 jie2 。
- jie1 yu3 shi4 jing1 yi4 ， gou3 lu4 zi4 ji1 xie4 。
- qiu1 long3 yi4 huang1 song1 ， san1 nian2 sa3 sao3 que1 。
- qiu2 gui1 wei4 neng2 de2 ， chao2 mo4 chang2 bai3 jie2 。
- de2 jun1 lin2 xu1 shi1 ， fang3 fu2 jian4 li3 que1 。
- he2 shi2 wang3 deng1 lin2 ， kuang4 ruo4 mu4 qu4 䁾 。
- you1 lai2 fu4 chang2 yin2 ， yi4 shi3 cun4 xin1 zhe2 。

## 注释

## 译文

## 赏析
