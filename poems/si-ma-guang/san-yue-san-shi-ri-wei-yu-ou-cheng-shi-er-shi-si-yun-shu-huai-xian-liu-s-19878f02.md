---
id: si-ma-guang-san-yue-san-shi-ri-wei-yu-ou-cheng-shi-er-shi-si-yun-shu-huai-xian-liu-s-19878f02
title: 三月三十日微雨偶成诗二十四韵书怀献留守开府太尉兼呈真率诸公
titlePinyin: san1 yue4 san1 shi2 ri4 wei1 yu3 ou3 cheng2 shi1 er4 shi2 si4 yun4 shu1 huai2 xian4 liu2 shou3 kai1 fu3 tai4 wei4 jian1 cheng2 zhen1 lü4 zhu1 gong1
titleSlug: san-yue-san-shi-ri-wei-yu-ou-cheng-shi-er-shi-si-yun-shu-huai-xian-liu-s-19878f02
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春尽少欢意，昏昏睡思添。
- 正忧花意索，更用雨声兼。
- 乍语莺喉涩，慵飞柳絮黏。
- 落英红没砌，茂草碧侵帘。
- 宝相锦铺架，酴醿雪拥簷。
- 沼萍浮钿靥，林笋露犀尖。
- 坐惜光风驶，行愁畏日炎。
- 追随任尘甑，歌笑望霜髯。
- 落笔诗情放，飞觥酒令严。
- 金丹呼胜彩，玉烛擢新籖。
- 傲岸冠巾侧，淋浪襟袖沾。
- 饥仍留瘦马，归必待清蟾。
- 筋力虽无几，娱游亦未厌。
- 脱身离簿领，适性得闾阎。
- 多病非辞贵，无才岂飬恬。
- 清涂诚愧忝，微禄已伤廉。
- 日费须三爵，年支仰数缣。
- 糇粮粗能足，蓍蔡不烦占。
- 河洛今为盛，图书昔所潜。
- 家家花启户，处处酒飘帘。
- 温饱资兼爱，安平倚具瞻。
- 愚夫犹乐育，下客愈㧑谦。
- 落拓形骸逸，优游歳月淹。
- 余生信多幸，狂醉亦无嫌。

## 拼音
- chun1 jin4 shao3 huan1 yi4 ， hun1 hun1 shui4 si1 tian1 。
- zheng4 you1 hua1 yi4 suo3 ， geng4 yong4 yu3 sheng1 jian1 。
- zha4 yu3 ying1 hou2 se4 ， yong1 fei1 liu3 xu4 nian2 。
- luo4 ying1 hong2 mei2 qi4 ， mao4 cao3 bi4 qin1 lian2 。
- bao3 xiang1 jin3 pu4 jia4 ， tu2 mi2 xue3 yong1 yan2 。
- zhao3 ping2 fu2 dian4 ye4 ， lin2 sun3 lu4 xi1 jian1 。
- zuo4 xi1 guang1 feng1 shi3 ， xing2 chou2 wei4 ri4 yan2 。
- zhui1 sui2 ren4 chen2 zeng4 ， ge1 xiao4 wang4 shuang1 ran2 。
- luo4 bi3 shi1 qing2 fang4 ， fei1 gong1 jiu3 ling4 yan2 。
- jin1 dan1 hu1 sheng4 cai3 ， yu4 zhu2 zhuo2 xin1 qian1 。
- ao4 an4 guan1 jin1 ce4 ， lin2 lang4 jin1 xiu4 zhan1 。
- ji1 reng2 liu2 shou4 ma3 ， gui1 bi4 dai4 qing1 chan2 。
- jin1 li4 sui1 wu2 ji3 ， yu2 you2 yi4 wei4 yan4 。
- tuo1 shen1 li2 bo2 ling3 ， shi4 xing4 de2 lü2 yan2 。
- duo1 bing4 fei1 ci2 gui4 ， wu2 cai2 qi3 yang3 tian2 。
- qing1 tu2 cheng2 kui4 tian3 ， wei1 lu4 yi3 shang1 lian2 。
- ri4 fei4 xu1 san1 jue2 ， nian2 zhi1 yang3 shu4 jian1 。
- hou2 liang2 cu1 neng2 zu2 ， shi1 cai4 bu4 fan2 zhan4 。
- he2 luo4 jin1 wei4 sheng4 ， tu2 shu1 xi1 suo3 qian2 。
- jia1 jia1 hua1 qi3 hu4 ， chu4 chu4 jiu3 piao1 lian2 。
- wen1 bao3 zi1 jian1 ai4 ， an1 ping2 yi3 ju4 zhan1 。
- yu2 fu1 you2 le4 yu4 ， xia4 ke4 yu4 hui1 qian1 。
- luo4 tuo4 xing2 hai2 yi4 ， you1 you2 sui4 yue4 yan1 。
- yu2 sheng1 xin4 duo1 xing4 ， kuang2 zui4 yi4 wu2 xian2 。

## 注释

## 译文

## 赏析
