---
id: si-ma-guang-ye-zuo
title: 夜坐
titlePinyin: ye4 zuo4
titleSlug: ye-zuo
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春阳气未胜，重为阴所乘。
- 涔涔积雨阕，惨惨余寒增。
- 流云鬰不开，烈风尚凭陵。
- 夜阑闭户牖，青晕生昏灯。
- 僮仆悉已眠，书几久欹凭。
- 涉猎阅旧闻，𫏐使心魂澄。
- 有如行役归，丘园恍重登。
- 又如远别离，邂逅逢友朋。
- 嗟嗟宦游子，何异鱼入罾。
- 夺其性所乐，强以所不能。
- 人生本不劳，苦被外物绳。
- 坐愁清旦出，文墨来相仍。
- 吏徒纷四集，仆仆如秋蝇。
- 烦中剧沸鼎，入骨真可憎。
- 安得插六翮，适意高飞腾。

## 拼音
- chun1 yang2 qi4 wei4 sheng4 ， zhong4 wei4 yin1 suo3 cheng2 。
- cen2 cen2 ji1 yu3 que4 ， can3 can3 yu2 han2 zeng1 。
- liu2 yun2 yu4 bu4 kai1 ， lie4 feng1 shang4 ping2 ling2 。
- ye4 lan2 bi4 hu4 you3 ， qing1 yun1 sheng1 hun1 deng1 。
- tong2 pu2 xi1 yi3 mian2 ， shu1 ji3 jiu3 qi1 ping2 。
- she4 lie4 yue4 jiu4 wen2 ， 𫏐 shi3 xin1 hun2 cheng2 。
- you3 ru2 xing2 yi4 gui1 ， qiu1 yuan2 huang3 zhong4 deng1 。
- you4 ru2 yuan3 bie2 li2 ， xie4 hou4 feng2 you3 peng2 。
- jie1 jie1 huan4 you2 zi3 ， he2 yi4 yu2 ru4 zeng1 。
- duo2 qi2 xing4 suo3 le4 ， qiang2 yi3 suo3 bu4 neng2 。
- ren2 sheng1 ben3 bu4 lao2 ， ku3 bei4 wai4 wu4 sheng2 。
- zuo4 chou2 qing1 dan4 chu1 ， wen2 mo4 lai2 xiang1 reng2 。
- li4 tu2 fen1 si4 ji2 ， pu2 pu2 ru2 qiu1 ying2 。
- fan2 zhong1 ju4 fei4 ding3 ， ru4 gu3 zhen1 ke3 zeng1 。
- an1 de2 cha1 liu4 he2 ， shi4 yi4 gao1 fei1 teng2 。

## 注释

## 译文

## 赏析
