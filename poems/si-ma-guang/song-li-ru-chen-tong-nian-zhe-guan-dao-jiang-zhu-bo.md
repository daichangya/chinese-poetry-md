---
id: si-ma-guang-song-li-ru-chen-tong-nian-zhe-guan-dao-jiang-zhu-bo
title: 送李汝臣同年谪官导江主簿
titlePinyin: song4 li3 ru3 chen2 tong2 nian2 zhe2 guan1 dao3 jiang1 zhu3 bo2
titleSlug: song-li-ru-chen-tong-nian-zhe-guan-dao-jiang-zhu-bo
author: 司马光
authorPinyin: si1 ma3 guang1
authorSlug: si-ma-guang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 得丧互循环，古今昧终始。
- 百歳落其间，仅与毫芒似。
- 所以达人心，身外不复纪。
- 愁来若乱丝，疏解当以理。
- 昔君关外来，籍籍声华起。
- 凭案一濡毫，万言俱落纸。
- 老生闚其文，色若寒灰死。
- 阁笔不能下，敢有玼瑕指。
- 或时抵卿相，入门俱倒屣。
- 阍夫迎受谒，不敢扬眸视。
- 解褐吏边州，长涂初进跬。
- 蛟龙得尺水，双骼方嶷嶷。
- 西羌负德泽，飞镝耸边鄙。
- 添兵十万余，斗粟无支拟。
- 州郡走符檄，纵横恣鞭箠。
- 闾阎浪愁苦，卒食半糠粃。
- 上官知君才，悉以储粮委。
- 开仓募平籴，至者车连轨。
- 严明束吏手，诱谕提民耳。
- 留谷受金去，若与同侪市。
- 弦朔未云周，露积丘山比。
- 曾无转饷劳，坐饱防秋士。
- 幕府上其功，明诏深嘉美。
- 为僚登九寺，长人专百里。
- 聊用报勤劬，未言穷任使。
- 何期逢怨雠，意外成疮痏。
- 刺骨舞文法，吹毛出瑕滓。
- 清霜五月飞，惨烈伤兰芷。
- 鸾鳯失椅梧，飘泊还荆枳。
- 圣朝方任能，大过尚收齿。
- 况于济时具，𫏐然遭诋訾。
- 宁因青蝇恶，遂取玙璠毁。
- 良工构明堂，必不遗杞梓。
- 勉哉益自立，勿为穷衰止。
- 人生难豫期，神理无终否。
- 庸知今日忧，不为后日喜。
- 吾道诚无亏，𡒄坎安足耻。
- 关山迤逦长，百剑连天倚。
- 萦纡结危栈，迥入云星里。
- 蜀国富嬉游，花繁春酒旨。
- 莫作吊原文，投之岷江水。

## 拼音
- de2 sang4 hu4 xun2 huan2 ， gu3 jin1 mei4 zhong1 shi3 。
- bai3 sui4 luo4 qi2 jian1 ， jin3 yu3 hao2 mang2 si4 。
- suo3 yi3 da2 ren2 xin1 ， shen1 wai4 bu2 fu4 ji4 。
- chou2 lai2 ruo4 luan4 si1 ， shu1 jie3 dang1 yi3 li3 。
- xi1 jun1 guan1 wai4 lai2 ， ji2 ji2 sheng1 hua2 qi3 。
- ping2 an4 yi4 ru2 hao2 ， wan4 yan2 ju4 luo4 zhi3 。
- lao3 sheng1 kui1 qi2 wen2 ， se4 ruo4 han2 hui1 si3 。
- ge2 bi3 bu4 neng2 xia4 ， gan3 you3 ci1 xia2 zhi3 。
- huo4 shi2 di3 qing1 xiang1 ， ru4 men2 ju4 dao3 xi3 。
- hun1 fu1 ying2 shou4 ye4 ， bu4 gan3 yang2 mou2 shi4 。
- jie3 he4 li4 bian1 zhou1 ， chang2 tu2 chu1 jin4 kui3 。
- jiao1 long2 de2 chi3 shui3 ， shuang1 ge2 fang1 yi2 yi2 。
- xi1 qiang1 fu4 de2 ze2 ， fei1 di2 song3 bian1 bi3 。
- tian1 bing1 shi2 wan4 yu2 ， dou4 su4 wu2 zhi1 ni3 。
- zhou1 jun4 zou3 fu2 xi2 ， zong4 heng2 zi4 bian1 chui2 。
- lü2 yan2 lang4 chou2 ku3 ， zu2 shi2 ban4 kang1 bi3 。
- shang4 guan1 zhi1 jun1 cai2 ， xi1 yi3 chu3 liang2 wei3 。
- kai1 cang1 mu4 ping2 di2 ， zhi4 zhe3 che1 lian2 gui3 。
- yan2 ming2 shu4 li4 shou3 ， you4 yu4 ti2 min2 er3 。
- liu2 gu3 shou4 jin1 qu4 ， ruo4 yu3 tong2 chai2 shi4 。
- xian2 shuo4 wei4 yun2 zhou1 ， lu4 ji1 qiu1 shan1 bi3 。
- ceng2 wu2 zhuan3 xiang3 lao2 ， zuo4 bao3 fang2 qiu1 shi4 。
- mu4 fu3 shang4 qi2 gong1 ， ming2 zhao4 shen1 jia1 mei3 。
- wei4 liao2 deng1 jiu3 si4 ， chang2 ren2 zhuan1 bai3 li3 。
- liao2 yong4 bao4 qin2 qu2 ， wei4 yan2 qiong2 ren4 shi3 。
- he2 qi1 feng2 yuan4 chou2 ， yi4 wai4 cheng2 chuang1 wei3 。
- ci4 gu3 wu3 wen2 fa3 ， chui1 mao2 chu1 xia2 zi3 。
- qing1 shuang1 wu3 yue4 fei1 ， can3 lie4 shang1 lan2 zhi3 。
- luan2 feng4 shi1 yi3 wu2 ， piao1 bo2 hai2 jing1 zhi3 。
- sheng4 chao2 fang1 ren4 neng2 ， da4 guo4 shang4 shou1 chi3 。
- kuang4 yu2 ji4 shi2 ju4 ， 𫏐 ran2 zao1 di3 zi1 。
- ning2 yin1 qing1 ying2 e4 ， sui4 qu3 yu2 fan2 hui3 。
- liang2 gong1 gou4 ming2 tang2 ， bi4 bu4 yi2 qi3 zi3 。
- mian3 zai1 yi4 zi4 li4 ， wu4 wei4 qiong2 shuai1 zhi3 。
- ren2 sheng1 nan2 yu4 qi1 ， shen2 li3 wu2 zhong1 fou3 。
- yong1 zhi1 jin1 ri4 you1 ， bu2 wei4 hou4 ri4 xi3 。
- wu2 dao4 cheng2 wu2 kui1 ， 𡒄 kan3 an1 zu2 chi3 。
- guan1 shan1 yi3 li3 chang2 ， bai3 jian4 lian2 tian1 yi3 。
- ying2 yu1 jie2 wei1 zhan4 ， jiong3 ru4 yun2 xing1 li3 。
- shu3 guo2 fu4 xi1 you2 ， hua1 fan2 chun1 jiu3 zhi3 。
- mo4 zuo4 diao4 yuan2 wen2 ， tou2 zhi1 min2 jiang1 shui3 。

## 注释

## 译文

## 赏析
