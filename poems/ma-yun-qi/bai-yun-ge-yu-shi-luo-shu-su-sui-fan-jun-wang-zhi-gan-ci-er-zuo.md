---
id: ma-yun-qi-bai-yun-ge-yu-shi-luo-shu-su-sui-fan-jun-wang-zhi-gan-ci-er-zuo
title: 白云歌（予时落殊俗随蕃军望之感此而作）
titlePinyin: bai2 yun2 ge1 （ yu3 shi2 luo4 shu1 su2 sui2 fan1 jun1 wang4 zhi1 gan3 ci3 er2 zuo4 ）
titleSlug: bai-yun-ge-yu-shi-luo-shu-su-sui-fan-jun-wang-zhi-gan-ci-er-zuo
author: 马云奇
authorPinyin: ma3 yun2 qi2
authorSlug: ma-yun-qi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 遥望白云出海湾，变成万状须臾间。
- 忽散鸟飞趁不及，唯只清风随往还。
- 生复灭兮灭复生，将欲凝兮旋已征；因悟悠悠寄寰宇，何须扰扰徇功名。
- 灭复生兮生复灭，左之盈兮右之缺；从来举事皆尔为，何不含情自怡悦。
- 殊方节物异长安，盛夏云光也自寒。
- 远戍只将烟正起，横峰更似雪犹残。
- 白云片片映青山，白云不尽青山尽。
- 展转霏微度碧空，碧空不见浮云近。
- 渐觉云低驻马看，联绵缥渺拂征鞍。
- 一不一兮几纷纷，散不散兮何漫漫。
- 东西南北□□驰，上下高低恣所宜。
- 影碧池冰萤□底，光浮绿树霰凝枝。
- 欲谓白云必从龙，飞来飞去龙不见；欲谓白云不从龙，乍轻乍重谁能变。
- 一重未过一重摧，一畔萦岩一畔开。
- 栾巴𠹀（噀）酒应随去，子晋吹笙定伴来。
- 披襟引袖遽迎风，欲□吹云置袖中；云飞入袖将为满，袖卷看云依旧空。
- 雷殷殷兮雨曚曚，成阴涧下云之功。
- 倏然云晴销四极，所润宁知白云力。
- 大贤济世徒自劳，一朝运否谁相忆。
- 不知白云何所以，年年岁岁从山起；云收未必归石中，石暗翻埋在云里。
- 世人迁变比白云，白云无心但氛氲。
- 白云生灭比世人，世人有心多苦辛。
- 旋生旋灭何穷已，有心无心只如此。
- 当须体道有贞素，不用浮荣说非是。
- 望白云，白云辽乱满空山，高低赋象非情欲，余遂感之心自闲。
- 望白云，白云天外何悠扬，既悲出塞复入塞，应亦有时还帝乡。

## 拼音
- yao2 wang4 bai2 yun2 chu1 hai3 wan1 ， bian4 cheng2 wan4 zhuang4 xu1 yu2 jian1 。
- hu1 san4 niao3 fei1 chen4 bu4 ji2 ， wei2 zhi1 qing1 feng1 sui2 wang3 hai2 。
- sheng1 fu4 mie4 xi1 mie4 fu4 sheng1 ， jiang1 yu4 ning2 xi1 xuan2 yi3 zheng1 ； yin1 wu4 you1 you1 ji4 huan2 yu3 ， he2 xu1 rao3 rao3 xun4 gong1 ming2 。
- mie4 fu4 sheng1 xi1 sheng1 fu4 mie4 ， zuo3 zhi1 ying2 xi1 you4 zhi1 que1 ； cong2 lai2 ju3 shi4 jie1 er3 wei4 ， he2 bu4 han2 qing2 zi4 yi2 yue4 。
- shu1 fang1 jie2 wu4 yi4 chang2 an1 ， sheng4 xia4 yun2 guang1 ye3 zi4 han2 。
- yuan3 shu4 zhi1 jiang1 yan1 zheng4 qi3 ， heng2 feng1 geng4 si4 xue3 you2 can2 。
- bai2 yun2 pian4 pian4 ying4 qing1 shan1 ， bai2 yun2 bu2 jin4 qing1 shan1 jin4 。
- zhan3 zhuan3 fei1 wei1 du4 bi4 kong1 ， bi4 kong1 bu2 jian4 fu2 yun2 jin4 。
- jian4 jue2 yun2 di1 zhu4 ma3 kan4 ， lian2 mian2 piao3 miao3 fu2 zheng1 an1 。
- yi2 bu0 yi4 xi1 ji3 fen1 fen1 ， san4 bu0 san4 xi1 he2 man4 man4 。
- dong1 xi1 nan2 bei3 □ □ chi2 ， shang4 xia4 gao1 di1 zi4 suo3 yi2 。
- ying3 bi4 chi2 bing1 ying2 □ di3 ， guang1 fu2 lü4 shu4 xian4 ning2 zhi1 。
- yu4 wei4 bai2 yun2 bi4 cong2 long2 ， fei1 lai2 fei1 qu4 long2 bu2 jian4 ； yu4 wei4 bai2 yun2 bu4 cong2 long2 ， zha4 qing1 zha4 zhong4 shui2 neng2 bian4 。
- yi4 chong2 wei4 guo4 yi4 chong2 cui1 ， yi2 pan4 ying2 yan2 yi2 pan4 kai1 。
- luan2 ba1 𠹀 （ xun4 ） jiu3 ying4 sui2 qu4 ， zi3 jin4 chui1 sheng1 ding4 ban4 lai2 。
- pi1 jin1 yin3 xiu4 ju4 ying2 feng1 ， yu4 □ chui1 yun2 zhi4 xiu4 zhong1 ； yun2 fei1 ru4 xiu4 jiang1 wei4 man3 ， xiu4 juan4 kan4 yun2 yi1 jiu4 kong1 。
- lei2 yin1 yin1 xi1 yu3 meng2 meng2 ， cheng2 yin1 jian4 xia4 yun2 zhi1 gong1 。
- shu1 ran2 yun2 qing2 xiao1 si4 ji2 ， suo3 run4 ning2 zhi1 bai2 yun2 li4 。
- da4 xian2 ji4 shi4 tu2 zi4 lao2 ， yi4 chao2 yun4 fou3 shui2 xiang1 yi4 。
- bu4 zhi1 bai2 yun2 he2 suo3 yi3 ， nian2 nian2 sui4 sui4 cong2 shan1 qi3 ； yun2 shou1 wei4 bi4 gui1 shi2 zhong1 ， shi2 an4 fan1 mai2 zai4 yun2 li3 。
- shi4 ren2 qian1 bian4 bi3 bai2 yun2 ， bai2 yun2 wu2 xin1 dan4 fen1 yun1 。
- bai2 yun2 sheng1 mie4 bi3 shi4 ren2 ， shi4 ren2 you3 xin1 duo1 ku3 xin1 。
- xuan2 sheng1 xuan2 mie4 he2 qiong2 yi3 ， you3 xin1 wu2 xin1 zhi1 ru2 ci3 。
- dang1 xu1 ti3 dao4 you3 zhen1 su4 ， bu2 yong4 fu2 rong2 shuo1 fei1 shi4 。
- wang4 bai2 yun2 ， bai2 yun2 liao2 luan4 man3 kong1 shan1 ， gao1 di1 fu4 xiang4 fei1 qing2 yu4 ， yu2 sui4 gan3 zhi1 xin1 zi4 xian2 。
- wang4 bai2 yun2 ， bai2 yun2 tian1 wai4 he2 you1 yang2 ， ji4 bei1 chu1 sai4 fu4 ru4 sai1 ， ying4 yi4 you3 shi2 hai2 di4 xiang1 。

## 注释

## 译文

## 赏析
