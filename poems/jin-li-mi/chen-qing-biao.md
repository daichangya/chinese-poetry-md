---
id: jin-li-mi-chen-qing-biao
title: 陈情表
titlePinyin: chen2 qing2 biao3
titleSlug: chen-qing-biao
author: 晋·李密
authorPinyin: jin4 · li3 mi4
authorSlug: jin-li-mi
dynasty: 晋
dynastyPinyin: wei4 jin4
dynastySlug: jin
tags:
  - 蒙学
  - 古文观止
  - 卷七・六朝唐文
---
## 正文
- 臣密言：臣以险衅，夙遭闵凶。生孩六月，慈父见背；行年四岁，舅夺母志。祖母刘愍臣孤弱，躬亲抚养。臣少多疾病，九岁不行，零丁孤苦，至于成立。既无伯叔，终鲜兄弟，门衰祚薄，晚有儿息。外无期功强近之亲，内无应门五尺之僮，茕茕孑立，形影相吊。而刘夙婴疾病，常在床蓐，臣侍汤药，未曾废离。(愍 一作：悯 茕茕
- 孑立
- 一作：
- 独立
- )
- 逮奉圣朝，沐浴清化。前太守臣逵察臣孝廉；后刺史臣荣举臣秀才。臣以供养无主，辞不赴命。诏书特下，拜臣郎中，寻蒙国恩，除臣洗马。猥以微贱，当侍东宫，非臣陨首所能上报。臣具以表闻，辞不就职。诏书切峻，责臣逋慢；郡县逼迫，催臣上道；州司临门，急于星火。臣欲奉诏奔驰，则刘病日笃，欲苟顺私情，则告诉不许。臣之进退，实为狼狈。
- 伏惟圣朝以孝治天下，凡在故老，犹蒙矜育，况臣孤苦，特为尤甚。且臣少仕伪朝，历职郎署，本图宦达，不矜名节。今臣亡国贱俘，至微至陋，过蒙拔擢，宠命优渥，岂敢盘桓，有所希冀！但以刘日薄西山，气息奄奄，人命危浅，朝不虑夕。臣无祖母，无以至今日，祖母无臣，无以终余年。母孙二人，更相为命，是以区区不能废远。
- 臣密今年四十有四，祖母今年九十有六，是臣尽节于陛下之日长，报养刘之日短也。乌鸟私情，愿乞终养。臣之辛苦，非独蜀之人士及二州牧伯所见明知，皇天后土，实所共鉴。愿陛下矜悯愚诚，听臣微志，庶刘侥幸，保卒余年。臣生当陨首，死当结草。臣不胜犬马怖惧之情，谨拜表以闻。(祖母 一作：祖母刘)

## 拼音
- chen2 mi4 yan2 ： chen2 yi3 xian3 xin4 ， su4 zao1 min3 xiong1 。 sheng1 hai2 liu4 yue4 ， ci2 fu4 jian4 bei4 ； xing2 nian2 si4 sui4 ， jiu4 duo2 mu3 zhi4 。 zu3 mu3 liu2 min3 chen2 gu1 ruo4 ， gong1 qin1 fu3 yang3 。 chen2 shao3 duo1 ji2 bing4 ， jiu3 sui4 bu4 xing2 ， ling2 ding1 gu1 ku3 ， zhi4 yu2 cheng2 li4 。 ji4 wu2 bo2 shu1 ， zhong1 xian1 xiong1 di4 ， men2 shuai1 zuo4 bao2 ， wan3 you3 er2 xi1 。 wai4 wu2 qi1 gong1 qiang2 jin4 zhi1 qin1 ， nei4 wu2 ying4 men2 wu3 chi3 zhi1 tong2 ， qiong2 qiong2 jie2 li4 ， xing2 ying3 xiang1 diao4 。 er2 liu2 su4 ying1 ji2 bing4 ， chang2 zai4 chuang2 ru4 ， chen2 shi4 tang1 yao4 ， wei4 ceng2 fei4 li2 。 ( min3   yi2 zuo4 ： min3   qiong2 qiong2
- jie2 li4
- yi2 zuo4 ：
- du2 li4
- )
- dai3 feng4 sheng4 chao2 ， mu4 yu4 qing1 hua4 。 qian2 tai4 shou3 chen2 kui2 cha2 chen2 xiao4 lian2 ； hou4 ci4 shi3 chen2 rong2 ju3 chen2 xiu4 cai2 。 chen2 yi3 gong4 yang3 wu2 zhu3 ， ci2 bu2 fu4 ming4 。 zhao4 shu1 te4 xia4 ， bai4 chen2 lang2 zhong1 ， xun2 meng2 guo2 en1 ， chu2 chen2 xi3 ma3 。 wei3 yi3 wei1 jian4 ， dang1 shi4 dong1 gong1 ， fei1 chen2 yun3 shou3 suo3 neng2 shang4 bao4 。 chen2 ju4 yi3 biao3 wen2 ， ci2 bu2 jiu4 zhi2 。 zhao4 shu1 qie4 jun4 ， ze2 chen2 bu1 man4 ； jun4 xian4 bi1 po4 ， cui1 chen2 shang4 dao4 ； zhou1 si1 lin2 men2 ， ji2 yu2 xing1 huo3 。 chen2 yu4 feng4 zhao4 ben1 chi2 ， ze2 liu2 bing4 ri4 du3 ， yu4 gou3 shun4 si1 qing2 ， ze2 gao4 su4 bu4 xu3 。 chen2 zhi1 jin4 tui4 ， shi2 wei4 lang2 bei4 。
- fu2 wei2 sheng4 chao2 yi3 xiao4 zhi4 tian1 xia4 ， fan2 zai4 gu4 lao3 ， you2 meng2 jin1 yu4 ， kuang4 chen2 gu1 ku3 ， te4 wei4 you2 shen4 。 qie3 chen2 shao3 shi4 wei3 chao2 ， li4 zhi2 lang2 shu3 ， ben3 tu2 huan4 da2 ， bu4 jin1 ming2 jie2 。 jin1 chen2 wang2 guo2 jian4 fu2 ， zhi4 wei1 zhi4 lou4 ， guo4 meng2 ba2 zhuo2 ， chong3 ming4 you1 wo4 ， qi3 gan3 pan2 huan2 ， you3 suo3 xi1 ji4 ！ dan4 yi3 liu2 ri4 bo2 xi1 shan1 ， qi4 xi1 yan1 yan1 ， ren2 ming4 wei1 qian3 ， chao2 bu2 lü4 xi1 。 chen2 wu2 zu3 mu3 ， wu2 yi3 zhi4 jin1 ri4 ， zu3 mu3 wu2 chen2 ， wu2 yi3 zhong1 yu2 nian2 。 mu3 sun1 er4 ren2 ， geng4 xiang1 wei4 ming4 ， shi4 yi3 qu1 qu1 bu4 neng2 fei4 yuan3 。
- chen2 mi4 jin1 nian2 si4 shi2 you3 si4 ， zu3 mu3 jin1 nian2 jiu3 shi2 you3 liu4 ， shi4 chen2 jin4 jie2 yu2 bi4 xia4 zhi1 ri4 chang2 ， bao4 yang3 liu2 zhi1 ri4 duan3 ye3 。 wu1 niao3 si1 qing2 ， yuan4 qi3 zhong1 yang3 。 chen2 zhi1 xin1 ku3 ， fei1 du2 shu3 zhi1 ren2 shi4 ji2 er4 zhou1 mu4 bo2 suo3 jian4 ming2 zhi1 ， huang2 tian1 hou4 tu3 ， shi2 suo3 gong4 jian4 。 yuan4 bi4 xia4 jin1 min3 yu2 cheng2 ， ting1 chen2 wei1 zhi4 ， shu4 liu2 jiao3 xing4 ， bao3 zu2 yu2 nian2 。 chen2 sheng1 dang1 yun3 shou3 ， si3 dang1 jie2 cao3 。 chen2 bu2 sheng4 quan3 ma3 bu4 ju4 zhi1 qing2 ， jin3 bai4 biao3 yi3 wen2 。 ( zu3 mu3   yi2 zuo4 ： zu3 mu3 liu2 )

## 注释

## 译文

## 赏析
