---
id: su-ting-ye-fa-san-quan-ji-shi
title: 夜发三泉即事
titlePinyin: ye4 fa1 san1 quan2 ji2 shi4
titleSlug: ye-fa-san-quan-ji-shi
author: 苏颋
authorPinyin: su1 ting3
authorSlug: su-ting
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 暗发三泉山，穷秋听骚屑。北林夜鸣雨，南望晓成雪。
- 只咏北风凉，讵知南土热。沙溪忽沸渭，石道乍明灭。
- 宛若银碛横，复如瑶台结。指程赋所恋，遇虞不遑歇。
- 重纩濡莫解，悬旌冻犹揭。下奔泥栈榰，上觏云梯设。
- 搏颊羸马顿，回眸惴人跌。憧憧往复还，心注思逾切。
- 冉冉年将病，力困衰怠竭。天彭信方隅，地势诚斗绝。
- 忝曳尚书履，叨兼使臣节。京坻有岁饶，亭障无边孽。
- 归奏丹墀左，骞能俟来哲。

## 拼音
- an4 fa1 san1 quan2 shan1 ， qiong2 qiu1 ting1 sao1 xie4 。 bei3 lin2 ye4 ming2 yu3 ， nan2 wang4 xiao3 cheng2 xue3 。
- zhi1 yong3 bei3 feng1 liang2 ， ju4 zhi1 nan2 tu3 re4 。 sha1 xi1 hu1 fei4 wei4 ， shi2 dao4 zha4 ming2 mie4 。
- wan3 ruo4 yin2 qi4 heng2 ， fu4 ru2 yao2 tai2 jie2 。 zhi3 cheng2 fu4 suo3 lian4 ， yu4 yu2 bu4 huang2 xie1 。
- zhong4 kuang4 ru2 mo4 jie3 ， xuan2 jing1 dong4 you2 jie1 。 xia4 ben1 ni2 zhan4 zhi1 ， shang4 gou4 yun2 ti1 she4 。
- bo2 jia2 lei2 ma3 dun4 ， hui2 mou2 zhui4 ren2 die1 。 chong1 chong1 wang3 fu4 hai2 ， xin1 zhu4 si1 yu2 qie4 。
- ran3 ran3 nian2 jiang1 bing4 ， li4 kun4 shuai1 dai4 jie2 。 tian1 peng2 xin4 fang1 yu2 ， di4 shi4 cheng2 dou4 jue2 。
- tian3 ye4 shang4 shu1 lü3 ， dao1 jian1 shi3 chen2 jie2 。 jing1 di3 you3 sui4 rao2 ， ting2 zhang4 wu2 bian1 nie4 。
- gui1 zou4 dan1 chi2 zuo3 ， qian1 neng2 si4 lai2 zhe2 。

## 注释

## 译文

## 赏析
