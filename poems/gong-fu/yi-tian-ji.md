---
id: gong-fu-yi-tian-ji
title: 义田记
titlePinyin: yi4 tian2 ji4
titleSlug: yi-tian-ji
author: 公辅
authorPinyin: gong1 fu3
authorSlug: gong-fu
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷九・唐宋文
---
## 正文
- 范文正公，苏人也，平生好施与，择其亲而贫，疏而贤者，咸施之。
- 方贵显时，置负郭常稔之田千亩，号曰义田，以养济群族之人。日有食，岁有衣，嫁娶凶葬，皆有赡。择族之长而贤者主其计，而时共出纳焉。日食人一升，岁衣人一缣，嫁女者五十千，再嫁者三十千，娶妇者三十千，再娶者十五千，葬者如再嫁之数，葬幼者十千。族之聚者九十口，岁入给稻八百斛。以其所入，给其所聚，沛然有余而无穷。屏而家居俟代者与焉；仕而居官者罢其给。此其大较也。
- 初，公之未贵显也，尝有志于是矣，而力未逮者二十年。既而为西帅，及参大政，于是始有禄赐之入，而终其志。公既殁，后世子孙修其业，承其志，如公之存也。公虽位充禄厚，而贫终其身。殁之日，身无以为敛，子无以为丧，唯以施贫活族之义，遗其子而已。
- 昔晏平仲敝车羸马，桓子曰：「是隐君之赐也。」晏子曰：「自臣之贵，父之族，无不乘车者；母之族，无不足于衣食者；妻之族，无冻馁者；齐国之士，待臣而举火者，三百余人。以此而为隐君之赐乎？彰君之赐乎？」于是齐侯以晏子之觞而觞桓子。予尝爱晏子好仁，齐侯知贤，而桓子服义也。又爱晏子之仁有等级，而言有次也；先父族，次母族，次妻族，而后及其疏远之贤。孟子曰：「亲亲而仁民，仁民而爱物。」晏子为近之。观文正之义，贤于平仲，其规模远举又疑过之。
- 呜呼！世之都三公位，享万锺禄，其邸第之雄，车舆之饰，声色之多，妻孥之富，止乎一己而已，而族之人不得其门而入者，岂少也哉！况于施贤乎！其下为卿，为大夫，为士，廪稍之充，奉养之厚，止乎一己而已；而族之人操瓢囊为沟中瘠者，又岂少哉？况于他人乎！是皆公之罪人也。
- 公之忠义满朝廷，事业满边隅，功名满天下，后必有史官书之者，予可无录也。独高其义，因以遗于世云。

## 拼音
- fan4 wen2 zheng4 gong1 ， su1 ren2 ye3 ， ping2 sheng1 hao3 shi1 yu3 ， ze2 qi2 qin1 er2 pin2 ， shu1 er2 xian2 zhe3 ， xian2 shi1 zhi1 。
- fang1 gui4 xian3 shi2 ， zhi4 fu4 guo1 chang2 ren3 zhi1 tian2 qian1 mu3 ， hao4 yue1 yi4 tian2 ， yi3 yang3 ji4 qun2 zu2 zhi1 ren2 。 ri4 you3 shi2 ， sui4 you3 yi1 ， jia4 qu3 xiong1 zang4 ， jie1 you3 shan4 。 ze2 zu2 zhi1 chang2 er2 xian2 zhe3 zhu3 qi2 ji4 ， er2 shi2 gong4 chu1 na4 yan1 。 ri4 shi2 ren2 yi4 sheng1 ， sui4 yi1 ren2 yi4 jian1 ， jia4 nü3 zhe3 wu3 shi2 qian1 ， zai4 jia4 zhe3 san1 shi2 qian1 ， qu3 fu4 zhe3 san1 shi2 qian1 ， zai4 qu3 zhe3 shi2 wu3 qian1 ， zang4 zhe3 ru2 zai4 jia4 zhi1 shu4 ， zang4 you4 zhe3 shi2 qian1 。 zu2 zhi1 ju4 zhe3 jiu3 shi2 kou3 ， sui4 ru4 gei3 dao4 ba1 bai3 hu2 。 yi3 qi2 suo3 ru4 ， gei3 qi2 suo3 ju4 ， pei4 ran2 you3 yu2 er2 wu2 qiong2 。 ping2 er2 jia1 ju1 si4 dai4 zhe3 yu3 yan1 ； shi4 er2 ju1 guan1 zhe3 ba4 qi2 gei3 。 ci3 qi2 da4 jiao4 ye3 。
- chu1 ， gong1 zhi1 wei4 gui4 xian3 ye3 ， chang2 you3 zhi4 yu2 shi4 yi3 ， er2 li4 wei4 dai3 zhe3 er4 shi2 nian2 。 ji4 er2 wei4 xi1 shuai4 ， ji2 can1 da4 zheng4 ， yu2 shi4 shi3 you3 lu4 ci4 zhi1 ru4 ， er2 zhong1 qi2 zhi4 。 gong1 ji4 mo4 ， hou4 shi4 zi3 sun1 xiu1 qi2 ye4 ， cheng2 qi2 zhi4 ， ru2 gong1 zhi1 cun2 ye3 。 gong1 sui1 wei4 chong1 lu4 hou4 ， er2 pin2 zhong1 qi2 shen1 。 mo4 zhi1 ri4 ， shen1 wu2 yi3 wei2 lian3 ， zi3 wu2 yi3 wei2 sang4 ， wei2 yi3 shi1 pin2 huo2 zu2 zhi1 yi4 ， yi2 qi2 zi3 er2 yi3 。
- xi1 yan4 ping2 zhong4 bi4 che1 lei2 ma3 ， huan2 zi3 yue1 ： 「 shi4 yin3 jun1 zhi1 ci4 ye3 。 」 yan4 zi3 yue1 ： 「 zi4 chen2 zhi1 gui4 ， fu4 zhi1 zu2 ， wu2 bu4 cheng2 che1 zhe3 ； mu3 zhi1 zu2 ， wu2 bu4 zu2 yu2 yi1 shi2 zhe3 ； qi1 zhi1 zu2 ， wu2 dong4 nei3 zhe3 ； qi2 guo2 zhi1 shi4 ， dai4 chen2 er2 ju3 huo3 zhe3 ， san1 bai3 yu2 ren2 。 yi3 ci3 er2 wei4 yin3 jun1 zhi1 ci4 hu1 ？ zhang1 jun1 zhi1 ci4 hu1 ？ 」 yu2 shi4 qi2 hou2 yi3 yan4 zi3 zhi1 shang1 er2 shang1 huan2 zi3 。 yu3 chang2 ai4 yan4 zi3 hao3 ren2 ， qi2 hou2 zhi1 xian2 ， er2 huan2 zi3 fu2 yi4 ye3 。 you4 ai4 yan4 zi3 zhi1 ren2 you3 deng3 ji2 ， er2 yan2 you3 ci4 ye3 ； xian1 fu4 zu2 ， ci4 mu3 zu2 ， ci4 qi1 zu2 ， er2 hou4 ji2 qi2 shu1 yuan3 zhi1 xian2 。 meng4 zi3 yue1 ： 「 qin1 qin1 er2 ren2 min2 ， ren2 min2 er2 ai4 wu4 。 」 yan4 zi3 wei4 jin4 zhi1 。 guan1 wen2 zheng4 zhi1 yi4 ， xian2 yu2 ping2 zhong4 ， qi2 gui1 mo2 yuan3 ju3 you4 yi2 guo4 zhi1 。
- wu1 hu1 ！ shi4 zhi1 dou1 san1 gong1 wei4 ， xiang3 wan4 zhong1 lu4 ， qi2 di3 di4 zhi1 xiong2 ， che1 yu2 zhi1 shi4 ， sheng1 se4 zhi1 duo1 ， qi1 nu2 zhi1 fu4 ， zhi3 hu1 yi4 ji3 er2 yi3 ， er2 zu2 zhi1 ren2 bu4 de2 qi2 men2 er2 ru4 zhe3 ， qi3 shao3 ye3 zai1 ！ kuang4 yu2 shi1 xian2 hu1 ！ qi2 xia4 wei4 qing1 ， wei4 dai4 fu0 ， wei4 shi4 ， lin3 shao1 zhi1 chong1 ， feng4 yang3 zhi1 hou4 ， zhi3 hu1 yi4 ji3 er2 yi3 ； er2 zu2 zhi1 ren2 cao1 piao2 nang2 wei4 gou1 zhong1 ji2 zhe3 ， you4 qi3 shao3 zai1 ？ kuang4 yu2 ta1 ren2 hu1 ！ shi4 jie1 gong1 zhi1 zui4 ren2 ye3 。
- gong1 zhi1 zhong1 yi4 man3 chao2 ting2 ， shi4 ye4 man3 bian1 yu2 ， gong1 ming2 man3 tian1 xia4 ， hou4 bi4 you3 shi3 guan1 shu1 zhi1 zhe3 ， yu3 ke3 wu2 lu4 ye3 。 du2 gao1 qi2 yi4 ， yin1 yi3 yi2 yu2 shi4 yun2 。

## 注释

## 译文

## 赏析
