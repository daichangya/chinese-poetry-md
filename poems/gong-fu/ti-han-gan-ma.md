---
id: gong-fu-ti-han-gan-ma
title: 题韩干马
titlePinyin: ti2 han2 gan1 ma3
titleSlug: ti-han-gan-ma
author: 龚复
authorPinyin: gong1 fu4
authorSlug: gong-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 奚官小臣职奚为，马饥则秣渴饮之。
- 龙媒八尺千里姿，雪花被身云陆离。
- 洼之异种来天池，乘舆重惜闲驱驰。
- 河清海晏无盘嬉，壮士老死不得骑。
- 御柳春深白日迟，寒甃净汲冰花漪。
- 目光注电吻沫脂，振迅欲掣青络丝。
- 奚官小臣谨厥司，犹恐若后呵谴施。
- 不必前身作马通马语，人心物性在善推。
- 呜呼奚官小臣身贱卑，马不如人愚亦知。
- 奈何为人牧，重爵厚禄不恤民渴饥。
- {夋刂}刮膏血剔肉肌，坐令沟壑转老羸。
- 今之龚黄卓鲁谁，云林藂社时所师，为出马图陈诗为。

## 拼音
- xi1 guan1 xiao3 chen2 zhi2 xi1 wei4 ， ma3 ji1 ze2 mo4 ke3 yin3 zhi1 。
- long2 mei2 ba1 chi3 qian1 li3 zi1 ， xue3 hua1 bei4 shen1 yun2 lu4 li2 。
- wa1 zhi1 yi4 zhong3 lai2 tian1 chi2 ， cheng2 yu2 zhong4 xi1 xian2 qu1 chi2 。
- he2 qing1 hai3 yan4 wu2 pan2 xi1 ， zhuang4 shi4 lao3 si3 bu4 de2 qi2 。
- yu4 liu3 chun1 shen1 bai2 ri4 chi2 ， han2 zhou4 jing4 ji2 bing1 hua1 yi1 。
- mu4 guang1 zhu4 dian4 wen3 mo4 zhi1 ， zhen4 xun4 yu4 che4 qing1 luo4 si1 。
- xi1 guan1 xiao3 chen2 jin3 jue2 si1 ， you2 kong3 ruo4 hou4 he1 qian3 shi1 。
- bu2 bi4 qian2 shen1 zuo4 ma3 tong1 ma3 yu3 ， ren2 xin1 wu4 xing4 zai4 shan4 tui1 。
- wu1 hu1 xi1 guan1 xiao3 chen2 shen1 jian4 bei1 ， ma3 bu4 ru2 ren2 yu2 yi4 zhi1 。
- nai4 he2 wei4 ren2 mu4 ， zhong4 jue2 hou4 lu4 bu2 xu4 min2 ke3 ji1 。
- { qun1 dao1 } gua1 gao1 xue4 ti1 rou4 ji1 ， zuo4 ling4 gou1 he4 zhuan3 lao3 lei2 。
- jin1 zhi1 gong1 huang2 zhuo2 lu3 shui2 ， yun2 lin2 cong2 she4 shi2 suo3 shi1 ， wei4 chu1 ma3 tu2 chen2 shi1 wei4 。

## 注释

## 译文

## 赏析
