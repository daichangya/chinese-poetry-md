---
id: wang-zhi-dao-you-bai-yun-shan-hai-hui-si
title: 游白云山海会寺
titlePinyin: you2 bai2 yun2 shan1 hai3 hui4 si4
titleSlug: you-bai-yun-shan-hai-hui-si
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龙舒富山水，白云又其角。
- 七峰互回环，仰见天一握。
- 古木森建幢，苍藤大张幄。
- 初疑翠黛扫，颇类青玉琢。
- 飞泉何处来，其势自天落。
- 舂撞吼雷霆，激射纷雪雹。
- 田家承下流，伐石竞耕凿。
- 揺风麦初齐，泛水秧尚弱。
- 怳若桃花源，误入不容却。
- 况有古道场，碧瓦照丹雘。
- 楼台锁烟霞，松杉聚猿鹤。
- 我来孟夏初，征衫汗如濯。
- 行行不知劳，梯云上青廓。
- 入门寂无人，幽鸟自相乐。
- 登堂赵州出，此意亦不恶。
- 徐徐叩其端，善巧万金药。
- 销除爱欲恼，澡浣尘土浊。
- 山神似相留，入夜雨还作。
- 明朝出山去，欲去更盘礴。
- 何当赋归来，寄傲酬素约。

## 拼音
- long2 shu1 fu4 shan1 shui3 ， bai2 yun2 you4 qi2 jiao3 。
- qi1 feng1 hu4 hui2 huan2 ， yang3 jian4 tian1 yi2 wo4 。
- gu3 mu4 sen1 jian4 zhuang4 ， cang1 teng2 da4 zhang1 wo4 。
- chu1 yi2 cui4 dai4 sao3 ， po1 lei4 qing1 yu4 zhuo2 。
- fei1 quan2 he2 chu4 lai2 ， qi2 shi4 zi4 tian1 luo4 。
- chong1 zhuang4 hou3 lei2 ting2 ， ji1 she4 fen1 xue3 bao2 。
- tian2 jia1 cheng2 xia4 liu2 ， fa2 shi2 jing4 geng1 zao2 。
- yao2 feng1 mai4 chu1 qi2 ， fan4 shui3 yang1 shang4 ruo4 。
- huang3 ruo4 tao2 hua1 yuan2 ， wu4 ru4 bu4 rong2 que4 。
- kuang4 you3 gu3 dao4 chang3 ， bi4 wa3 zhao4 dan1 huo4 。
- lou2 tai2 suo3 yan1 xia2 ， song1 shan1 ju4 yuan2 he4 。
- wo3 lai2 meng4 xia4 chu1 ， zheng1 shan1 han4 ru2 zhuo2 。
- xing2 xing2 bu4 zhi1 lao2 ， ti1 yun2 shang4 qing1 kuo4 。
- ru4 men2 ji4 wu2 ren2 ， you1 niao3 zi4 xiang1 le4 。
- deng1 tang2 zhao4 zhou1 chu1 ， ci3 yi4 yi4 bu2 e4 。
- xu2 xu2 kou4 qi2 duan1 ， shan4 qiao3 wan4 jin1 yao4 。
- xiao1 chu2 ai4 yu4 nao3 ， zao3 huan4 chen2 tu3 zhuo2 。
- shan1 shen2 si4 xiang1 liu2 ， ru4 ye4 yu3 hai2 zuo4 。
- ming2 chao2 chu1 shan1 qu4 ， yu4 qu4 geng4 pan2 bo2 。
- he2 dang1 fu4 gui1 lai2 ， ji4 ao4 chou2 su4 yue1 。

## 注释

## 译文

## 赏析
