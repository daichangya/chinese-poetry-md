---
id: wang-zhi-dao-si-zu-shan
title: 四祖山
titlePinyin: si4 zu3 shan1
titleSlug: si-zu-shan
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄梅西去一舍许，奔走龙天瞻四祖。
- 师今何往昔何来，占断金沙长作主。
- 须知至道本不灭，岂独高名固非取。
- 偶传衣钵继三世，遂配云中诏千古。
- 寺藏岩腹蟠地轴，塔据峰巅立天柱。
- 棱层石栈斜瓮玉，缭绕溪流缓萦组。
- 月明飞瀑百虹挂，风撼长松万蛟舞。
- 路通涧谷横略彴，树霭烟霞团缕数。
- 清阴扫径初入夏，苍藓封庭新过雨。
- 留连归客获聨辔，邂逅主僧还接武。
- 请观异事花五叶，愿结胜缘香一缕。
- 何人为作锦鸡梦，此意他年铭肺腑。

## 拼音
- huang2 mei2 xi1 qu4 yi2 she4 xu3 ， ben1 zou3 long2 tian1 zhan1 si4 zu3 。
- shi1 jin1 he2 wang3 xi1 he2 lai2 ， zhan4 duan4 jin1 sha1 chang2 zuo4 zhu3 。
- xu1 zhi1 zhi4 dao4 ben3 bu2 mie4 ， qi3 du2 gao1 ming2 gu4 fei1 qu3 。
- ou3 chuan2 yi1 bo1 ji4 san1 shi4 ， sui4 pei4 yun2 zhong1 zhao4 qian1 gu3 。
- si4 cang2 yan2 fu4 pan2 di4 zhou2 ， ta3 ju4 feng1 dian1 li4 tian1 zhu4 。
- leng2 ceng2 shi2 zhan4 xie2 weng4 yu4 ， liao2 rao4 xi1 liu2 huan3 ying2 zu3 。
- yue4 ming2 fei1 pu4 bai3 hong2 gua4 ， feng1 han4 chang2 song1 wan4 jiao1 wu3 。
- lu4 tong1 jian4 gu3 heng2 lüe4 zhuo2 ， shu4 ai3 yan1 xia2 tuan2 lü3 shu4 。
- qing1 yin1 sao3 jing4 chu1 ru4 xia4 ， cang1 xian3 feng1 ting2 xin1 guo4 yu3 。
- liu2 lian2 gui1 ke4 huo4 lian2 pei4 ， xie4 hou4 zhu3 seng1 hai2 jie1 wu3 。
- qing3 guan1 yi4 shi4 hua1 wu3 ye4 ， yuan4 jie2 sheng4 yuan2 xiang1 yi4 lü3 。
- he2 ren2 wei2 zuo4 jin3 ji1 meng4 ， ci3 yi4 ta1 nian2 ming2 fei4 fu3 。

## 注释

## 译文

## 赏析
