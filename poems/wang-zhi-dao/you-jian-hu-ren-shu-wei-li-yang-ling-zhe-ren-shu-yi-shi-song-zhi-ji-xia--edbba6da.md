---
id: wang-zhi-dao-you-jian-hu-ren-shu-wei-li-yang-ling-zhe-ren-shu-yi-shi-song-zhi-ji-xia--edbba6da
title: 有荐胡仁叔为历阳令者仁叔以诗送知己暇日杨德润录以示予因次其韵
titlePinyin: you3 jian4 hu2 ren2 shu1 wei4 li4 yang2 ling4 zhe3 ren2 shu1 yi3 shi1 song4 zhi1 ji3 xia2 ri4 yang2 de2 run4 lu4 yi3 shi4 yu3 yin1 ci4 qi2 yun4
titleSlug: you-jian-hu-ren-shu-wei-li-yang-ling-zhe-ren-shu-yi-shi-song-zhi-ji-xia--edbba6da
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四海皆兄弟，三界是道场。
- 果且无彼我，安用分封疆。
- 胡公历阳来，气焰何可当。
- 威严走邸吏，不露太守章。
- 锦衣荣会稽，暮雨成高唐。
- 观望改侪辈，鸡群鹤昂昂。
- 斯民苦兵火，有意哀劳伤。
- 岂无九转丹，为助千金方。
- 古来记循吏，不称苟道将。
- 杀弟自取酷，防人人所防。
- 子潜去少室，渊明恋柴桑。
- 出处虽异事，一梦归黄粱。
- 昔日骨己朽，伤哉今也亡。
- 邶国歌柏舟，曹风赋鹈梁。
- 秋来河伯喜，未睹若与洋。
- 大小自有见，一笑还两忘。
- 我生分每越，泉石成膏肓。
- 弃遗等麟角，空虚漫龟肠。
- 常欲埋车轮，除奸继张纲。
- 召此人气和，致彼天时康。
- 语之有暇矣，未窥夫子墙。
- 理所不可及，马腹徒鞭长。
- 讵知王者师，异日韩张良。
- 愿言三顾庐，卧龙起南阳。

## 拼音
- si4 hai3 jie1 xiong1 di4 ， san1 jie4 shi4 dao4 chang3 。
- guo3 qie3 wu2 bi3 wo3 ， an1 yong4 fen1 feng1 jiang1 。
- hu2 gong1 li4 yang2 lai2 ， qi4 yan4 he2 ke3 dang1 。
- wei1 yan2 zou3 di3 li4 ， bu2 lu4 tai4 shou3 zhang1 。
- jin3 yi1 rong2 hui4 ji1 ， mu4 yu3 cheng2 gao1 tang2 。
- guan1 wang4 gai3 chai2 bei4 ， ji1 qun2 he4 ang2 ang2 。
- si1 min2 ku3 bing1 huo3 ， you3 yi4 ai1 lao2 shang1 。
- qi3 wu2 jiu3 zhuan3 dan1 ， wei4 zhu4 qian1 jin1 fang1 。
- gu3 lai2 ji4 xun2 li4 ， bu4 cheng1 gou3 dao4 jiang1 。
- sha1 di4 zi4 qu3 ku4 ， fang2 ren2 ren2 suo3 fang2 。
- zi3 qian2 qu4 shao3 shi4 ， yuan1 ming2 lian4 chai2 sang1 。
- chu1 chu4 sui1 yi4 shi4 ， yi2 meng4 gui1 huang2 liang2 。
- xi1 ri4 gu3 ji3 xiu3 ， shang1 zai1 jin1 ye3 wang2 。
- bei4 guo2 ge1 bai3 zhou1 ， cao2 feng1 fu4 ti2 liang2 。
- qiu1 lai2 he2 bo2 xi3 ， wei4 du3 ruo4 yu3 yang2 。
- da4 xiao3 zi4 you3 jian4 ， yi2 xiao4 hai2 liang3 wang4 。
- wo3 sheng1 fen1 mei3 yue4 ， quan2 shi2 cheng2 gao1 huang1 。
- qi4 yi2 deng3 lin2 jiao3 ， kong1 xu1 man4 gui1 chang2 。
- chang2 yu4 mai2 che1 lun2 ， chu2 jian1 ji4 zhang1 gang1 。
- zhao4 ci3 ren2 qi4 he2 ， zhi4 bi3 tian1 shi2 kang1 。
- yu3 zhi1 you3 xia2 yi3 ， wei4 kui1 fu1 zi3 qiang2 。
- li3 suo3 bu4 ke3 ji2 ， ma3 fu4 tu2 bian1 chang2 。
- ju4 zhi1 wang2 zhe3 shi1 ， yi4 ri4 han2 zhang1 liang2 。
- yuan4 yan2 san1 gu4 lu2 ， wo4 long2 qi3 nan2 yang2 。

## 注释

## 译文

## 赏析
