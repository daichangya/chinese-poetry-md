---
id: wang-zhi-dao-he-qin-shou-zhi-xi-yu
title: 和秦寿之喜雨
titlePinyin: he2 qin2 shou4 zhi1 xi3 yu3
titleSlug: he-qin-shou-zhi-xi-yu
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云峰拥棱层，不动若顽石。
- 追凉困无所，何当日云夕。
- 挥箑汗如流，欲卧莫安席。
- 云头从北来，微风动疏荻。
- 滂沱一尺雨，旱魃惊辟易。
- 巾屦获暂御，尊酒容复覔。
- 谁怜贫长卿，空洞家四壁。
- 熬熬炉炭中，万物同一息。
- 明朝槁苗兴，农畆歌帝力。

## 拼音
- yun2 feng1 yong1 leng2 ceng2 ， bu2 dong4 ruo4 wan2 shi2 。
- zhui1 liang2 kun4 wu2 suo3 ， he2 dang1 ri4 yun2 xi1 。
- hui1 sha4 han4 ru2 liu2 ， yu4 wo4 mo4 an1 xi2 。
- yun2 tou2 cong2 bei3 lai2 ， wei1 feng1 dong4 shu1 di2 。
- pang1 tuo2 yi4 chi3 yu3 ， han4 ba2 jing1 pi4 yi4 。
- jin1 ju4 huo4 zan4 yu4 ， zun1 jiu3 rong2 fu4 mi4 。
- shui2 lian2 pin2 chang2 qing1 ， kong1 dong4 jia1 si4 bi4 。
- ao2 ao2 lu2 tan4 zhong1 ， wan4 wu4 tong2 yi4 xi1 。
- ming2 chao2 gao3 miao2 xing1 ， nong2 mu3 ge1 di4 li4 。

## 注释

## 译文

## 赏析
