---
id: wang-zhi-dao-ci-yun-sun-xing-zong-qiu-huai
title: 次韵孙兴宗秋怀
titlePinyin: ci4 yun4 sun1 xing1 zong1 qiu1 huai2
titleSlug: ci-yun-sun-xing-zong-qiu-huai
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋山赫赫明丹枫，秋天隠隠分玄鸿。
- 不知眼界阔多少，九华突兀撑晴空。
- 嗟予老病百事懒，谁能强勉追儿童。
- 读书既苦齿多豁，属文益觉心如蓬。
- 年来衰甚更龃龉，乘舟卖面皆遭风。
- 茫茫有类堕云海，踌躇四顾迷西东。
- 感君赋秋肯寄我，开缄反复歌三终。
- 如痿忽起盲忽视，角力未易分雌雄。
- 寒郷冰雪正凝沍，暖回爱日何烘烘。
- 惊涛巨浸浩无际，安流利涉输艨艟。
- 荜门圭窦仅容膝，规模敢拟阿房宫。
- 生平未惯新斧凿，斲削便许从共工。
- 伟哉欧梅两黄鹄，逃名诗酒俱称翁。
- 余生顾后八十载，贤愚虽异襟期同。
- 知君尚友取前哲，言之聊复输丹衷。
- 何为规规事骚雅，乃欲索我章句中。
- 舂容大轴烂锦绣，令人一睹情融融。
- 清新妩丽似鲍谢，岂徒奥学称淹通。
- 人能平地覆一篑，不辍会致邱山崇。
- 披云俛仰三百日，相逢底事常怱怱。
- 去年江上识君处，凿冰初见阳冲冲。
- 分携不觉秋又晚，向来旱气方蕴隆。
- 君如镇西我淝水，我往无事还何功。
- 而君被檄试多士，考核曲尽权衡公。
- 作诗恶用求好语，好语正自添诗穷。
- 有时嗣响姑趁韵，兹意祇欲安微躬。
- 争如闭门绝庆吊，著书远继吾家充。
- 静言培𪣻亦何罪，不韪正坐睎衡嵩。
- 茅斋雨过风露肃，青灯夜讽赓秋虫。
- 更阑耿耿不成寐，卧听江城鸣画筒。

## 拼音
- qiu1 shan1 he4 he4 ming2 dan1 feng1 ， qiu1 tian1 yin3 yin3 fen1 xuan2 hong2 。
- bu4 zhi1 yan3 jie4 kuo4 duo1 shao3 ， jiu3 hua2 tu1 wu4 cheng1 qing2 kong1 。
- jie1 yu3 lao3 bing4 bai3 shi4 lan3 ， shui2 neng2 qiang2 mian3 zhui1 er2 tong2 。
- du2 shu1 ji4 ku3 chi3 duo1 huo1 ， shu3 wen2 yi4 jue2 xin1 ru2 peng2 。
- nian2 lai2 shuai1 shen4 geng4 ju3 yu3 ， cheng2 zhou1 mai4 mian4 jie1 zao1 feng1 。
- mang2 mang2 you3 lei4 duo4 yun2 hai3 ， chou2 chu2 si4 gu4 mi2 xi1 dong1 。
- gan3 jun1 fu4 qiu1 ken3 ji4 wo3 ， kai1 jian1 fan3 fu4 ge1 san1 zhong1 。
- ru2 wei3 hu1 qi3 mang2 hu1 shi4 ， jue2 li4 wei4 yi4 fen1 ci2 xiong2 。
- han2 xiang1 bing1 xue3 zheng4 ning2 hu4 ， nuan3 hui2 ai4 ri4 he2 hong1 hong1 。
- jing1 tao1 ju4 jin4 hao4 wu2 ji4 ， an1 liu2 li4 she4 shu1 meng2 chong1 。
- bi4 men2 gui1 dou4 jin3 rong2 xi1 ， gui1 mo2 gan3 ni3 e1 pang2 gong1 。
- sheng1 ping2 wei4 guan4 xin1 fu3 zao2 ， zhuo2 xiao1 bian4 xu3 cong2 gong4 gong1 。
- wei3 zai1 ou1 mei2 liang3 huang2 hu2 ， tao2 ming2 shi1 jiu3 ju4 cheng1 weng1 。
- yu2 sheng1 gu4 hou4 ba1 shi2 zai3 ， xian2 yu2 sui1 yi4 jin1 qi1 tong2 。
- zhi1 jun1 shang4 you3 qu3 qian2 zhe2 ， yan2 zhi1 liao2 fu4 shu1 dan1 zhong1 。
- he2 wei4 gui1 gui1 shi4 sao1 ya3 ， nai3 yu4 suo3 wo3 zhang1 ju4 zhong1 。
- chong1 rong2 da4 zhou2 lan4 jin3 xiu4 ， ling4 ren2 yi4 du3 qing2 rong2 rong2 。
- qing1 xin1 wu3 li4 si4 bao4 xie4 ， qi3 tu2 ao4 xue2 cheng1 yan1 tong1 。
- ren2 neng2 ping2 di4 fu4 yi2 kui4 ， bu2 chuo4 hui4 zhi4 qiu1 shan1 chong2 。
- pi1 yun2 fu3 yang3 san1 bai3 ri4 ， xiang1 feng2 di3 shi4 chang2 cong1 cong1 。
- qu4 nian2 jiang1 shang4 shi2 jun1 chu4 ， zao2 bing1 chu1 jian4 yang2 chong1 chong1 。
- fen1 xie2 bu4 jue2 qiu1 you4 wan3 ， xiang4 lai2 han4 qi4 fang1 yun4 long2 。
- jun1 ru2 zhen4 xi1 wo3 fei2 shui3 ， wo3 wang3 wu2 shi4 hai2 he2 gong1 。
- er2 jun1 bei4 xi2 shi4 duo1 shi4 ， kao3 he2 qu3 jin4 quan2 heng2 gong1 。
- zuo4 shi1 e4 yong4 qiu2 hao3 yu3 ， hao3 yu3 zheng4 zi4 tian1 shi1 qiong2 。
- you3 shi2 si4 xiang3 gu1 chen4 yun4 ， zi1 yi4 qi2 yu4 an1 wei1 gong1 。
- zheng1 ru2 bi4 men2 jue2 qing4 diao4 ， zhu4 shu1 yuan3 ji4 wu2 jia1 chong1 。
- jing4 yan2 pei2 lou2 yi4 he2 zui4 ， bu4 wei3 zheng4 zuo4 xi1 heng2 song1 。
- mao2 zhai1 yu3 guo4 feng1 lu4 su4 ， qing1 deng1 ye4 feng3 geng1 qiu1 chong2 。
- geng4 lan2 geng3 geng3 bu4 cheng2 mei4 ， wo4 ting1 jiang1 cheng2 ming2 hua4 tong3 。

## 注释

## 译文

## 赏析
