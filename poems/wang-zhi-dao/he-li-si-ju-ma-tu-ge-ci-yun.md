---
id: wang-zhi-dao-he-li-si-ju-ma-tu-ge-ci-yun
title: 和李似矩马图歌次韵
titlePinyin: he2 li3 si4 ju3 ma3 tu2 ge1 ci4 yun4
titleSlug: he-li-si-ju-ma-tu-ge-ci-yun
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 画工妙处称毛羽，我欲论功第先兔。
- 不知心手会天机，象管纷纷谁比数。
- 寥寥千载一曹霸，墨妙于今传二马。
- 龚生重马轻尺璧，蔑视韩韦复何者。
- 尔来一顾遇孙阳，奔走侯门日无暇。
- 一匹腾骧一匹嘶，先生爱骏非爱奇。
- 有如霓裳第三叠，按图知拍逢王维。
- 新诗迈绝今老杜，作经未必多马蹄。
- 先生驰骋金马里，口角雌黄即公是。
- 欲知早晚定登庸，步武风云起平地。
- 伟哉骅骝世英物，一日早行三万里。

## 拼音
- hua4 gong1 miao4 chu4 cheng1 mao2 yu3 ， wo3 yu4 lun4 gong1 di4 xian1 tu4 。
- bu4 zhi1 xin1 shou3 hui4 tian1 ji1 ， xiang4 guan3 fen1 fen1 shui2 bi3 shu4 。
- liao2 liao2 qian1 zai3 yi4 cao2 ba4 ， mo4 miao4 yu2 jin1 chuan2 er4 ma3 。
- gong1 sheng1 zhong4 ma3 qing1 chi3 bi4 ， mie4 shi4 han2 wei2 fu4 he2 zhe3 。
- er3 lai2 yi2 gu4 yu4 sun1 yang2 ， ben1 zou3 hou2 men2 ri4 wu2 xia2 。
- yi4 pi3 teng2 xiang1 yi4 pi3 si1 ， xian1 sheng1 ai4 jun4 fei1 ai4 qi2 。
- you3 ru2 ni2 chang2 di4 san1 die2 ， an4 tu2 zhi1 pai1 feng2 wang2 wei2 。
- xin1 shi1 mai4 jue2 jin1 lao3 du4 ， zuo4 jing1 wei4 bi4 duo1 ma3 ti2 。
- xian1 sheng1 chi2 cheng3 jin1 ma3 li3 ， kou3 jiao3 ci2 huang2 ji2 gong1 shi4 。
- yu4 zhi1 zao3 wan3 ding4 deng1 yong1 ， bu4 wu3 feng1 yun2 qi3 ping2 di4 。
- wei3 zai1 hua2 liu2 shi4 ying1 wu4 ， yi2 ri4 zao3 xing2 san1 wan4 li3 。

## 注释

## 译文

## 赏析
