---
id: wang-zhi-dao-zhui-he-dong-po-xi-xue-yong-wang-di-yun
title: 追和东坡喜雪用王觌韵
titlePinyin: zhui1 he2 dong1 po1 xi3 xue3 yong4 wang2 di2 yun4
titleSlug: zhui-he-dong-po-xi-xue-yong-wang-di-yun
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长安一夜雪，酒价涌朝市。
- 何人独耐寒，翛然立庭砌。
- 盈盈竹间梅，靓粧欲谁媚。
- 冰肌与玉骨，似不胜风袂。
- 丰年贵三白，麟凤敢称瑞。
- 要令舆论协，庶遂我心慰。
- 春回在朝夕，枯荄动和气。
- 尤怜麦盖锦，秀发功必倍。
- 忧葵亦何为，度日同度岁。
- 不如拥百城，陶然六经醉。

## 拼音
- chang2 an1 yi2 ye4 xue3 ， jiu3 jia4 yong3 chao2 shi4 。
- he2 ren2 du2 nai4 han2 ， xiao1 ran2 li4 ting2 qi4 。
- ying2 ying2 zhu2 jian1 mei2 ， liang4 zhuang1 yu4 shui2 mei4 。
- bing1 ji1 yu3 yu4 gu3 ， si4 bu2 sheng4 feng1 mei4 。
- feng1 nian2 gui4 san1 bai2 ， lin2 feng4 gan3 cheng1 rui4 。
- yao4 ling4 yu2 lun4 xie2 ， shu4 sui4 wo3 xin1 wei4 。
- chun1 hui2 zai4 zhao1 xi1 ， ku1 gai1 dong4 he2 qi4 。
- you2 lian2 mai4 gai4 jin3 ， xiu4 fa1 gong1 bi4 bei4 。
- you1 kui2 yi4 he2 wei4 ， du4 ri4 tong2 du4 sui4 。
- bu4 ru2 yong1 bai3 cheng2 ， tao2 ran2 liu4 jing1 zui4 。

## 注释

## 译文

## 赏析
