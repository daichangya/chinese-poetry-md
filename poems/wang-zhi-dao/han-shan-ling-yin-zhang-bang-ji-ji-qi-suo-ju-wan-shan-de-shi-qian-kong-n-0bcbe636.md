---
id: wang-zhi-dao-han-shan-ling-yin-zhang-bang-ji-ji-qi-suo-ju-wan-shan-de-shi-qian-kong-n-0bcbe636
title: 含山令尹章邦基即其所居剜山得石嵌空乃作堂于其上而目之曰玉璧窟求诗诸公予不识邦基而与其侄无为簿济之游济之索诗故为赋之
titlePinyin: han2 shan1 ling4 yin3 zhang1 bang1 ji1 ji2 qi2 suo3 ju1 wan1 shan1 de2 shi2 qian4 kong1 nai3 zuo4 tang2 yu2 qi2 shang4 er2 mu4 zhi1 yue1 yu4 bi4 ku1 qiu2 shi1 zhu1 gong1 yu3 bu4 shi2 bang1 ji1 er2 yu3 qi2 zhi2 wu2 wei2 bo2 ji4 zhi1 you2 ji4 zhi1 suo3 shi1 gu4 wei4 fu4 zhi1
titleSlug: han-shan-ling-yin-zhang-bang-ji-ji-qi-suo-ju-wan-shan-de-shi-qian-kong-n-0bcbe636
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我闻美玉地所秘，出为世用自有时。
- 譬犹景星与庆云，千载往往一见之。
- 君家玉璧岂无说，凿山得石夸瑰奇。
- 岂惟苍翠实相似，温润清越璠玙姿。
- 细看高广类墙壁，以璧名之故其宜。
- 剜劖不已石无尽，此窟未易窥藩篱。
- 作堂正在佳绝处，下视海岳如城池。
- 钱塘雪浪涌澎湃，天竺烟岫纷参差。
- 君于其间日成趣，长篇短句挥蛟螭。
- 乃知地灵不爱宝，要令景物求新诗。
- 顾我与君无半面，牵帅阿咸难固辞。
- 沽哉沽哉吾与玉，它年相见期相知。

## 拼音
- wo3 wen2 mei3 yu4 di4 suo3 mi4 ， chu1 wei4 shi4 yong4 zi4 you3 shi2 。
- pi4 you2 jing3 xing1 yu3 qing4 yun2 ， qian1 zai3 wang3 wang3 yi2 jian4 zhi1 。
- jun1 jia1 yu4 bi4 qi3 wu2 shuo1 ， zao2 shan1 de2 shi2 kua1 gui1 qi2 。
- qi3 wei2 cang1 cui4 shi2 xiang1 si4 ， wen1 run4 qing1 yue4 fan2 yu2 zi1 。
- xi4 kan4 gao1 guang3 lei4 qiang2 bi4 ， yi3 bi4 ming2 zhi1 gu4 qi2 yi2 。
- wan1 chan2 bu4 yi3 shi2 wu2 jin4 ， ci3 ku1 wei4 yi4 kui1 fan1 li2 。
- zuo4 tang2 zheng4 zai4 jia1 jue2 chu4 ， xia4 shi4 hai3 yue4 ru2 cheng2 chi2 。
- qian2 tang2 xue3 lang4 yong3 peng2 pai4 ， tian1 zhu2 yan1 xiu4 fen1 cen1 ci1 。
- jun1 yu2 qi2 jian1 ri4 cheng2 qu4 ， chang2 pian1 duan3 ju4 hui1 jiao1 chi1 。
- nai3 zhi1 di4 ling2 bu2 ai4 bao3 ， yao4 ling4 jing3 wu4 qiu2 xin1 shi1 。
- gu4 wo3 yu3 jun1 wu2 ban4 mian4 ， qian1 shuai4 a1 xian2 nan2 gu4 ci2 。
- gu1 zai1 gu1 zai1 wu2 yu3 yu4 ， ta1 nian2 xiang1 jian4 qi1 xiang1 zhi1 。

## 注释

## 译文

## 赏析
