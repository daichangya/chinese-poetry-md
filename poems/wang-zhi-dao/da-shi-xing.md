---
id: wang-zhi-dao-da-shi-xing
title: 大柿行
titlePinyin: da4 shi4 xing2
titleSlug: da-shi-xing
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见郑虔学书晚弥笃，岁收柿叶贮三屋。
- 兴来寝食两俱忘，但觉毛公老而秃。
- 又不见梓人造车度群木，木中无火柿所独。
- 旧言盖轸象乾坤，须信斡旋归一轴。
- 美哉此果有常德，结实何曾问荒熟。
- 霜余万颗缀寒林，下视黄柑类奴仆。
- 牛心取象庶仿佛，熨斗得名何凂渎。
- 火干既许暖闗膈，冰冷当知解烦燠。
- 今年夏秋足时雨，尽道和气钟百谷。
- 西成仅得十之五，亦见阴阳有盈缩。
- 就中朱实繁且大，照野煌煌骇人目。
- 较之常岁远不侔，正似斗胜难趁斛。
- 国家运厄困强敌，一纪于兹事弓韣。
- 空庭喋血在今年，我已不疑何更卜。
- 禾和鞋谐古云谶，大柿之祥天下福。
- 请赓继伐献吾君，王者功成四方服。

## 拼音
- jun1 bu2 jian4 zheng4 qian2 xue2 shu1 wan3 mi2 du3 ， sui4 shou1 shi4 ye4 zhu4 san1 wu1 。
- xing1 lai2 qin3 shi2 liang3 ju4 wang4 ， dan4 jue2 mao2 gong1 lao3 er2 tu1 。
- you4 bu2 jian4 zi3 ren2 zao4 che1 du4 qun2 mu4 ， mu4 zhong1 wu2 huo3 shi4 suo3 du2 。
- jiu4 yan2 gai4 zhen3 xiang4 qian2 kun1 ， xu1 xin4 wo4 xuan2 gui1 yi1 zhou2 。
- mei3 zai1 ci3 guo3 you3 chang2 de2 ， jie1 shi0 he2 ceng2 wen4 huang1 shu2 。
- shuang1 yu2 wan4 ke1 zhui4 han2 lin2 ， xia4 shi4 huang2 gan1 lei4 nu2 pu2 。
- niu2 xin1 qu3 xiang4 shu4 fang3 fu2 ， yun4 dou4 de2 ming2 he2 mei3 du2 。
- huo3 gan1 ji4 xu3 nuan3 guan1 ge2 ， bing1 leng3 dang1 zhi1 jie3 fan2 yu4 。
- jin1 nian2 xia4 qiu1 zu2 shi2 yu3 ， jin4 dao4 he2 qi4 zhong1 bai3 gu3 。
- xi1 cheng2 jin3 de2 shi2 zhi1 wu3 ， yi4 jian4 yin1 yang2 you3 ying2 suo1 。
- jiu4 zhong1 zhu1 shi2 fan2 qie3 da4 ， zhao4 ye3 huang2 huang2 hai4 ren2 mu4 。
- jiao4 zhi1 chang2 sui4 yuan3 bu4 mou2 ， zheng4 si4 dou4 sheng4 nan2 chen4 hu2 。
- guo2 jia1 yun4 e4 kun4 qiang2 di2 ， yi2 ji4 yu2 zi1 shi4 gong1 du2 。
- kong1 ting2 die2 xue4 zai4 jin1 nian2 ， wo3 yi3 bu4 yi2 he2 geng4 bu3 。
- he2 he2 xie2 xie2 gu3 yun2 chen4 ， da4 shi4 zhi1 xiang2 tian1 xia4 fu2 。
- qing3 geng1 ji4 fa2 xian4 wu2 jun1 ， wang2 zhe3 gong1 cheng2 si4 fang1 fu2 。

## 注释

## 译文

## 赏析
