---
id: wang-zhi-dao-ci-yun-zi-hou-di-xi-yu-xing-zeng-zhao-shou-duan-zhi
title: 次韵子厚弟喜雨行赠赵守端质
titlePinyin: ci4 yun4 zi3 hou4 di4 xi3 yu3 xing2 zeng4 zhao4 shou3 duan1 zhi4
titleSlug: ci-yun-zi-hou-di-xi-yu-xing-zeng-zhao-shou-duan-zhi
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生畏暑如畏焚，奈此岁旱风尘昏。
- 十年废放卧岩壑，名虽八品身黎元。
- 恒旸乞雨雨乞霁，雨转为淫旸转炽。
- 不知此理果何如，每讶天心异人意。
- 去年避地还家园，蒿莱满目高侵天。
- 秋阳肆虐冬益甚，涉春陂泽皆平川。
- 迩来焦稿遍区宇，黄金融液胶流弩。
- 赵侯日为疲瘵忧，应怪鲁书三不雨。
- 天人大抵常相资，顾我录录伤无奇。
- 鬻浆苦凉屠苦热，敢望屏翳从招麾。
- 圣主东巡群后觐，万里江淮方水运。
- 折冲御侮赖亲贤，何独为霖福斯郡。
- 精诚昭格吾谁欺，顷间祷雨人所知。
- 忽然簷溜泻河汉，数声霹雳轰相随。
- 公堂六月清无暑，旋硙龙团试分乳。
- 官曹相贺复何言，且戒农夫筑场圃。
- 小人托庇安村墟，获同野老歌而呼。
- 愿公玉带悬金鱼，奉报得雨禾生稃。
- 霏霏不厌沾衣裾，稍晴欲自躬犂锄。
- 斯民食足吾其俱，何妨把酒仍观书。

## 拼音
- wo3 sheng1 wei4 shu3 ru2 wei4 fen2 ， nai4 ci3 sui4 han4 feng1 chen2 hun1 。
- shi2 nian2 fei4 fang4 wo4 yan2 he4 ， ming2 sui1 ba1 pin3 shen1 li2 yuan2 。
- heng2 yang2 qi3 yu3 yu3 qi3 ji4 ， yu3 zhuan3 wei4 yin2 yang2 zhuan3 chi4 。
- bu4 zhi1 ci3 li3 guo3 he2 ru2 ， mei3 ya4 tian1 xin1 yi4 ren2 yi4 。
- qu4 nian2 bi4 di4 hai2 jia1 yuan2 ， hao1 lai2 man3 mu4 gao1 qin1 tian1 。
- qiu1 yang2 si4 nüe4 dong1 yi4 shen4 ， she4 chun1 bei1 ze2 jie1 ping2 chuan1 。
- er3 lai2 jiao1 gao3 bian4 qu1 yu3 ， huang2 jin1 rong2 ye4 jiao1 liu2 nu3 。
- zhao4 hou2 ri4 wei4 pi2 zhai4 you1 ， ying4 guai4 lu3 shu1 san1 bu4 yu3 。
- tian1 ren2 da4 di3 chang2 xiang1 zi1 ， gu4 wo3 lu4 lu4 shang1 wu2 qi2 。
- yu4 jiang1 ku3 liang2 tu2 ku3 re4 ， gan3 wang4 ping2 yi4 cong2 zhao1 hui1 。
- sheng4 zhu3 dong1 xun2 qun2 hou4 jin4 ， wan4 li3 jiang1 huai2 fang1 shui3 yun4 。
- zhe2 chong1 yu4 wu3 lai4 qin1 xian2 ， he2 du2 wei4 lin2 fu2 si1 jun4 。
- jing1 cheng2 zhao1 ge2 wu2 shui2 qi1 ， qing3 jian1 dao3 yu3 ren2 suo3 zhi1 。
- hu1 ran2 yan2 liu1 xie4 he2 han4 ， shu4 sheng1 pi1 li4 hong1 xiang1 sui2 。
- gong1 tang2 liu4 yue4 qing1 wu2 shu3 ， xuan2 wei4 long2 tuan2 shi4 fen1 ru3 。
- guan1 cao2 xiang1 he4 fu4 he2 yan2 ， qie3 jie4 nong2 fu1 zhu4 chang3 pu3 。
- xiao3 ren2 tuo1 bi4 an1 cun1 xu1 ， huo4 tong2 ye3 lao3 ge1 er2 hu1 。
- yuan4 gong1 yu4 dai4 xuan2 jin1 yu2 ， feng4 bao4 de2 yu3 he2 sheng1 fu1 。
- fei1 fei1 bu2 yan4 zhan1 yi1 ju1 ， shao1 qing2 yu4 zi4 gong1 li2 chu2 。
- si1 min2 shi2 zu2 wu2 qi2 ju4 ， he2 fang2 ba3 jiu3 reng2 guan1 shu1 。

## 注释

## 译文

## 赏析
