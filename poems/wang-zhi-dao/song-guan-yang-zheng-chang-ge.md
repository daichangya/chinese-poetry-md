---
id: wang-zhi-dao-song-guan-yang-zheng-chang-ge
title: 送管养正长歌
titlePinyin: song4 guan3 yang3 zheng4 chang2 ge1
titleSlug: song-guan-yang-zheng-chang-ge
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 饯别宜有酒，我无一杯潄君口。
- 送行当以赆，我无一物藉我手。
- 与君意气真相知，君尝谓予可言诗。
- 独有诗句堪送别，欲赋复止空嗟咨。
- 送君胡为三叹息，文酒从今失三益。
- 干戈日寻雅道衰，吾徒一别真可惜。
- 问君四海无家归，飘然此去将何之。
- 答云南阳善城守，屡以孤垒攘重围。
- 我今欲往诚有以，主帅好贤同邑里。
- 辎车傥许载病翁，长策犹能靖多垒。
- 骐骥君看伏枥姿，髪虽种种心不衰。
- 胸中之奇老未吐，忍死山谷甘寒饥。
- 君不见元龙豪气真磊落，卧见许生自旁若。
- 时危康济乃丈夫，问舍求田匪余乐。
- 又不见越石夜半闻鸡鸣，披衣起舞贺友生。
- 风尘澒洞四海乱，英雄攘臂收功名。
- 古人相期盖如此，岂效世间儿女子。
- 出门惘惘色可怜，君亦为之殊可鄙。
- 壮君此语胆忽张，群忧散尽增激昂。
- 西风猎猎天落霜，千山凋林松桧苍。
- 寒菊始花黄且香，高空无云老雕翔。
- 登山临水秋兴长，行人欲行送者伤。
- 我独不复伤，知君壮志殊未央。
- 为君援笔写长句，一洗古今离别肠。

## 拼音
- jian4 bie2 yi2 you3 jiu3 ， wo3 wu2 yi4 bei1 shu4 jun1 kou3 。
- song4 hang2 dang0 yi3 jin4 ， wo3 wu2 yi2 wu4 jie4 wo3 shou3 。
- yu3 jun1 yi4 qi4 zhen1 xiang4 zhi1 ， jun1 chang2 wei4 yu3 ke3 yan2 shi1 。
- du2 you3 shi1 ju4 kan1 song4 bie2 ， yu4 fu4 fu4 zhi3 kong1 jie1 zi1 。
- song4 jun1 hu2 wei4 san1 tan4 xi1 ， wen2 jiu3 cong2 jin1 shi1 san1 yi4 。
- gan1 ge1 ri4 xun2 ya3 dao4 shuai1 ， wu2 tu2 yi4 bie2 zhen1 ke3 xi1 。
- wen4 jun1 si4 hai3 wu2 jia1 gui1 ， piao1 ran2 ci3 qu4 jiang1 he2 zhi1 。
- da2 yun2 nan2 yang2 shan4 cheng2 shou3 ， lü3 yi3 gu1 lei3 rang3 chong2 wei2 。
- wo3 jin1 yu4 wang3 cheng2 you3 yi3 ， zhu3 shuai4 hao3 xian2 tong2 yi4 li3 。
- zi1 che1 tang3 xu3 zai3 bing4 weng1 ， chang2 ce4 you2 neng2 jing4 duo1 lei3 。
- qi2 ji4 jun1 kan4 fu2 li4 zi1 ， fa4 sui1 zhong3 zhong3 xin1 bu4 shuai1 。
- xiong1 zhong1 zhi1 qi2 lao3 wei4 tu3 ， ren3 si3 shan1 gu3 gan1 han2 ji1 。
- jun1 bu2 jian4 yuan2 long2 hao2 qi4 zhen1 lei3 luo4 ， wo4 jian4 xu3 sheng1 zi4 pang2 ruo4 。
- shi2 wei1 kang1 ji4 nai3 zhang4 fu0 ， wen4 she4 qiu2 tian2 fei3 yu2 le4 。
- you4 bu2 jian4 yue4 shi2 ye4 ban4 wen2 ji1 ming2 ， pi1 yi1 qi3 wu3 he4 you3 sheng1 。
- feng1 chen2 hong4 dong4 si4 hai3 luan4 ， ying1 xiong2 rang3 bi4 shou1 gong1 ming2 。
- gu3 ren2 xiang1 qi1 gai4 ru2 ci3 ， qi3 xiao4 shi4 jian1 er2 nü3 zi3 。
- chu1 men2 wang3 wang3 se4 ke3 lian2 ， jun1 yi4 wei4 zhi1 shu1 ke3 bi3 。
- zhuang4 jun1 ci3 yu3 dan3 hu1 zhang1 ， qun2 you1 san4 jin4 zeng1 ji1 ang2 。
- xi1 feng1 lie4 lie4 tian1 luo4 shuang1 ， qian1 shan1 diao1 lin2 song1 gui4 cang1 。
- han2 ju2 shi3 hua1 huang2 qie3 xiang1 ， gao1 kong1 wu2 yun2 lao3 diao1 xiang2 。
- deng1 shan1 lin2 shui3 qiu1 xing1 chang2 ， xing2 ren2 yu4 xing2 song4 zhe3 shang1 。
- wo3 du2 bu2 fu4 shang1 ， zhi1 jun1 zhuang4 zhi4 shu1 wei4 yang1 。
- wei4 jun1 yuan2 bi3 xie3 chang2 ju4 ， yi4 xi3 gu3 jin1 li2 bie2 chang2 。

## 注释

## 译文

## 赏析
