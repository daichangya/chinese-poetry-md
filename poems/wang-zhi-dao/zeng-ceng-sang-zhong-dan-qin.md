---
id: wang-zhi-dao-zeng-ceng-sang-zhong-dan-qin
title: 赠曾桑中弹琴
titlePinyin: zeng4 ceng2 sang1 zhong4 dan4 qin2
titleSlug: zeng-ceng-sang-zhong-dan-qin
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春寒沍连冬，春雪深数尺。
- 千门拥琼瑰，跬步燕越隔。
- 朝来有情意，淡日透云隙。
- 殷勤贵公子，访我跨龙脊。
- 登堂笑不休，为言督诗责。
- 君尝许我诗，俛仰岁三易。
- 至今犹未偿，无乃言遂食。
- 我老苦健志，百不记六七。
- 公子诚有意，何吝话畴昔。
- 昔也君过我，我方事琴历。
- 尝为阳春弄，次第长短侧。
- 君乎钟子期，此举不轻掷。
- 闻之思茫然，仿佛见擘趯。
- 我有朱丝弦，尘埃久侵蚀。
- 试烦一再鼓，助我毛颕力。
- 公子不我拒，抱琴枕双膝。
- 须臾扣商弦，当春变秋律。
- 凉风着草木，离离尽成实。
- 我贫人不知，陋巷家四壁。
- 何幸空乏中，登此黍与稷。
- 但恐时令乖，疮痍至生疾。
- 公子其反是，叩角夹钟激。
- 不然总四弦，命宫以调适。
- 坐令景风与庆云，为福为祥遍方国。

## 拼音
- chun1 han2 hu4 lian2 dong1 ， chun1 xue3 shen1 shu4 chi3 。
- qian1 men2 yong1 qiong2 gui1 ， kui3 bu4 yan4 yue4 ge2 。
- chao2 lai2 you3 qing2 yi4 ， dan4 ri4 tou4 yun2 xi4 。
- yin1 qin2 gui4 gong1 zi3 ， fang3 wo3 kua4 long2 ji3 。
- deng1 tang2 xiao4 bu4 xiu1 ， wei4 yan2 du1 shi1 ze2 。
- jun1 chang2 xu3 wo3 shi1 ， fu3 yang3 sui4 san1 yi4 。
- zhi4 jin1 you2 wei4 chang2 ， wu2 nai3 yan2 sui4 shi2 。
- wo3 lao3 ku3 jian4 zhi4 ， bai3 bu2 ji4 liu4 qi1 。
- gong1 zi3 cheng2 you3 yi4 ， he2 lin4 hua4 chou2 xi1 。
- xi1 ye3 jun1 guo4 wo3 ， wo3 fang1 shi4 qin2 li4 。
- chang2 wei4 yang2 chun1 nong4 ， ci4 di4 chang2 duan3 ce4 。
- jun1 hu1 zhong1 zi3 qi1 ， ci3 ju3 bu4 qing1 zhi4 。
- wen2 zhi1 si1 mang2 ran2 ， fang3 fu2 jian4 bo4 yue4 。
- wo3 you3 zhu1 si1 xian2 ， chen2 ai1 jiu3 qin1 shi2 。
- shi4 fan2 yi2 zai4 gu3 ， zhu4 wo3 mao2 ying3 li4 。
- gong1 zi3 bu4 wo3 ju4 ， bao4 qin2 zhen3 shuang1 xi1 。
- xu1 yu2 kou4 shang1 xian2 ， dang1 chun1 bian4 qiu1 lü4 。
- liang2 feng1 zhe0 cao3 mu4 ， li2 li2 jin4 cheng2 shi2 。
- wo3 pin2 ren2 bu4 zhi1 ， lou4 xiang4 jia1 si4 bi4 。
- he2 xing4 kong1 fa2 zhong1 ， deng1 ci3 shu3 yu3 ji4 。
- dan4 kong3 shi2 ling4 guai1 ， chuang1 yi2 zhi4 sheng1 ji2 。
- gong1 zi3 qi2 fan3 shi4 ， kou4 jiao3 jia2 zhong1 ji1 。
- bu4 ran2 zong3 si4 xian2 ， ming4 gong1 yi3 tiao2 shi4 。
- zuo4 ling4 jing3 feng1 yu3 qing4 yun2 ， wei4 fu2 wei4 xiang2 bian4 fang1 guo2 。

## 注释

## 译文

## 赏析
