---
id: wang-zhi-dao-ti-zhi-guo-si
title: 题智果寺
titlePinyin: ti2 zhi4 guo3 si4
titleSlug: ti-zhi-guo-si
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吕侯妙章句，珠玉走邻境。
- 想当落笔时，豪迈不淹顷。
- 智果古精舍，松篁转冈岭。
- 幽人所盘礴，俗客作远屏。
- 春云忽解剥，林日光炯炯。
- 门迎有高僧，乌用赋渴井。
- 开缄读数过，令我发深省。
- 老来习懒放，万事废不整。
- 犹怜闲中趣，日月颇增永。
- 何当遂浮家，百口具舴艋。
- 不见六一翁，梦寐在清颍。
- 人生会如意，岁晚果得请。

## 拼音
- lü3 hou2 miao4 zhang1 ju4 ， zhu1 yu4 zou3 lin2 jing4 。
- xiang3 dang1 luo4 bi3 shi2 ， hao2 mai4 bu4 yan1 qing3 。
- zhi4 guo3 gu3 jing1 she4 ， song1 huang2 zhuan3 gang1 ling3 。
- you1 ren2 suo3 pan2 bo2 ， su2 ke4 zuo4 yuan3 ping2 。
- chun1 yun2 hu1 jie3 bao1 ， lin2 ri4 guang1 jiong3 jiong3 。
- men2 ying2 you3 gao1 seng1 ， wu1 yong4 fu4 ke3 jing3 。
- kai1 jian1 du2 shu4 guo4 ， ling4 wo3 fa1 shen1 sheng3 。
- lao3 lai2 xi2 lan3 fang4 ， wan4 shi4 fei4 bu4 zheng3 。
- you2 lian2 xian2 zhong1 qu4 ， ri4 yue4 po1 zeng1 yong3 。
- he2 dang1 sui4 fu2 jia1 ， bai3 kou3 ju4 ze2 meng3 。
- bu2 jian4 liu4 yi1 weng1 ， meng4 mei4 zai4 qing1 ying3 。
- ren2 sheng1 hui4 ru2 yi4 ， sui4 wan3 guo3 de2 qing3 。

## 注释

## 译文

## 赏析
