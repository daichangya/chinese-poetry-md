---
id: wang-zhi-dao-ci-yun-hu-de-hui-song-xuan-shi-qi-bing-shu-huai
title: 次韵胡德辉松轩时乞兵戍淮
titlePinyin: ci4 yun4 hu2 de2 hui1 song1 xuan1 shi2 qi3 bing1 shu4 huai2
titleSlug: ci-yun-hu-de-hui-song-xuan-shi-qi-bing-shu-huai
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伐蛟生得须髯苍，隠然为屋分三梁。
- 广寒恍若东西厢，清风入座衣披猖。
- 萧萧终日声奏篁，一洗郑衞无伊凉。
- 嗟予顽钝铁石肠，时危命蹇甘皇皇。
- 江城正苦夏烈日，淮甸已惧秋飞霜。
- 绿尊翠杓且径醉，喜与夫子参翺翔。
- 平生邱壑老增剧，梦想朝露珠玑香。
- 何时元戎北渡森旗章，料敌制胜一一尽所长，鸡群野鹤看昂昂。

## 拼音
- fa2 jiao1 sheng1 de2 xu1 ran2 cang1 ， yin3 ran2 wei4 wu1 fen1 san1 liang2 。
- guang3 han2 huang3 ruo4 dong1 xi1 xiang1 ， qing1 feng1 ru4 zuo4 yi1 pi1 chang1 。
- xiao1 xiao1 zhong1 ri4 sheng1 zou4 huang2 ， yi4 xi3 zheng4 wei4 wu2 yi1 liang2 。
- jie1 yu3 wan2 dun4 tie3 shi2 chang2 ， shi2 wei1 ming4 jian3 gan1 huang2 huang2 。
- jiang1 cheng2 zheng4 ku3 xia4 lie4 ri4 ， huai2 dian4 yi3 ju4 qiu1 fei1 shuang1 。
- lü4 zun1 cui4 shao2 qie3 jing4 zui4 ， xi3 yu3 fu1 zi3 can1 ao2 xiang2 。
- ping2 sheng1 qiu1 he4 lao3 zeng1 ju4 ， meng4 xiang3 chao2 lu4 zhu1 ji1 xiang1 。
- he2 shi2 yuan2 rong2 bei3 du4 sen1 qi2 zhang1 ， liao4 di2 zhi4 sheng4 yi1 yi1 jin4 suo3 chang2 ， ji1 qun2 ye3 he4 kan4 ang2 ang2 。

## 注释

## 译文

## 赏析
