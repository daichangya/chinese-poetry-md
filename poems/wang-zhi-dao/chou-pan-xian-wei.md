---
id: wang-zhi-dao-chou-pan-xian-wei
title: 酬潘县尉
titlePinyin: chou2 pan1 xian4 wei4
titleSlug: chou-pan-xian-wei
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尧明文采灿星宿，子全道义高金玉。
- 伤哉二子不可见，墓上悲风号拱木。
- 逢君论友话偶及，令我呑声为渠哭。
- 因渠感君不我鄙，远寄锦囊诗一轴。
- 有如贝阙罗珠玑，东攫西拏厌吾欲。
- 又如康衢走骐骥，朝越暮燕惟尔逐。
- 匹夫获罪坐怀璧，谁使夜光冲蔀屋。
- 仲尼知本故称水，请看悬崖泻飞瀑。
- 我从二子方弱冠，俛仰三终同转毂。
- 壮年登第今已老，碌碌无奇堪齿录。
- 羡君节操似松筠，雪里高标仍绝俗。
- 已将义命等穷途，肯为身名强荣辱。
- 高情慷慨怜衰晚，妙句纵横丐膏馥。
- 开缄反复读数过，骨竦毛森头觳觫。
- 施隆报蔑君勿诮，明月轻投得鱼目。
- 人生遇合会有日，行矣鸣驺入空谷。
- 燮调元化坐庙堂，长使斯民歌鼓腹。

## 拼音
- yao2 ming2 wen2 cai3 can4 xing1 xiu4 ， zi3 quan2 dao4 yi4 gao1 jin1 yu4 。
- shang1 zai1 er4 zi3 bu4 ke3 jian4 ， mu4 shang4 bei1 feng1 hao4 gong3 mu4 。
- feng2 jun1 lun4 you3 hua4 ou3 ji2 ， ling4 wo3 tun1 sheng1 wei4 qu2 ku1 。
- yin1 qu2 gan3 jun1 bu4 wo3 bi3 ， yuan3 ji4 jin3 nang2 shi1 yi4 zhou2 。
- you3 ru2 bei4 que1 luo2 zhu1 ji1 ， dong1 jue2 xi1 na2 yan4 wu2 yu4 。
- you4 ru2 kang1 qu2 zou3 qi2 ji4 ， chao2 yue4 mu4 yan4 wei2 er3 zhu2 。
- pi3 fu1 huo4 zui4 zuo4 huai2 bi4 ， shui2 shi3 ye4 guang1 chong1 bu4 wu1 。
- zhong4 ni2 zhi1 ben3 gu4 cheng1 shui3 ， qing3 kan4 xuan2 ya2 xie4 fei1 pu4 。
- wo3 cong2 er4 zi3 fang1 ruo4 guan4 ， fu3 yang3 san1 zhong1 tong2 zhuan3 gu1 。
- zhuang4 nian2 deng1 di4 jin1 yi3 lao3 ， lu4 lu4 wu2 qi2 kan1 chi3 lu4 。
- xian4 jun1 jie2 cao1 si4 song1 yun2 ， xue3 li3 gao1 biao1 reng2 jue2 su2 。
- yi3 jiang1 yi4 ming4 deng3 qiong2 tu2 ， ken3 wei4 shen1 ming2 qiang2 rong2 ru3 。
- gao1 qing2 kang1 kai3 lian2 shuai1 wan3 ， miao4 ju4 zong4 heng2 gai4 gao1 fu4 。
- kai1 jian1 fan3 fu4 du2 shu4 guo4 ， gu3 song3 mao2 sen1 tou2 hu2 su4 。
- shi1 long2 bao4 mie4 jun1 wu4 qiao4 ， ming2 yue4 qing1 tou2 de2 yu2 mu4 。
- ren2 sheng1 yu4 he2 hui4 you3 ri4 ， xing2 yi3 ming2 zou1 ru4 kong1 gu3 。
- xie4 tiao2 yuan2 hua4 zuo4 miao4 tang2 ， chang2 shi3 si1 min2 ge1 gu3 fu4 。

## 注释

## 译文

## 赏析
