---
id: wang-zhi-dao-yu-shao-xing-san-shi-er-nian-xia-si-yue-san-ri-xing-bu-zhi-shan-zhong-sh-48320ac0
title: 予绍兴三十二年夏四月三日行部至山中时月上人方入山十有八日旋披荆棘立数椽以居其徒明年改元隆兴夏六月二日再过山而堂室粗备且于云母泉侧创为茅亭使往来观者得以驻足而酌甘诚可嘉也时巴陵尉临川李克仁高密刘孝杰华容尉权三衢徐二誉在焉子辈侍行
titlePinyin: yu3 shao4 xing1 san1 shi2 er4 nian2 xia4 si4 yue4 san1 ri4 xing2 bu4 zhi4 shan1 zhong1 shi2 yue4 shang4 ren2 fang1 ru4 shan1 shi2 you3 ba1 ri4 xuan2 pi1 jing1 ji2 li4 shu4 chuan2 yi3 ju1 qi2 tu2 ming2 nian2 gai3 yuan2 long2 xing1 xia4 liu4 yue4 er4 ri4 zai4 guo4 shan1 er2 tang2 shi4 cu1 bei4 qie3 yu2 yun2 mu3 quan2 ce4 chuang4 wei4 mao2 ting2 shi3 wang3 lai2 guan1 zhe3 de2 yi3 zhu4 zu2 er2 zhuo2 gan1 cheng2 ke3 jia1 ye3 shi2 ba1 ling2 wei4 lin2 chuan1 li3 ke4 ren2 gao1 mi4 liu2 xiao4 jie2 hua2 rong2 wei4 quan2 san1 qu2 xu2 er4 yu4 zai4 yan1 zi3 bei4 shi4 xing2
titleSlug: yu-shao-xing-san-shi-er-nian-xia-si-yue-san-ri-xing-bu-zhi-shan-zhong-sh-48320ac0
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年入山时，孟夏暑犹薄。
- 来观云母泉，阴崖坐盘礴。
- 老禅披荆榛，经营始兴作。
- 山空斤斧响，丁丁振林壑。
- 俛仰恰周星，炎赫若凌薄。
- 昨朝发岳阳，东风怒还恶。
- 惊涛送轻舟，十里沙头落。
- 投凉不待晓，肩舆上硗确。
- 僧徒笑相迎，此意安可却。
- 高亭荫白茅，群峰峙青廓。
- 偕行二三子，临泉一杯酌。
- 呼僮瀹石鼎，煮汤旋和药。
- 谁令俗士驾，急去能不怍。
- 因成数句语，聊发后来噱。

## 拼音
- qu4 nian2 ru4 shan1 shi2 ， meng4 xia4 shu3 you2 bao2 。
- lai2 guan1 yun2 mu3 quan2 ， yin1 ya2 zuo4 pan2 bo2 。
- lao3 chan2 pi1 jing1 zhen1 ， jing1 ying2 shi3 xing1 zuo4 。
- shan1 kong1 jin1 fu3 xiang3 ， ding1 ding1 zhen4 lin2 he4 。
- fu3 yang3 qia4 zhou1 xing1 ， yan2 he4 ruo4 ling2 bao2 。
- zuo2 chao2 fa1 yue4 yang2 ， dong1 feng1 nu4 hai2 e4 。
- jing1 tao1 song4 qing1 zhou1 ， shi2 li3 sha1 tou2 luo4 。
- tou2 liang2 bu2 dai4 xiao3 ， jian1 yu2 shang4 qiao1 que4 。
- seng1 tu2 xiao4 xiang1 ying2 ， ci3 yi4 an1 ke3 que4 。
- gao1 ting2 yin4 bai2 mao2 ， qun2 feng1 zhi4 qing1 kuo4 。
- xie2 xing2 er4 san1 zi3 ， lin2 quan2 yi4 bei1 zhuo2 。
- hu1 tong2 yue4 shi2 ding3 ， zhu3 tang1 xuan2 he2 yao4 。
- shui2 ling4 su2 shi4 jia4 ， ji2 qu4 neng2 bu2 zuo4 。
- yin1 cheng2 shu4 ju4 yu3 ， liao2 fa1 hou4 lai2 jue2 。

## 注释

## 译文

## 赏析
