---
id: wang-zhi-dao-gao-chun-ting-shi-wei-jiang-ning-ling-xun-jin-zhong-zuo
title: 告春亭诗为江宁令荀晋仲作
titlePinyin: gao4 chun1 ting2 shi1 wei4 jiang1 ning2 ling4 xun2 jin4 zhong4 zuo4
titleSlug: gao-chun-ting-shi-wei-jiang-ning-ling-xun-jin-zhong-zuo
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渊明晋高士，从官非所好。
- 当时令彭泽，为米聊寄傲。
- 公田三百畆，一稔足炊䤖。
- 明年春二月，农以仲春告。
- 为言当举趾，西畴雨如膏。
- 雨后春日迟，不寒亦不暴。
- 欣欣木争荣，民析肯居隩。
- 感此万物时，吾年廹衰眊。
- 余生复几许，遑遑近颠倒。
- 翩然赋归去，岂为折腰躁。
- 兄也今渊明，强盛当远到。
- 学问穷古始，文章配盘诰。
- 十年宰两邑，五月政三报。
- 去冬得兄书，怜我加慰劳。
- 仁言暖于帛，失喜至舞蹈。
- 其间何所云，作亭县之奥。
- 为农榜告春，此意在劝导。
- 我欲求子诗，并以示倪耄。
- 春作苟尽力，秋成可无祷。
- 先当起疲瘵，次用振凋耗。
- 别来忽九载，触绪增恋嫪。
- 塞命敢不勉，一笑一杯犒。

## 拼音
- yuan1 ming2 jin4 gao1 shi4 ， cong2 guan1 fei1 suo3 hao3 。
- dang1 shi2 ling4 peng2 ze2 ， wei4 mi3 liao2 ji4 ao4 。
- gong1 tian2 san1 bai3 mu3 ， yi4 ren3 zu2 chui1 䤖 。
- ming2 nian2 chun1 er4 yue4 ， nong2 yi3 zhong4 chun1 gao4 。
- wei4 yan2 dang1 ju3 zhi3 ， xi1 chou2 yu3 ru2 gao1 。
- yu3 hou4 chun1 ri4 chi2 ， bu4 han2 yi4 bu2 bao4 。
- xin1 xin1 mu4 zheng1 rong2 ， min2 xi1 ken3 ju1 yu4 。
- gan3 ci3 wan4 wu4 shi2 ， wu2 nian2 po4 shuai1 mao4 。
- yu2 sheng1 fu4 ji3 xu3 ， huang2 huang2 jin4 dian1 dao3 。
- pian1 ran2 fu4 gui1 qu4 ， qi3 wei4 zhe2 yao1 zao4 。
- xiong1 ye3 jin1 yuan1 ming2 ， qiang2 sheng4 dang1 yuan3 dao4 。
- xue2 wen4 qiong2 gu3 shi3 ， wen2 zhang1 pei4 pan2 gao4 。
- shi2 nian2 zai3 liang3 yi4 ， wu3 yue4 zheng4 san1 bao4 。
- qu4 dong1 de2 xiong1 shu1 ， lian2 wo3 jia1 wei4 lao2 。
- ren2 yan2 nuan3 yu2 bo2 ， shi1 xi3 zhi4 wu3 dao3 。
- qi2 jian1 he2 suo3 yun2 ， zuo4 ting2 xian4 zhi1 ao4 。
- wei4 nong2 bang3 gao4 chun1 ， ci3 yi4 zai4 quan4 dao3 。
- wo3 yu4 qiu2 zi3 shi1 ， bing4 yi3 shi4 ni2 mao4 。
- chun1 zuo4 gou3 jin4 li4 ， qiu1 cheng2 ke3 wu2 dao3 。
- xian1 dang1 qi3 pi2 zhai4 ， ci4 yong4 zhen4 diao1 hao4 。
- bie2 lai2 hu1 jiu3 zai3 ， chu4 xu4 zeng1 lian4 lao4 。
- sai1 ming4 gan3 bu4 mian3 ， yi2 xiao4 yi4 bei1 kao4 。

## 注释

## 译文

## 赏析
