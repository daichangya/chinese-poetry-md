---
id: wang-zhi-dao-wu-zu-shan
title: 五祖山
titlePinyin: wu3 zu3 shan1
titleSlug: wu-zu-shan
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生事幽讨，尘埃良独难。
- 朅来舒蕲游，登临每长叹。
- 如何胜绝境，佛屋多所安。
- 大哉慈悲力，神功助劖刓。
- 住处未易言，小道亦可观。
- 五祖古名刹，楼台倚巑岏。
- 崎岖六七里，萦纡三百盘。
- 悬崖擢青士，夹道罗苍官。
- 飞泉响环玦，幽芳馥沉檀。
- 我来及新霁，千峰碧玉攅。
- 忽闻杞犬吠，旋觉壶天寛。
- 水声擢午暑，岚气生晚寒。
- 心目快开豁，腰脚嗟蹒跚。
- 看云更搘笻，披风少凭栏。
- 欲营五畆宫，它年寄衰残。
- 试烦问祖师，莫作非意干。

## 拼音
- wo3 sheng1 shi4 you1 tao3 ， chen2 ai1 liang2 du2 nan2 。
- qie4 lai2 shu1 qi2 you2 ， deng1 lin2 mei3 chang2 tan4 。
- ru2 he2 sheng4 jue2 jing4 ， fo2 wu1 duo1 suo3 an1 。
- da4 zai1 ci2 bei1 li4 ， shen2 gong1 zhu4 chan2 wan2 。
- zhu4 chu4 wei4 yi4 yan2 ， xiao3 dao4 yi4 ke3 guan1 。
- wu3 zu3 gu3 ming2 cha4 ， lou2 tai2 yi3 cuan2 wan2 。
- qi2 qu1 liu4 qi1 li3 ， ying2 yu1 san1 bai3 pan2 。
- xuan2 ya2 zhuo2 qing1 shi4 ， jia1 dao4 luo2 cang1 guan1 。
- fei1 quan2 xiang3 huan2 jue2 ， you1 fang1 fu4 chen2 tan2 。
- wo3 lai2 ji2 xin1 ji4 ， qian1 feng1 bi4 yu4 zan3 。
- hu1 wen2 qi3 quan3 fei4 ， xuan2 jue2 hu2 tian1 kuan1 。
- shui3 sheng1 zhuo2 wu3 shu3 ， lan2 qi4 sheng1 wan3 han2 。
- xin1 mu4 kuai4 kai1 huo1 ， yao1 jiao3 jie1 pan2 shan1 。
- kan4 yun2 geng4 zhi1 qiong2 ， pi1 feng1 shao3 ping2 lan2 。
- yu4 ying2 wu3 mu3 gong1 ， ta1 nian2 ji4 shuai1 can2 。
- shi4 fan2 wen4 zu3 shi1 ， mo4 zuo4 fei1 yi4 gan1 。

## 注释

## 译文

## 赏析
