---
id: wang-zhi-dao-ci-yun-ji-xun-jin-zhong-jian-chen-fu-zi
title: 次韵寄荀晋仲简陈夫子
titlePinyin: ci4 yun4 ji4 xun2 jin4 zhong4 jian3 chen2 fu1 zi3
titleSlug: ci-yun-ji-xun-jin-zhong-jian-chen-fu-zi
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二老亭亭双属玉，交映霜余半溪绿。
- 才高一世妙言语，落笔珠玑烂盈掬。
- 时来钓叟为三公，傅岩莘野谁雌雄。
- 纷纷俗态任冷煖，风云早晚腾蛟龙。
- 中兴复见宣和盛，须信人心协天命。
- 真从僵仆正邦基，更向膏肓起民病。
- 尺书寄我三长篇，管中窥豹非其全。
- 墨渝纸敝未释手，晴窗飞尽沉香烟。
- 嗟予留滞濡须坞，梦寐斯文属燕许。
- 何当单骑造斋榻，遂使高轩出城府。
- 春风回首归萌芽，又促畦丁种早瓜。
- 我心倾写会有日，为言已办浮江槎。

## 拼音
- er4 lao3 ting2 ting2 shuang1 shu3 yu4 ， jiao1 ying4 shuang1 yu2 ban4 xi1 lü4 。
- cai2 gao1 yi2 shi4 miao4 yan2 yu3 ， luo4 bi3 zhu1 ji1 lan4 ying2 ju1 。
- shi2 lai2 diao4 sou3 wei4 san1 gong1 ， fu4 yan2 shen1 ye3 shui2 ci2 xiong2 。
- fen1 fen1 su2 tai4 ren4 leng3 xuan1 ， feng1 yun2 zao3 wan3 teng2 jiao1 long2 。
- zhong1 xing1 fu4 jian4 xuan1 he2 sheng4 ， xu1 xin4 ren2 xin1 xie2 tian1 ming4 。
- zhen1 cong2 jiang1 pu2 zheng4 bang1 ji1 ， geng4 xiang4 gao1 huang1 qi3 min2 bing4 。
- chi3 shu1 ji4 wo3 san1 chang2 pian1 ， guan3 zhong1 kui1 bao4 fei1 qi2 quan2 。
- mo4 yu2 zhi3 bi4 wei4 shi4 shou3 ， qing2 chuang1 fei1 jin4 chen2 xiang1 yan1 。
- jie1 yu3 liu2 zhi4 ru2 xu1 wu4 ， meng4 mei4 si1 wen2 shu3 yan4 xu3 。
- he2 dang1 dan1 qi2 zao4 zhai1 ta4 ， sui4 shi3 gao1 xuan1 chu1 cheng2 fu3 。
- chun1 feng1 hui2 shou3 gui1 meng2 ya2 ， you4 cu4 qi2 ding1 zhong3 zao3 gua1 。
- wo3 xin1 qing1 xie3 hui4 you3 ri4 ， wei4 yan2 yi3 ban4 fu2 jiang1 cha2 。

## 注释

## 译文

## 赏析
