---
id: wang-zhi-dao-ti-wang-yi-yan-qing-xin-ge
title: 题王亦颜清心阁
titlePinyin: ti2 wang2 yi4 yan2 qing1 xin1 ge2
titleSlug: ti-wang-yi-yan-qing-xin-ge
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湖光浩无际，远与列岫并。
- 风澄烟雾开，炯若镜面平。
- 高人对万变，寸田常默耕。
- 扰扰亦何为，岂容方寸撄。
- 有时鉴湖光，爱其静而明。
- 那知水是物，心清物还清。
- 徘徊不忍去，杰阁指顾成。
- 阁成何所喜，画栋连朱甍。
- 大江西南来，群山东北横。
- 江山不待招，宛转趋簷楹。
- 诹度多暇日，登临有余情。
- 论文一樽酒，对客手自倾。
- 酒阑复徜徉，观书弄颍泓。
- 使人之意消，鄙吝何由萌。
- 嗟予顽钝姿，栖栖亦劳生。
- 从今事疏瀹，永守清心盟。

## 拼音
- hu2 guang1 hao4 wu2 ji4 ， yuan3 yu3 lie4 xiu4 bing4 。
- feng1 cheng2 yan1 wu4 kai1 ， jiong3 ruo4 jing4 mian4 ping2 。
- gao1 ren2 dui4 wan4 bian4 ， cun4 tian2 chang2 mo4 geng1 。
- rao3 rao3 yi4 he2 wei4 ， qi3 rong2 fang1 cun4 ying1 。
- you3 shi2 jian4 hu2 guang1 ， ai4 qi2 jing4 er2 ming2 。
- na4 zhi1 shui3 shi4 wu4 ， xin1 qing1 wu4 huan2 qing1 。
- pai2 huai2 bu4 ren3 qu4 ， jie2 ge2 zhi3 gu4 cheng2 。
- ge2 cheng2 he2 suo3 xi3 ， hua4 dong4 lian2 zhu1 meng2 。
- da4 jiang1 xi1 nan2 lai2 ， qun2 shan1 dong1 bei3 heng2 。
- jiang1 shan1 bu2 dai4 zhao1 ， wan3 zhuan3 qu1 yan2 ying2 。
- zou1 du4 duo1 xia2 ri4 ， deng1 lin2 you3 yu2 qing2 。
- lun4 wen2 yi4 zun1 jiu3 ， dui4 ke4 shou3 zi4 qing1 。
- jiu3 lan2 fu4 chang2 yang2 ， guan1 shu1 nong4 ying3 hong2 。
- shi3 ren2 zhi1 yi4 xiao1 ， bi3 lin4 he2 you2 meng2 。
- jie1 yu3 wan2 dun4 zi1 ， qi1 qi1 yi4 lao2 sheng1 。
- cong2 jin1 shi4 shu1 yue4 ， yong3 shou3 qing1 xin1 meng2 。

## 注释

## 译文

## 赏析
