---
id: wang-zhi-dao-xin-yang-he-tong-guan-xi-yu-yun
title: 信阳和同官喜雨韵
titlePinyin: xin4 yang2 he2 tong2 guan1 xi3 yu3 yun4
titleSlug: xin-yang-he-tong-guan-xi-yu-yun
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 欲识农夫田作苦，久雨祷晴晴祷雨。
- 祷晴得雨雨得晴，此患到今传自古。
- 苾芬非是萧兰馨，诚心一发通三灵。
- 文昌俗吏亦何者，乃能致雨兴雷霆。
- 尔来旱气爞爞热，夜望天涯电光掣。
- 原田嘉谷半焦黄，何独枯鱼濡涸辙。
- 忽然一雨洗瘴昬，珠玉无边难价论。
- 坐令愁叹变欢抃，千岩万壑江流奔。
- 从今不厌商羊舞，十日一犂均下土。
- 漏邦寒俭酒味醨，且硙新茶其分乳。
- 庭前花草还青葱，想见黍稌纷芄芄。
- 吾君早晚复疆宇，屡丰将见追元丰。
- 天人大扺常相即，人若必天天可必。
- 愿修人事格天心，天若不从非所恤。
- 泰亨自复先朋来，时通端不忧尘埃。
- 新诗要非所宜辱，敢以木李酬琼瑰。
- 六年无蓄号不足，菜色定应缘半菽。
- 要令汸暴似海岳，岂但河沙论秉斛。
- 炎天赫日当流金，去国多年思转深。
- 只今淮北望霓切，须烦伊傅资商霖。

## 拼音
- yu4 shi2 nong2 fu1 tian2 zuo4 ku3 ， jiu3 yu3 dao3 qing2 qing2 dao3 yu3 。
- dao3 qing2 de2 yu3 yu3 de2 qing2 ， ci3 huan4 dao4 jin1 chuan2 zi4 gu3 。
- bi4 fen1 fei1 shi4 xiao1 lan2 xin1 ， cheng2 xin1 yi4 fa1 tong1 san1 ling2 。
- wen2 chang1 su2 li4 yi4 he2 zhe3 ， nai3 neng2 zhi4 yu3 xing1 lei2 ting2 。
- er3 lai2 han4 qi4 chong2 chong2 re4 ， ye4 wang4 tian1 ya2 dian4 guang1 che4 。
- yuan2 tian2 jia1 gu3 ban4 jiao1 huang2 ， he2 du2 ku1 yu2 ru2 he2 zhe2 。
- hu1 ran2 yi4 yu3 xi3 zhang4 hun1 ， zhu1 yu4 wu2 bian1 nan2 jia4 lun4 。
- zuo4 ling4 chou2 tan4 bian4 huan1 bian4 ， qian1 yan2 wan4 he4 jiang1 liu2 ben1 。
- cong2 jin1 bu2 yan4 shang1 yang2 wu3 ， shi2 ri4 yi4 li2 jun1 xia4 tu3 。
- lou4 bang1 han2 jian3 jiu3 wei4 li2 ， qie3 wei4 xin1 cha2 qi2 fen1 ru3 。
- ting2 qian2 hua1 cao3 hai2 qing1 cong1 ， xiang3 jian4 shu3 tu2 fen1 wan2 wan2 。
- wu2 jun1 zao3 wan3 fu4 jiang1 yu3 ， lü3 feng1 jiang1 jian4 zhui1 yuan2 feng1 。
- tian1 ren2 da4 zhi3 chang2 xiang1 ji2 ， ren2 ruo4 bi4 tian1 tian1 ke3 bi4 。
- yuan4 xiu1 ren2 shi4 ge2 tian1 xin1 ， tian1 ruo4 bu4 cong2 fei1 suo3 xu4 。
- tai4 heng1 zi4 fu4 xian1 peng2 lai2 ， shi2 tong1 duan1 bu4 you1 chen2 ai1 。
- xin1 shi1 yao4 fei1 suo3 yi2 ru3 ， gan3 yi3 mu4 li3 chou2 qiong2 gui1 。
- liu4 nian2 wu2 xu4 hao4 bu4 zu2 ， cai4 se4 ding4 ying4 yuan2 ban4 shu1 。
- yao4 ling4 fang1 bao4 si4 hai3 yue4 ， qi3 dan4 he2 sha1 lun4 bing3 hu2 。
- yan2 tian1 he4 ri4 dang1 liu2 jin1 ， qu4 guo2 duo1 nian2 si1 zhuan3 shen1 。
- zhi1 jin1 huai2 bei3 wang4 ni2 qie4 ， xu1 fan2 yi1 fu4 zi1 shang1 lin2 。

## 注释

## 译文

## 赏析
