---
id: wang-zhi-dao-feng-song-guo-shang-ren-zhu-kai-xian-si
title: 奉送果上人住开先寺
titlePinyin: feng4 song4 guo3 shang4 ren2 zhu4 kai1 xian1 si4
titleSlug: feng-song-guo-shang-ren-zhu-kai-xian-si
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔游成均，年少心犹童。
- 倒床即甘寝，宁问达与穷。
- 精爽忽飞越，梦到庐山中。
- 庐山最佳处，二林占西东。
- 开先在其间，泉石清而雄。
- 分明我所记，古刹磨碑丰。
- 长衔似持节，觉来梦还空。
- 俛仰殆三绝，蹭蹬老更癃。
- 贵贱等梦尔，觉梦一理同。
- 持节何足道，得时可三公。
- 说梦乃梦语，笑杀懒散翁。
- 翁今往开先，凭何警盲聋。
- 将此一转语，截断双石谼。
- 源源自何来，其去何所终。

## 拼音
- wo3 xi1 you2 cheng2 jun1 ， nian2 shao4 xin1 you2 tong2 。
- dao3 chuang2 ji2 gan1 qin3 ， ning2 wen4 da2 yu3 qiong2 。
- jing1 shuang3 hu1 fei1 yue4 ， meng4 dao4 lu2 shan1 zhong1 。
- lu2 shan1 zui4 jia1 chu4 ， er4 lin2 zhan4 xi1 dong1 。
- kai1 xian1 zai4 qi2 jian1 ， quan2 shi2 qing1 er2 xiong2 。
- fen1 ming2 wo3 suo3 ji4 ， gu3 cha4 mo2 bei1 feng1 。
- chang2 xian2 si4 chi2 jie2 ， jue2 lai2 meng4 hai2 kong1 。
- fu3 yang3 dai4 san1 jue2 ， ceng4 deng1 lao3 geng4 long2 。
- gui4 jian4 deng3 meng4 er3 ， jue2 meng4 yi4 li3 tong2 。
- chi2 jie2 he2 zu2 dao4 ， de2 shi2 ke3 san1 gong1 。
- shuo1 meng4 nai3 meng4 yu3 ， xiao4 sha1 lan3 san3 weng1 。
- weng1 jin1 wang3 kai1 xian1 ， ping2 he2 jing3 mang2 long2 。
- jiang1 ci3 yi4 zhuan3 yu3 ， jie2 duan4 shuang1 shi2 hong2 。
- yuan2 yuan2 zi4 he2 lai2 ， qi2 qu4 he2 suo3 zhong1 。

## 注释

## 译文

## 赏析
