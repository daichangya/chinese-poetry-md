---
id: song-tai-zong-yuan-shi-qi-si-si
title: 缘识  其四四
titlePinyin: yuan2 shi2     qi2 si4 si4
titleSlug: yuan-shi-qi-si-si
author: 宋太宗
authorPinyin: song4 tai4 zong1
authorSlug: song-tai-zong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 重阳佳节菊花贵，婀娜如金叶青翠。
- 傍篱傍落一婆娑，发在秋天为祥瑞。
- 引步登高甚奇见，想此仪形植霄汉。
- 恣情采折手中叉，满袖冠簪香不散。
- 日飞黄鸟何老讶，看取丛丛光台榭。
- 愿细观瞻向眼前，含珠露色应无价。
- 好是侵晨半开坼，风摇去住还难得。
- 清霜未布转白云，喜亦非常意南北。
- 柳岸烟沈和水渌，独尔今朝看不足。
- 倏忽时间胜于春，随分狂心无拘束。

## 拼音
- chong2 yang2 jia1 jie2 ju2 hua1 gui4 ， e1 nuo2 ru2 jin1 ye4 qing1 cui4 。
- bang4 li2 bang4 luo4 yi4 po2 suo1 ， fa1 zai4 qiu1 tian1 wei4 xiang2 rui4 。
- yin3 bu4 deng1 gao1 shen4 qi2 jian4 ， xiang3 ci3 yi2 xing2 zhi2 xiao1 han4 。
- zi4 qing2 cai3 zhe2 shou3 zhong1 cha1 ， man3 xiu4 guan1 zan1 xiang1 bu2 san4 。
- ri4 fei1 huang2 niao3 he2 lao3 ya4 ， kan4 qu3 cong2 cong2 guang1 tai2 xie4 。
- yuan4 xi4 guan1 zhan1 xiang4 yan3 qian2 ， han2 zhu1 lu4 se4 ying4 wu2 jia4 。
- hao3 shi4 qin1 chen2 ban4 kai1 che4 ， feng1 yao2 qu4 zhu4 hai2 nan2 de2 。
- qing1 shuang1 wei4 bu4 zhuan3 bai2 yun2 ， xi3 yi4 fei1 chang2 yi4 nan2 bei3 。
- liu3 an4 yan1 shen3 he2 shui3 lu4 ， du2 er3 jin1 chao2 kan4 bu4 zu2 。
- shu1 hu1 shi2 jian1 sheng4 yu2 chun1 ， sui2 fen1 kuang2 xin1 wu2 ju1 shu4 。

## 注释

## 译文

## 赏析
