---
id: song-tai-zong-yuan-shi-qi-wu-ba
title: 缘识  其五八
titlePinyin: yuan2 shi2     qi2 wu3 ba1
titleSlug: yuan-shi-qi-wu-ba
author: 宋太宗
authorPinyin: song4 tai4 zong1
authorSlug: song-tai-zong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 妙手弹琴无向束，知之修炼五音足。
- 先辨浮沈有指归，弦头制度相催促。
- 右手抑扬禁淫邪，左手徘徊堪瞻瞩。
- 法于天，象于地，伏羲所造与心契。
- 先明理世见其真，六律含徽声嘹唳。
- 从兹化被先贤慕，激浊扬清消喜怒。
- 太素仁风去住间，元和之气皆徧布。
- 飞凤在天不可测，大小龙吟不费力。
- 响应听时有自然，举措安详能雅饰。
- 南风思政民俗化，顺从平等无高下。
- 淳朴相传今复兴，逍遥道德后宗亚。
- 指要直掌须反善，拊安排齐似剪取。
- 声来往，玄更玄，振兼文武情展转。
- 古与今来千万弄，几人通达能妙用。
- 广陵散好足仙踪，胡笳十八堪郑重。
- 堪郑重，何清切，依凭伎俩能拨剌。
- 轻挑重打善间钩，连蠲抡下轻微抹。
- 伯牙弹时如何美，汪汪洋洋似流水。
- 类例研究得刚柔，坏陵秋思无比拟。
- 叙志神和慢调⿰车尔，修身治性藏幽隠。
- 苍龙鹤舞白雉飞，防奢止欲皆相准。

## 拼音
- miao4 shou3 tan2 qin2 wu2 xiang4 shu4 ， zhi1 zhi1 xiu1 lian4 wu3 yin1 zu2 。
- xian1 bian4 fu2 shen3 you3 zhi3 gui1 ， xian2 tou2 zhi4 du4 xiang1 cui1 cu4 。
- you4 shou3 yi4 yang2 jin4 yin2 xie2 ， zuo3 shou3 pai2 huai2 kan1 zhan1 zhu3 。
- fa3 yu2 tian1 ， xiang4 yu2 di4 ， fu2 xi1 suo3 zao4 yu3 xin1 qi4 。
- xian1 ming2 li3 shi4 jian4 qi2 zhen1 ， liu4 lü4 han2 hui1 sheng1 liao2 li4 。
- cong2 zi1 hua4 bei4 xian1 xian2 mu4 ， ji1 zhuo2 yang2 qing1 xiao1 xi3 nu4 。
- tai4 su4 ren2 feng1 qu4 zhu4 jian1 ， yuan2 he2 zhi1 qi4 jie1 bian4 bu4 。
- fei1 feng4 zai4 tian1 bu4 ke3 ce4 ， da4 xiao3 long2 yin2 bu2 fei4 li4 。
- xiang3 ying4 ting1 shi2 you3 zi4 ran2 ， ju3 cuo4 an1 xiang2 neng2 ya3 shi4 。
- nan2 feng1 si1 zheng4 min2 su2 hua4 ， shun4 cong2 ping2 deng3 wu2 gao1 xia4 。
- chun2 pu3 xiang1 chuan2 jin1 fu4 xing1 ， xiao1 yao2 dao4 de2 hou4 zong1 ya4 。
- zhi3 yao4 zhi2 zhang3 xu1 fan3 shan4 ， fu3 an1 pai2 qi2 si4 jian3 qu3 。
- sheng1 lai2 wang3 ， xuan2 geng4 xuan2 ， zhen4 jian1 wen2 wu3 qing2 zhan3 zhuan3 。
- gu3 yu3 jin1 lai2 qian1 wan4 nong4 ， ji3 ren2 tong1 da2 neng2 miao4 yong4 。
- guang3 ling2 san4 hao3 zu2 xian1 zong1 ， hu2 jia1 shi2 ba1 kan1 zheng4 zhong4 。
- kan1 zheng4 zhong4 ， he2 qing1 qie4 ， yi1 ping2 ji4 liang3 neng2 bo1 la4 。
- qing1 tiao1 zhong4 da3 shan4 jian1 gou1 ， lian2 juan1 lun1 xia4 qing1 wei1 mo3 。
- bo2 ya2 tan2 shi2 ru2 he2 mei3 ， wang1 wang1 yang2 yang2 si4 liu2 shui3 。
- lei4 li4 yan2 jiu1 de2 gang1 rou2 ， huai4 ling2 qiu1 si1 wu2 bi3 ni3 。
- xu4 zhi4 shen2 he2 man4 tiao2 ⿰ che1 er3 ， xiu1 shen1 zhi4 xing4 cang2 you1 yin3 。
- cang1 long2 he4 wu3 bai2 zhi4 fei1 ， fang2 she1 zhi3 yu4 jie1 xiang1 zhun3 。

## 注释

## 译文

## 赏析
