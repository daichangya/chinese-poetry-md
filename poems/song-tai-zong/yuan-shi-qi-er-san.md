---
id: song-tai-zong-yuan-shi-qi-er-san
title: 缘识  其二三
titlePinyin: yuan2 shi2     qi2 er4 san1
titleSlug: yuan-shi-qi-er-san
author: 宋太宗
authorPinyin: song4 tai4 zong1
authorSlug: song-tai-zong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春色春兮景媚妍，薰风暖润物华鲜。
- 上林花结和香雾，絮压轻轻软似绵。
- 寰中运启大平年，文武须精百艺全。
- 弄影马骄难控勒，龟兹韵雅奏钧天。
- 仙仗仪排亲自注，电转星毬来进御。
- 玄之寂妙得其玄，更重人前举止措。
- 靴衫束带两分行，七宝鞭擎呈内库。
- 一坦平兮殿毬场，国乐调兮甚锵洋。
- 掀天沸渭轰鼍皷，返朴纯诚𢽾三皇。
- 折旋俯仰怡情悦，乾坤日月尽舒光。
- 龙马徘徊多步骤，生狞堪羡困垂缰。
- 绣䪌红绦金蹀躞，銮铃珂珮水精装。
- 五云庆集鹤为驾，短袍新样甚风雅。
- 东西相望贺头筹，欢呼蹈舞金阶下。
- 隔宿合门宣侍臣，廐中令拣驯良马。
- 紫气盘旋分月仗，庭芜尽去平如掌。
- 趫捷雄雄镂镫轻，雷声唱彻迎空响。
- 俄然斗转俱浑霍，亦非骇目犹人作。
- 学之玄妙似通神，凤翼藏珠岂易落。
- 傍捎正击有多门，斜身用力轻敲斫。
- 我因闲暇自销停，对手临时相架阁。
- 深似交锋立战轼，匹马纵横藉筋脚。
- 孤星远迸向人飞。
- 云开瑞色天，清廓打三筹，公子王孙第一流。
- 声高唱好绣旗举，响亮欢声动十洲。
- 齐拜彤庭临玉砌，香随雾散堕鼇头。
- 奔驰系合班，供奉内臣侧。
- 祥烟澹荡俨清风，御筵开处浮春色。
- 弦管调高甚谐和，排优次第用心怕。
- 难中最难人健羡，困即𫏐来临玉殿。
- 苑花方盛重暄和，特会群臣开广䜩。
- 广䜩初启日迟迟，时饮𬪩醪红满面。
- 唯将煦育徧覃恩，狻猊喷袅龙香散。
- 四寒偃戈征将闲，丧胆犬戎寻不见。
- 牡丹澹兮白如雪，打毬妙兮多指诀。
- 似展兵机演智谋，风旋两阴甚奇绝。
- 每争竞逐向前冲，星高陨坠相钩拽。
- 声传士庶万千家，济济锵锵耀辉华。
- 从人巧拙快予意，欢呼动地喜交加。
- 我缘寡薄非明主，礼乐风俗成规矩。
- 笑他左右尽狂心，文臣战将多如雨。
- 修持管笔故无疑，威慑遐荒用神武。
- 僚宰满面是香尘，一边得失亏先补。
- 车书混化霸丕图，姬周小世方为数。
- 休言落鴈射双雕，中原静乱平胡虏。

## 拼音
- chun1 se4 chun1 xi1 jing3 mei4 yan2 ， xun1 feng1 nuan3 run4 wu4 hua2 xian1 。
- shang4 lin2 hua1 jie2 he2 xiang1 wu4 ， xu4 ya1 qing1 qing1 ruan3 si4 mian2 。
- huan2 zhong1 yun4 qi3 da4 ping2 nian2 ， wen2 wu3 xu1 jing1 bai3 yi4 quan2 。
- nong4 ying3 ma3 jiao1 nan2 kong4 le4 ， qiu1 ci2 yun4 ya3 zou4 jun1 tian1 。
- xian1 zhang4 yi2 pai2 qin1 zi4 zhu4 ， dian4 zhuan3 xing1 qiu2 lai2 jin4 yu4 。
- xuan2 zhi1 ji4 miao4 de2 qi2 xuan2 ， geng4 zhong4 ren2 qian2 ju3 zhi3 cuo4 。
- xue1 shan1 shu4 dai4 liang3 fen1 xing2 ， qi1 bao3 bian1 qing2 cheng2 nei4 ku4 。
- yi4 tan3 ping2 xi1 dian4 qiu2 chang3 ， guo2 yue4 tiao2 xi1 shen4 qiang1 yang2 。
- xian1 tian1 fei4 wei4 hong1 tuo2 gu3 ， fan3 pu3 chun2 cheng2 𢽾 san1 huang2 。
- zhe2 xuan2 fu3 yang3 yi2 qing2 yue4 ， qian2 kun1 ri4 yue4 jin4 shu1 guang1 。
- long2 ma3 pai2 huai2 duo1 bu4 zhou4 ， sheng1 ning2 kan1 xian4 kun4 chui2 jiang1 。
- xiu4 䪌 hong2 tao1 jin1 die2 xie4 ， luan2 ling2 ke1 pei4 shui3 jing1 zhuang1 。
- wu3 yun2 qing4 ji2 he4 wei4 jia4 ， duan3 pao2 xin1 yang4 shen4 feng1 ya3 。
- dong1 xi1 xiang1 wang4 he4 tou2 chou2 ， huan1 hu1 dao3 wu3 jin1 jie1 xia4 。
- ge2 su4 he2 men2 xuan1 shi4 chen2 ， jiu4 zhong1 ling4 jian3 xun4 liang2 ma3 。
- zi3 qi4 pan2 xuan2 fen1 yue4 zhang4 ， ting2 wu2 jin4 qu4 ping2 ru2 zhang3 。
- qiao2 jie2 xiong2 xiong2 lou4 deng1 qing1 ， lei2 sheng1 chang4 che4 ying2 kong1 xiang3 。
- e2 ran2 dou4 zhuan3 ju4 hun2 huo4 ， yi4 fei1 hai4 mu4 you2 ren2 zuo4 。
- xue2 zhi1 xuan2 miao4 si4 tong1 shen2 ， feng4 yi4 cang2 zhu1 qi3 yi4 luo4 。
- bang4 shao1 zheng4 ji1 you3 duo1 men2 ， xie2 shen1 yong4 li4 qing1 qiao1 zhuo2 。
- wo3 yin1 xian2 xia2 zi4 xiao1 ting2 ， dui4 shou3 lin2 shi2 xiang1 jia4 ge2 。
- shen1 si4 jiao1 feng1 li4 zhan4 shi4 ， pi3 ma3 zong4 heng2 jie4 jin1 jiao3 。
- gu1 xing1 yuan3 beng4 xiang4 ren2 fei1 。
- yun2 kai1 rui4 se4 tian1 ， qing1 kuo4 da3 san1 chou2 ， gong1 zi3 wang2 sun1 di4 yi1 liu2 。
- sheng1 gao1 chang4 hao3 xiu4 qi2 ju3 ， xiang3 liang4 huan1 sheng1 dong4 shi2 zhou1 。
- qi2 bai4 tong2 ting2 lin2 yu4 qi4 ， xiang1 sui2 wu4 san4 duo4 ao2 tou2 。
- ben1 chi2 xi4 he2 ban1 ， gong4 feng4 nei4 chen2 ce4 。
- xiang2 yan1 dan4 dang4 yan3 qing1 feng1 ， yu4 yan2 kai1 chu4 fu2 chun1 se4 。
- xian2 guan3 tiao2 gao1 shen4 xie2 he2 ， pai2 you1 ci4 di4 yong4 xin1 pa4 。
- nan2 zhong1 zui4 nan2 ren2 jian4 xian4 ， kun4 ji2 𫏐 lai2 lin2 yu4 dian4 。
- yuan4 hua1 fang1 sheng4 zhong4 xuan1 he2 ， te4 hui4 qun2 chen2 kai1 guang3 䜩 。
- guang3 䜩 chu1 qi3 ri4 chi2 chi2 ， shi2 yin3 nong2 lao2 hong2 man3 mian4 。
- wei2 jiang1 xu4 yu4 bian4 qin2 en1 ， suan1 ni2 pen1 niao3 long2 xiang1 san4 。
- si4 han2 yan3 ge1 zheng1 jiang1 xian2 ， sang4 dan3 quan3 rong2 xun2 bu2 jian4 。
- mu3 dan1 dan4 xi1 bai2 ru2 xue3 ， da3 qiu2 miao4 xi1 duo1 zhi3 jue2 。
- si4 zhan3 bing1 ji1 yan3 zhi4 mou2 ， feng1 xuan2 liang3 yin1 shen4 qi2 jue2 。
- mei3 zheng1 jing4 zhu2 xiang4 qian2 chong1 ， xing1 gao1 yun3 zhui4 xiang1 gou1 zhuai4 。
- sheng1 chuan2 shi4 shu4 wan4 qian1 jia1 ， ji4 ji4 qiang1 qiang1 yao4 hui1 hua2 。
- cong2 ren2 qiao3 zhuo1 kuai4 yu3 yi4 ， huan1 hu1 dong4 di4 xi3 jiao1 jia1 。
- wo3 yuan2 gua3 bao2 fei1 ming2 zhu3 ， li3 yue4 feng1 su2 cheng2 gui1 ju3 。
- xiao4 ta1 zuo3 you4 jin4 kuang2 xin1 ， wen2 chen2 zhan4 jiang4 duo1 ru2 yu3 。
- xiu1 chi2 guan3 bi3 gu4 wu2 yi2 ， wei1 she4 xia2 huang1 yong4 shen2 wu3 。
- liao2 zai3 man3 mian4 shi4 xiang1 chen2 ， yi4 bian1 de2 shi1 kui1 xian1 bu3 。
- che1 shu1 hun4 hua4 ba4 pi1 tu2 ， ji1 zhou1 xiao3 shi4 fang1 wei2 shu4 。
- xiu1 yan2 luo4 yan4 she4 shuang1 diao1 ， zhong1 yuan2 jing4 luan4 ping2 hu2 lu3 。

## 注释

## 译文

## 赏析
