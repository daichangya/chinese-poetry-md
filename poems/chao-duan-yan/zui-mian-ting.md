---
id: chao-duan-yan-zui-mian-ting
title: 醉眠亭
titlePinyin: zui4 mian2 ting2
titleSlug: zui-mian-ting
author: 晁端彦
authorPinyin: chao2 duan1 yan4
authorSlug: chao-duan-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生有出处，两事固希全。
- 达则都廊庙，致君尧舜前。
- 声名喧宇宙，指顾生云烟。
- 不然早晦隐，纵意乐当年。
- 第一莫如醉，第二莫如眠。
- 无悔水乡士，子瞻称其贤。
- 埋照不干世，作亭临清泉。
- 欢来即痛饮，酣谑竟长筵。
- 陶陶非假寐，泯绝平生缘。
- 尽得杯中趣，常为枕上仙。
- 影从明月照，名任清风传。
- 愿君遂此志，其乐更相先。
- 醉无三日醒，欲尽百斛船。
- 境界如古莽，魂梦游钧天。
- 莫学不佞者，狥禄遭缠牵。
- 进无济世志，退无负郭田。
- 独醒少意绪，寡睡多烦煎。
- 风波惊性命，鞍马积胝胼。
- 未得立篱下，应难卧瓮边。
- 区区为宿仕，短咏愧非妍。

## 拼音
- ren2 sheng1 you3 chu1 chu4 ， liang3 shi4 gu4 xi1 quan2 。
- da2 ze2 dou1 lang2 miao4 ， zhi4 jun1 yao2 shun4 qian2 。
- sheng1 ming2 xuan1 yu3 zhou4 ， zhi3 gu4 sheng1 yun2 yan1 。
- bu4 ran2 zao3 hui4 yin3 ， zong4 yi4 le4 dang1 nian2 。
- di4 yi1 mo4 ru2 zui4 ， di4 er4 mo4 ru2 mian2 。
- wu2 hui3 shui3 xiang1 shi4 ， zi3 zhan1 cheng1 qi2 xian2 。
- mai2 zhao4 bu4 gan1 shi4 ， zuo4 ting2 lin2 qing1 quan2 。
- huan1 lai2 ji2 tong4 yin3 ， han1 xue4 jing4 chang2 yan2 。
- tao2 tao2 fei1 jia3 mei4 ， min3 jue2 ping2 sheng1 yuan2 。
- jin4 de2 bei1 zhong1 qu4 ， chang2 wei4 zhen3 shang4 xian1 。
- ying3 cong2 ming2 yue4 zhao4 ， ming2 ren4 qing1 feng1 chuan2 。
- yuan4 jun1 sui4 ci3 zhi4 ， qi2 le4 geng4 xiang1 xian1 。
- zui4 wu2 san1 ri4 xing3 ， yu4 jin4 bai3 hu2 chuan2 。
- jing4 jie4 ru2 gu3 mang3 ， hun2 meng4 you2 jun1 tian1 。
- mo4 xue2 bu2 ning4 zhe3 ， xun4 lu4 zao1 chan2 qian1 。
- jin4 wu2 ji4 shi4 zhi4 ， tui4 wu2 fu4 guo1 tian2 。
- du2 xing3 shao3 yi4 xu4 ， gua3 shui4 duo1 fan2 jian1 。
- feng1 bo1 jing1 xing4 ming4 ， an1 ma3 ji1 zhi1 pian2 。
- wei4 de2 li4 li2 xia4 ， ying4 nan2 wo4 weng4 bian1 。
- qu1 qu1 wei4 su4 shi4 ， duan3 yong3 kui4 fei1 yan2 。

## 注释

## 译文

## 赏析
