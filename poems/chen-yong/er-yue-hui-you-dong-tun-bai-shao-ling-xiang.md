---
id: chen-yong-er-yue-hui-you-dong-tun-bai-shao-ling-xiang
title: 二月晦游东屯拜少陵像
titlePinyin: er4 yue4 hui4 you2 dong1 tun2 bai4 shao3 ling2 xiang4
titleSlug: er-yue-hui-you-dong-tun-bai-shao-ling-xiang
author: 陈邕
authorPinyin: chen2 yong1
authorSlug: chen-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 飞飞鸣枭啄金屋，孔雀饮泉牛抵触。
- 杜鹃喜免百巢嗔，鹪鹩强息一枝足。
- 烛天光焰几许长，日眩东极升朝阳。
- 世人谩作诗老看，肩拍吕葛心羲皇。
- 玉珂金钥裁通籍，锦水铜梁俄浪迹。
- 两河磔裂甲欲洗，四壁呻吟饭无吃。
- 萍漂蓬转客夔门，栖迟瀼西复东屯。
- 群峰竦壁水萦带，有怪膴膴如周原。
- 纵横豺虎深稂莠，熊儿执耒骥子耨。
- 除芒落杵未流匙，问有长安消息否。
- 峡云巴月困冥搜，去醉洞庭湘浦秋。
- 溪山留得金石响，定应骑气时神游。
- 扪参历井甘飞辙，端为穿花听鸟设。
- 簿书丛里掣舟来，风雨声中与春别。
- 仰窥层阁俯平川，想见杜曲桑麻田。
- 更起鸣酬傥可待，一弹指顷三千年。

## 拼音
- fei1 fei1 ming2 xiao1 zhuo2 jin1 wu1 ， kong3 que4 yin3 quan2 niu2 di3 chu4 。
- du4 juan1 xi3 mian3 bai3 chao2 chen1 ， jiao1 liao2 qiang2 xi1 yi4 zhi1 zu2 。
- zhu2 tian1 guang1 yan4 ji3 xu3 chang2 ， ri4 xuan4 dong1 ji2 sheng1 chao2 yang2 。
- shi4 ren2 man4 zuo4 shi1 lao3 kan4 ， jian1 pai1 lü3 ge3 xin1 xi1 huang2 。
- yu4 ke1 jin1 yao4 cai2 tong1 ji2 ， jin3 shui3 tong2 liang2 e2 lang4 ji4 。
- liang3 he2 zhe2 lie4 jia3 yu4 xi3 ， si4 bi4 shen1 yin2 fan4 wu2 chi1 。
- ping2 piao1 peng2 zhuan3 ke4 kui2 men2 ， qi1 chi2 rang2 xi1 fu4 dong1 tun2 。
- qun2 feng1 song3 bi4 shui3 ying2 dai4 ， you3 guai4 wu3 wu3 ru2 zhou1 yuan2 。
- zong4 heng2 chai2 hu3 shen1 lang2 you3 ， xiong2 er2 zhi2 lei3 ji4 zi3 nou4 。
- chu2 mang2 luo4 chu3 wei4 liu2 chi2 ， wen4 you3 chang2 an1 xiao1 xi1 fou3 。
- xia2 yun2 ba1 yue4 kun4 ming2 sou1 ， qu4 zui4 dong4 ting2 xiang1 pu3 qiu1 。
- xi1 shan1 liu2 de2 jin1 shi2 xiang3 ， ding4 ying4 qi2 qi4 shi2 shen2 you2 。
- men2 shen1 li4 jing3 gan1 fei1 zhe2 ， duan1 wei4 chuan1 hua1 ting1 niao3 she4 。
- bo2 shu1 cong2 li3 che4 zhou1 lai2 ， feng1 yu3 sheng1 zhong1 yu3 chun1 bie2 。
- yang3 kui1 ceng2 ge2 fu3 ping2 chuan1 ， xiang3 jian4 du4 qu3 sang1 ma2 tian2 。
- geng4 qi3 ming2 chou2 tang3 ke3 dai4 ， yi4 tan2 zhi3 qing3 san1 qian1 nian2 。

## 注释

## 译文

## 赏析
