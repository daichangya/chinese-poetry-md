---
id: zhao-yong-ji-you
title: 纪游
titlePinyin: ji4 you2
titleSlug: ji-you
author: 赵廱
authorPinyin: zhao4 yong1
authorSlug: zhao-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古端有奇胜，名岩拟天星。
- 传闻辇毂下，往往极口称。
- 有为背驰说，曾不如邱陵。
- 请君勿夸山，恐非动者情。
- 请君勿誉水，静必恶淙琤。
- 玄酒薄滋味，众口难调羹。
- 甲乙独相囗，马不同牛耕。
- 海上有逐臭，宁云尔德馨。
- 主人何负盗，势固为盗憎。
- 兹山岂求全，乃与人事并。
- 言言而疑疑，世态犬吠声。
- 百闻输一见，日月中天明。
- 我绾高要章，往返万里程。
- 凛凛民社寄，旦旦朱墨荣。
- 及兹瓜戍期，作意星岩行。
- 星岩有佳处，丈人试静听。
- 空洞似容德，不禁魑魅停。
- 其中百寻泉，澄挠无浊清。
- 神龙倏兮来，稳稳石榻横。
- 忽焉风云合，霹雳行雷霆。
- 驱逐百种怪，栗栗心胆惊。
- 为山何用高，有此足以名。
- 提携曲居士，宾从尽豪英。
- 刻山与题柱，悔罪付两黥。
- 男儿须办此，谁能作蝇营。

## 拼音
- gu3 duan1 you3 qi2 sheng4 ， ming2 yan2 ni3 tian1 xing1 。
- chuan2 wen2 nian3 gu1 xia4 ， wang3 wang3 ji2 kou3 cheng1 。
- you3 wei4 bei4 chi2 shuo1 ， ceng2 bu4 ru2 qiu1 ling2 。
- qing3 jun1 wu4 kua1 shan1 ， kong3 fei1 dong4 zhe3 qing2 。
- qing3 jun1 wu4 yu4 shui3 ， jing4 bi4 e4 cong2 cheng1 。
- xuan2 jiu3 bao2 zi1 wei4 ， zhong4 kou3 nan2 tiao2 geng1 。
- jia3 yi3 du2 xiang1 wei2 ， ma3 bu4 tong2 niu2 geng1 。
- hai3 shang4 you3 zhu2 chou4 ， ning2 yun2 er3 de2 xin1 。
- zhu3 ren2 he2 fu4 dao4 ， shi4 gu4 wei4 dao4 zeng1 。
- zi1 shan1 qi3 qiu2 quan2 ， nai3 yu3 ren2 shi4 bing4 。
- yan2 yan2 er2 yi2 yi2 ， shi4 tai4 quan3 fei4 sheng1 。
- bai3 wen2 shu1 yi2 jian4 ， ri4 yue4 zhong1 tian1 ming2 。
- wo3 wan3 gao1 yao4 zhang1 ， wang3 fan3 wan4 li3 cheng2 。
- lin3 lin3 min2 she4 ji4 ， dan4 dan4 zhu1 mo4 rong2 。
- ji2 zi1 gua1 shu4 qi1 ， zuo4 yi4 xing1 yan2 xing2 。
- xing1 yan2 you3 jia1 chu4 ， zhang4 ren2 shi4 jing4 ting1 。
- kong1 dong4 si4 rong2 de2 ， bu4 jin1 chi1 mei4 ting2 。
- qi2 zhong1 bai3 xun2 quan2 ， cheng2 nao2 wu2 zhuo2 qing1 。
- shen2 long2 shu1 xi1 lai2 ， wen3 wen3 shi2 ta4 heng2 。
- hu1 yan1 feng1 yun2 he2 ， pi1 li4 xing2 lei2 ting2 。
- qu1 zhu2 bai3 zhong3 guai4 ， li4 li4 xin1 dan3 jing1 。
- wei4 shan1 he2 yong4 gao1 ， you3 ci3 zu2 yi3 ming2 。
- ti2 xie2 qu3 ju1 shi4 ， bin1 cong2 jin4 hao2 ying1 。
- ke4 shan1 yu3 ti2 zhu4 ， hui3 zui4 fu4 liang3 qing2 。
- nan2 er2 xu1 ban4 ci3 ， shui2 neng2 zuo4 ying2 ying2 。

## 注释

## 译文

## 赏析
