---
id: chen-guan-wu-yi-shan
title: 武夷山
titlePinyin: wu3 yi2 shan1
titleSlug: wu-yi-shan
author: 陈观
authorPinyin: chen2 guan1
authorSlug: chen-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邮亭立溪端，上有石鼓字。
- 回顾溪水中，石鼓安所置。
- 移舟溯清流，前山鬰苍翠。
- 一曲遽停桡，寻真步幽邃。
- 洞天阊阖开，殿阁俨神位。
- 秦汉纪兹山，武夷君所治。
- 幔亭晏曾孙，遐踪久已秘。
- 巍巍大王峰，玉女傍立侍。
- 狮子西东来，昂藏不敢肆。
- 我本羽衣人，憩迹升真地。
- 珍重学仙翁，命舟行厨备。
- 溪山偕侣游，讨论每延迟。
- 二曲顿清奇，彼美宛临水。
- 三曲多仙岩，峭峙罕匹类。
- 倚空架舟函，不腐亦不坠。
- 小泊三杯石，坐玩逸清思。
- 石上饮三杯，昔贤同一致。
- 四曲入云中，繁花方妩媚。
- 春光耀亭台，灵草渐萌瑞。
- 崖阴刻字新，往往书故事。
- 五曲达平林，蔼然千古意。
- 精舍瞻遗容，丰碑诵遗记。
- 杏坛相因依，高堂揭仁智。
- 却令闽越中，居然作洙泗。
- 雄哉大隠屏，仙掌列其次。
- 六曲转盼间，仰高发长喟。
- 七曲著渔家，碧津富投饵。
- 八曲寂尔过，楼岩无鼓吹。
- 穷幽造灵峰，玄都矧可暨。
- 临池数本桃，道士昔手植。
- 感慨却回舟，烹鲜侑扬觯。
- 九曲烟霞深，彤庭敞宏庇。
- 即此非桃源，复何工拟议。
- 仙客偶谈玄，主人已心醉。
- 欢言一宿留，醺酣饱熟睡。
- 晨兴复招邀，具我鸡黍饲。
- 临行意有余，醇醪馈盈器。
- 顺流睇层巅，天游冀愿遂。
- 扪萝履崎嵚，登陟良不易。
- 绝顶隠君居，崇台境殊异。
- 凭虚俯危栏，重峦俱下视。
- 参差森欲动，恍惚眩眸眦。
- 灵飚空中来，松竹舞仙帔。
- 杖藜还高冈，夷犹不忍弃。
- 何当濯尘缨，永兹飘笠寄。
- 归休赋长篇，聊为斯游识。

## 拼音
- you2 ting2 li4 xi1 duan1 ， shang4 you3 shi2 gu3 zi4 。
- hui2 gu4 xi1 shui3 zhong1 ， shi2 gu3 an1 suo3 zhi4 。
- yi2 zhou1 su4 qing1 liu2 ， qian2 shan1 yu4 cang1 cui4 。
- yi4 qu3 ju4 ting2 rao2 ， xun2 zhen1 bu4 you1 sui4 。
- dong4 tian1 chang1 he2 kai1 ， dian4 ge2 yan3 shen2 wei4 。
- qin2 han4 ji4 zi1 shan1 ， wu3 yi2 jun1 suo3 zhi4 。
- man4 ting2 yan4 zeng1 sun1 ， xia2 zong1 jiu3 yi3 mi4 。
- wei1 wei1 da4 wang2 feng1 ， yu4 nü3 bang4 li4 shi4 。
- shi1 zi0 xi1 dong1 lai2 ， ang2 cang2 bu4 gan3 si4 。
- wo3 ben3 yu3 yi1 ren2 ， qi4 ji4 sheng1 zhen1 di4 。
- zhen1 zhong4 xue2 xian1 weng1 ， ming4 zhou1 xing2 chu2 bei4 。
- xi1 shan1 xie2 lü3 you2 ， tao3 lun4 mei3 yan2 chi2 。
- er4 qu3 dun4 qing1 qi2 ， bi3 mei3 wan3 lin2 shui3 。
- san1 qu3 duo1 xian1 yan2 ， qiao4 zhi4 han3 pi3 lei4 。
- yi3 kong1 jia4 zhou1 han2 ， bu4 fu3 yi4 bu2 zhui4 。
- xiao3 bo2 san1 bei1 shi2 ， zuo4 wan2 yi4 qing1 si1 。
- shi2 shang4 yin3 san1 bei1 ， xi1 xian2 tong2 yi2 zhi4 。
- si4 qu3 ru4 yun2 zhong1 ， fan2 hua1 fang1 wu3 mei4 。
- chun1 guang1 yao4 ting2 tai2 ， ling2 cao3 jian4 meng2 rui4 。
- ya2 yin1 ke4 zi4 xin1 ， wang3 wang3 shu1 gu4 shi4 。
- wu3 qu3 da2 ping2 lin2 ， ai3 ran2 qian1 gu3 yi4 。
- jing1 she4 zhan1 yi2 rong2 ， feng1 bei1 song4 yi2 ji4 。
- xing4 tan2 xiang1 yin1 yi1 ， gao1 tang2 jie1 ren2 zhi4 。
- que4 ling4 min3 yue4 zhong1 ， ju1 ran2 zuo4 zhu1 si4 。
- xiong2 zai1 da4 yin3 ping2 ， xian1 zhang3 lie4 qi2 ci4 。
- liu4 qu3 zhuan3 pan4 jian1 ， yang3 gao1 fa1 chang2 kui4 。
- qi1 qu3 zhu4 yu2 jia1 ， bi4 jin1 fu4 tou2 er3 。
- ba1 qu3 ji4 er3 guo4 ， lou2 yan2 wu2 gu3 chui1 。
- qiong2 you1 zao4 ling2 feng1 ， xuan2 dou1 shen3 ke3 ji4 。
- lin2 chi2 shu4 ben3 tao2 ， dao4 shi4 xi1 shou3 zhi2 。
- gan3 kai3 que4 hui2 zhou1 ， peng1 xian1 you4 yang2 zhi4 。
- jiu3 qu1 yan1 xia2 shen1 ， tong2 ting2 chang3 hong2 bi4 。
- ji2 ci3 fei1 tao2 yuan2 ， fu4 he2 gong1 ni3 yi4 。
- xian1 ke4 ou3 tan2 xuan2 ， zhu3 ren2 yi3 xin1 zui4 。
- huan1 yan2 yi2 su4 liu2 ， xun1 han1 bao3 shu2 shui4 。
- chen2 xing1 fu4 zhao1 yao1 ， ju4 wo3 ji1 shu3 si4 。
- lin2 xing2 yi4 you3 yu2 ， chun2 lao2 kui4 ying2 qi4 。
- shun4 liu2 di4 ceng2 dian1 ， tian1 you2 ji4 yuan4 sui4 。
- men2 luo2 lü3 qi2 qin1 ， deng1 zhi4 liang2 bu2 yi4 。
- jue2 ding3 yin3 jun1 ju1 ， chong2 tai2 jing4 shu1 yi4 。
- ping2 xu1 fu3 wei1 lan2 ， chong2 luan2 ju4 xia4 shi4 。
- cen1 ci1 sen1 yu4 dong4 ， huang3 hu1 xuan4 mou2 zi4 。
- ling2 biao1 kong1 zhong1 lai2 ， song1 zhu2 wu3 xian1 pei4 。
- zhang4 li2 hai2 gao1 gang1 ， yi2 you2 bu4 ren3 qi4 。
- he2 dang1 zhuo2 chen2 ying1 ， yong3 zi1 piao1 li4 ji4 。
- gui1 xiu1 fu4 chang2 pian1 ， liao2 wei4 si1 you2 shi2 。

## 注释

## 译文

## 赏析
