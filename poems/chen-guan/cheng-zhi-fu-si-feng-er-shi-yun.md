---
id: chen-guan-cheng-zhi-fu-si-feng-er-shi-yun
title: 呈知府司封二十韵
titlePinyin: cheng2 zhi1 fu3 si1 feng1 er4 shi2 yun4
titleSlug: cheng-zhi-fu-si-feng-er-shi-yun
author: 陈瓘
authorPinyin: chen2 guan4
authorSlug: chen-guan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 锦帐含香士，高名压搢绅。
- 南昌移皂盖，东颍憩朱轮。
- 孝悌资延寿，耕桑頼信臣。
- 优游千里治，谈笑六朝均。
- 竟日庭无讼，期年俗已淳。
- 休夸两岐秀，未若四时春。
- 近远皆沾泽，施为固有神。
- 欢讴连别壤，美绩播严宸。
- 夙慕冰壶洁，终期骥足伸。
- 燕闲成吏隠，萧洒得湖滨。
- 烟柳笼亭槛，云波荡钓纶。
- 微风牵藻荇，小棹送鲈莼。
- 缪作堂中客，惭陪席上珍。
- 开樽宁草草，延语每谆谆。
- 龌龊才非异，吹嘘意独亲。
- 摘鞍方邂逅，揽辔又逡巡。
- 丽巧裁新咏，缄题及鄙人。
- 曹刘风自古，李杜格殊伦。
- 拜赐欣愉甚，临分感叹频。
- 悠悠京国路，重染满衣尘。

## 拼音
- jin3 zhang4 han2 xiang1 shi4 ， gao1 ming2 ya1 jin4 shen1 。
- nan2 chang1 yi2 zao4 gai4 ， dong1 ying3 qi4 zhu1 lun2 。
- xiao4 ti4 zi1 yan2 shou4 ， geng1 sang1 lai4 xin4 chen2 。
- you1 you2 qian1 li3 zhi4 ， tan2 xiao4 liu4 chao2 jun1 。
- jing4 ri4 ting2 wu2 song4 ， qi1 nian2 su2 yi3 chun2 。
- xiu1 kua1 liang3 qi2 xiu4 ， wei4 ruo4 si4 shi2 chun1 。
- jin4 yuan3 jie1 zhan1 ze2 ， shi1 wei4 gu4 you3 shen2 。
- huan1 ou1 lian2 bie2 rang3 ， mei3 ji4 bo1 yan2 chen2 。
- su4 mu4 bing1 hu2 jie2 ， zhong1 qi1 ji4 zu2 shen1 。
- yan4 xian2 cheng2 li4 yin3 ， xiao1 sa3 de2 hu2 bin1 。
- yan1 liu3 long2 ting2 kan3 ， yun2 bo1 dang4 diao4 lun2 。
- wei1 feng1 qian1 zao3 xing4 ， xiao3 zhao4 song4 lu2 chun2 。
- miu4 zuo4 tang2 zhong1 ke4 ， can2 pei2 xi2 shang4 zhen1 。
- kai1 zun1 ning2 cao3 cao3 ， yan2 yu3 mei3 zhun1 zhun1 。
- wo4 chuo4 cai2 fei1 yi4 ， chui1 xu1 yi4 du2 qin1 。
- zhai1 an1 fang1 xie4 hou4 ， lan3 pei4 you4 qun1 xun2 。
- li4 qiao3 cai2 xin1 yong3 ， jian1 ti2 ji2 bi3 ren2 。
- cao2 liu2 feng1 zi4 gu3 ， li3 du4 ge2 shu1 lun2 。
- bai4 ci4 xin1 yu2 shen4 ， lin2 fen1 gan3 tan4 pin2 。
- you1 you1 jing1 guo2 lu4 ， zhong4 ran3 man3 yi1 chen2 。

## 注释

## 译文

## 赏析
