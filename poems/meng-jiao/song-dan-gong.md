---
id: meng-jiao-song-dan-gong
title: 送淡公
titlePinyin: song4 dan4 gong1
titleSlug: song-dan-gong
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 燕本冰雪骨，越淡莲花风。五言双宝刀，联响高飞鸿。
- 翰苑钱舍人，诗韵铿雷公。识本未识淡，仰咏嗟无穷。
- 清恨生物表，郎玉倾梦中。常于冷竹坐，相语道意冲。
- 嵩洛兴不薄，稽江事难同。明年若不来，我作黄蒿翁。
- 何以兀其心，为君学虚空。
- 坐爱青草上，意含沧海滨。渺渺独见水，悠悠不问人。
- 镜浪洗手绿，剡花入心春。虽然防外触，无奈饶衣新。
- 行当译文字，慰此吟殷勤。
- 铜斗饮江酒，手拍铜斗歌。侬是拍浪儿，饮则拜浪婆。
- 脚踏小船头，独速舞短蓑。笑伊渔阳操，空恃文章多。
- 闲倚青竹竿，白日奈我何。
- 短蓑不怕雨，白鹭相争飞。短楫画菰蒲，斗作豪横归。
- 笑伊水健儿，浪战求光辉。不如竹枝弓，射鸭无是非。
- 射鸭复射鸭，鸭惊菰蒲头。鸳鸯亦零落，彩色难相求。
- 侬是清浪儿，每踏清浪游。笑伊乡贡郎，踏土称风流。
- 如何丱角翁，至死不裹头。
- 师得天文章，所以相知怀。数年伊雒同，一旦江湖乖。
- 江湖有故庄，小女啼喈喈。我忧未相识，乳养难和谐。
- 幸以片佛衣，诱之令看斋。斋中百福言，催促西归来。
- 伊洛气味薄，江湖文章多。坐缘江湖岸，意识鲜明波。
- 铜斗短蓑行，新章其奈何。兹焉激切句，非是等闲歌。
- 制之附驿回，勿使余风讹。都城第一寺，昭成屹嵯峨。
- 为师书广壁，仰咏时经过。徘徊相思心，老泪双滂沱。
- 江南邑中寺，平地生胜山。开元吴语僧，律韵高且闲。
- 妙药溪岸平，桂榜往复还。树石相斗生，红绿各异颜。
- 风味我遥忆，新奇师独攀。
- 报恩兼报德，寺与山争鲜。橙橘金盖槛，竹蕉绿凝禅。
- 经章音韵细，风磬清泠翩。离肠绕师足，旧忆随路延。
- 不知几千尺，至死方绵绵。
- 乡在越镜中，分明见归心。镜芳步步绿，镜水日日深。
- 异刹碧天上，古香清桂岑。朗约徒在昔，章句忽盈今。
- 幸因西飞叶，书作东风吟。落我病枕上，慰此浮恨侵。
- 牵师袈裟别，师断袈裟归。问师何苦去，感吃言语稀。
- 意恐被诗饿，欲住将底依。卢殷刘言史，饿死君已噫。
- 不忍见别君，哭君他是非。
- 诗人苦为诗，不如脱空飞。一生空鷕气，非谏复非讥。
- 脱枯挂寒枝，弃如一唾微。一步一步乞，半片半片衣。
- 倚诗为活计，从古多无肥。诗饥老不怨，劳师泪霏霏。

## 拼音
- yan4 ben3 bing1 xue3 gu3 ， yue4 dan4 lian2 hua1 feng1 。 wu3 yan2 shuang1 bao3 dao1 ， lian2 xiang3 gao1 fei1 hong2 。
- han4 yuan4 qian2 she4 ren2 ， shi1 yun4 keng1 lei2 gong1 。 shi2 ben3 wei4 shi2 dan4 ， yang3 yong3 jie1 wu2 qiong2 。
- qing1 hen4 sheng1 wu4 biao3 ， lang2 yu4 qing1 meng4 zhong1 。 chang2 yu2 leng3 zhu2 zuo4 ， xiang1 yu3 dao4 yi4 chong1 。
- song1 luo4 xing1 bu4 bao2 ， ji1 jiang1 shi4 nan2 tong2 。 ming2 nian2 ruo4 bu4 lai2 ， wo3 zuo4 huang2 hao1 weng1 。
- he2 yi3 wu4 qi2 xin1 ， wei4 jun1 xue2 xu1 kong1 。
- zuo4 ai4 qing1 cao3 shang4 ， yi4 han2 cang1 hai3 bin1 。 miao3 miao3 du2 jian4 shui3 ， you1 you1 bu2 wen4 ren2 。
- jing4 lang4 xi3 shou3 lü4 ， yan3 hua1 ru4 xin1 chun1 。 sui1 ran2 fang2 wai4 chu4 ， wu2 nai4 rao2 yi1 xin1 。
- hang2 dang0 yi4 wen2 zi4 ， wei4 ci3 yin2 yin1 qin2 。
- tong2 dou4 yin3 jiang1 jiu3 ， shou3 pai1 tong2 dou4 ge1 。 nong2 shi4 pai1 lang4 er2 ， yin3 ze2 bai4 lang4 po2 。
- jiao3 ta4 xiao3 chuan2 tou2 ， du2 su4 wu3 duan3 suo1 。 xiao4 yi1 yu2 yang2 cao1 ， kong1 shi4 wen2 zhang1 duo1 。
- xian2 yi3 qing1 zhu2 gan1 ， bai2 ri4 nai4 wo3 he2 。
- duan3 suo1 bu2 pa4 yu3 ， bai2 lu4 xiang1 zheng1 fei1 。 duan3 ji2 hua4 gu1 pu2 ， dou4 zuo4 hao2 heng2 gui1 。
- xiao4 yi1 shui3 jian4 er2 ， lang4 zhan4 qiu2 guang1 hui1 。 bu4 ru2 zhu2 zhi1 gong1 ， she4 ya1 wu2 shi4 fei1 。
- she4 ya1 fu4 she4 ya1 ， ya1 jing1 gu1 pu2 tou2 。 yuan1 yang1 yi4 ling2 luo4 ， cai3 se4 nan2 xiang1 qiu2 。
- nong2 shi4 qing1 lang4 er2 ， mei3 ta4 qing1 lang4 you2 。 xiao4 yi1 xiang1 gong4 lang2 ， ta4 tu3 cheng1 feng1 liu2 。
- ru2 he2 guan4 jiao3 weng1 ， zhi4 si3 bu4 guo3 tou2 。
- shi1 de2 tian1 wen2 zhang1 ， suo3 yi3 xiang1 zhi1 huai2 。 shu4 nian2 yi1 luo4 tong2 ， yi2 dan4 jiang1 hu2 guai1 。
- jiang1 hu2 you3 gu4 zhuang1 ， xiao3 nü3 ti2 jie1 jie1 。 wo3 you1 wei4 xiang1 shi2 ， ru3 yang3 nan2 he2 xie2 。
- xing4 yi3 pian4 fo2 yi1 ， you4 zhi1 ling4 kan4 zhai1 。 zhai1 zhong1 bai3 fu2 yan2 ， cui1 cu4 xi1 gui1 lai2 。
- yi1 luo4 qi4 wei4 bao2 ， jiang1 hu2 wen2 zhang1 duo1 。 zuo4 yuan2 jiang1 hu2 an4 ， yi4 shi2 xian1 ming2 bo1 。
- tong2 dou4 duan3 suo1 xing2 ， xin1 zhang1 qi2 nai4 he2 。 zi1 yan1 ji1 qie4 ju4 ， fei1 shi4 deng3 xian2 ge1 。
- zhi4 zhi1 fu4 yi4 hui2 ， wu4 shi3 yu2 feng1 e2 。 du1 cheng2 di4 yi1 si4 ， zhao1 cheng2 yi4 cuo2 e2 。
- wei4 shi1 shu1 guang3 bi4 ， yang3 yong3 shi2 jing1 guo4 。 pai2 huai2 xiang1 si1 xin1 ， lao3 lei4 shuang1 pang1 tuo2 。
- jiang1 nan2 yi4 zhong1 si4 ， ping2 di4 sheng1 sheng4 shan1 。 kai1 yuan2 wu2 yu3 seng1 ， lü4 yun4 gao1 qie3 xian2 。
- miao4 yao4 xi1 an4 ping2 ， gui4 bang3 wang3 fu4 hai2 。 shu4 shi2 xiang1 dou4 sheng1 ， hong2 lü4 ge4 yi4 yan2 。
- feng1 wei4 wo3 yao2 yi4 ， xin1 qi2 shi1 du2 pan1 。
- bao4 en1 jian1 bao4 de2 ， si4 yu3 shan1 zheng1 xian1 。 cheng2 ju2 jin1 gai4 kan3 ， zhu2 jiao1 lü4 ning2 chan2 。
- jing1 zhang1 yin1 yun4 xi4 ， feng1 qing4 qing1 ling2 pian1 。 li2 chang2 rao4 shi1 zu2 ， jiu4 yi4 sui2 lu4 yan2 。
- bu4 zhi1 ji3 qian1 chi3 ， zhi4 si3 fang1 mian2 mian2 。
- xiang1 zai4 yue4 jing4 zhong1 ， fen1 ming2 jian4 gui1 xin1 。 jing4 fang1 bu4 bu4 lü4 ， jing4 shui3 ri4 ri4 shen1 。
- yi4 cha4 bi4 tian1 shang4 ， gu3 xiang1 qing1 gui4 cen2 。 lang3 yue1 tu2 zai4 xi1 ， zhang1 ju4 hu1 ying2 jin1 。
- xing4 yin1 xi1 fei1 ye4 ， shu1 zuo4 dong1 feng1 yin2 。 luo4 wo3 bing4 zhen3 shang4 ， wei4 ci3 fu2 hen4 qin1 。
- qian1 shi1 jia1 sha1 bie2 ， shi1 duan4 jia1 sha1 gui1 。 wen4 shi1 he2 ku3 qu4 ， gan3 chi1 yan2 yu3 xi1 。
- yi4 kong3 bei4 shi1 e4 ， yu4 zhu4 jiang1 di3 yi1 。 lu2 yin1 liu2 yan2 shi3 ， e4 si3 jun1 yi3 yi1 。
- bu4 ren3 jian4 bie2 jun1 ， ku1 jun1 ta1 shi4 fei1 。
- shi1 ren2 ku3 wei4 shi1 ， bu4 ru2 tuo1 kong1 fei1 。 yi4 sheng1 kong1 yao3 qi4 ， fei1 jian4 fu4 fei1 ji1 。
- tuo1 ku1 gua4 han2 zhi1 ， qi4 ru2 yi1 tuo4 wei1 。 yi2 bu4 yi0 bu4 qi3 ， ban4 pian4 ban4 pian4 yi1 。
- yi3 shi1 wei4 huo2 ji4 ， cong2 gu3 duo1 wu2 fei2 。 shi1 ji1 lao3 bu2 yuan4 ， lao2 shi1 lei4 fei1 fei1 。

## 注释

## 译文

## 赏析
