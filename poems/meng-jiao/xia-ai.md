---
id: meng-jiao-xia-ai
title: 峡哀
titlePinyin: xia2 ai1
titleSlug: xia-ai
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔多相与笑，今谁相与哀。峡哀哭幽魂，噭噭风吹来。
- 堕魄抱空月，出没难自裁。齑粉一闪间，春涛百丈雷。
- 峡水声不平，碧沲牵清洄。沙棱箭箭急，波齿龂龂开。
- 呀彼无底吮，待此不测灾。谷号相喷激，石怒争旋回。
- 古醉有复乡，今缧多为能。字孤徒仿佛，衔雪犹惊猜。
- 薄俗少直肠，交结须横财。黄金买相吊，幽泣无余漼。
- 我有古心意，为君空摧颓。
- 上天下天水，出地入地舟。石剑相劈斫，石波怒蛟虬。
- 花木叠宿春，风飙凝古秋。幽怪窟穴语，飞闻肸蚃流。
- 沉哀日已深，衔诉将何求。
- 三峡一线天，三峡万绳泉。上仄碎日月，下掣狂漪涟。
- 破魂一两点，凝幽数百年。峡晖不停午，峡险多饥涎。
- 树根锁枯棺，孤骨袅袅悬。树枝哭霜栖，哀韵杳杳鲜。
- 逐客零落肠，到此汤火煎。性命如纺绩，道路随索缘。
- 奠泪吊波灵，波灵将闪然。
- 峡乱鸣清磬，产石为鲜鳞。喷为腥雨涎，吹作黑井身。
- 怪光闪众异，饿剑唯待人。老肠未曾饱，古齿崭岩嗔。
- 嚼齿三峡泉，三峡声龂龂。
- 峡螭老解语，百丈潭底闻。毒波为计校，饮血养子孙。
- 既非皋陶吏，空食沉狱魂。潜怪何幽幽，魄说徒云云。
- 峡听哀哭泉，峡吊鳏寡猿。峡声非人声，剑水相劈翻。
- 斯谁士诸谢，奏此沉苦言。
- 谗人峡虬心，渴罪呀然浔。所食无直肠，所语饶枭音。
- 石齿嚼百泉，石风号千琴。幽哀莫能远，分雪何由寻。
- 月魄高卓卓，峡窟清沉沉。衔诉何时明，抱痛已不禁。
- 犀飞空波涛，裂石千嵚岑。
- 峡棱剸日月，日月多摧辉。物皆斜仄生，鸟亦斜仄飞。
- 潜石齿相锁，沉魂招莫归。恍惚清泉甲，斑斓碧石衣。
- 饿咽潺湲号，涎似泓浤肥。峡青不可游，腥草生微微。
- 峡景滑易堕，峡花怪非春。红光根潜涎，碧雨飞沃津。
- 巴谷蛟螭心，巴乡魍魉亲。啖生不问贤，至死独养身。
- 腥语信者谁，拗歌欢非真。仄田无异稼，毒水多狞鳞。
- 异类不可友，峡哀哀难伸。
- 峡水剑戟狞，峡舟霹雳翔。因依虺蜴手，起坐风雨忙。
- 峡旅多窜官，峡氓多非良。滑心不可求，滑习积已长。
- 漠漠涎雾起，龂龂涎水光。渴贤如之何，忽在水中央。
- 枭鸱作人语，蛟虬吸水波。能于白日间，谄欲晴风和。
- 骇智蹶众命，蕴腥布深萝。齿泉无底贫，锯涎在处多。
- 仄树鸟不巢，踔ez猿相过。峡哀不可听，峡怨其奈何。

## 拼音
- xi1 duo1 xiang4 yu3 xiao4 ， jin1 shui2 xiang1 yu3 ai1 。 xia2 ai1 ku1 you1 hun2 ， jiao4 jiao4 feng1 chui1 lai2 。
- duo4 po4 bao4 kong1 yue4 ， chu1 mo4 nan2 zi4 cai2 。 ji1 fen3 yi4 shan3 jian1 ， chun1 tao1 bai3 zhang4 lei2 。
- xia2 shui3 sheng1 bu4 ping2 ， bi4 duo4 qian1 qing1 hui2 。 sha1 leng2 jian4 jian4 ji2 ， bo1 chi3 yin2 yin2 kai1 。
- ya0 bi3 wu2 di3 shun3 ， dai4 ci3 bu2 ce4 zai1 。 gu3 hao4 xiang1 pen1 ji1 ， shi2 nu4 zheng1 xuan2 hui2 。
- gu3 zui4 you3 fu4 xiang1 ， jin1 lei2 duo1 wei4 neng2 。 zi4 gu1 tu2 fang3 fu2 ， xian2 xue3 you2 jing1 cai1 。
- bao2 su2 shao3 zhi2 chang2 ， jiao1 jie2 xu1 heng4 cai2 。 huang2 jin1 mai3 xiang1 diao4 ， you1 qi4 wu2 yu2 cui3 。
- wo3 you3 gu3 xin1 yi4 ， wei4 jun1 kong1 cui1 tui2 。
- shang4 tian1 xia4 tian1 shui3 ， chu1 di4 ru4 di4 zhou1 。 shi2 jian4 xiang1 pi1 zhuo2 ， shi2 bo1 nu4 jiao1 qiu2 。
- hua1 mu4 die2 su4 chun1 ， feng1 biao1 ning2 gu3 qiu1 。 you1 guai4 ku1 xue2 yu3 ， fei1 wen2 xi1 xiang3 liu2 。
- chen2 ai1 ri4 yi3 shen1 ， xian2 su4 jiang1 he2 qiu2 。
- san1 xia2 yi2 xian4 tian1 ， san1 xia2 wan4 sheng2 quan2 。 shang4 ze4 sui4 ri4 yue4 ， xia4 che4 kuang2 yi1 lian2 。
- po4 hun2 yi4 liang3 dian3 ， ning2 you1 shu4 bai3 nian2 。 xia2 hui1 bu4 ting2 wu3 ， xia2 xian3 duo1 ji1 xian2 。
- shu4 gen1 suo3 ku1 guan1 ， gu1 gu3 niao3 niao3 xuan2 。 shu4 zhi1 ku1 shuang1 qi1 ， ai1 yun4 yao3 yao3 xian1 。
- zhu2 ke4 ling2 luo4 chang2 ， dao4 ci3 tang1 huo3 jian1 。 xing4 ming4 ru2 fang3 ji4 ， dao4 lu4 sui2 suo3 yuan2 。
- dian4 lei4 diao4 bo1 ling2 ， bo1 ling2 jiang1 shan3 ran2 。
- xia2 luan4 ming2 qing1 qing4 ， chan3 shi2 wei4 xian1 lin2 。 pen1 wei4 xing1 yu3 xian2 ， chui1 zuo4 hei1 jing3 shen1 。
- guai4 guang1 shan3 zhong4 yi4 ， e4 jian4 wei2 dai4 ren2 。 lao3 chang2 wei4 ceng2 bao3 ， gu3 chi3 zhan3 yan2 chen1 。
- jiao2 chi3 san1 xia2 quan2 ， san1 xia2 sheng1 yin2 yin2 。
- xia2 chi1 lao3 jie3 yu3 ， bai3 zhang4 tan2 di3 wen2 。 du2 bo1 wei4 ji4 xiao4 ， yin3 xue4 yang3 zi3 sun1 。
- ji4 fei1 gao1 tao2 li4 ， kong1 shi2 chen2 yu4 hun2 。 qian2 guai4 he2 you1 you1 ， po4 shuo1 tu2 yun2 yun2 。
- xia2 ting1 ai1 ku1 quan2 ， xia2 diao4 guan1 gua3 yuan2 。 xia2 sheng1 fei1 ren2 sheng1 ， jian4 shui3 xiang1 pi1 fan1 。
- si1 shui2 shi4 zhu1 xie4 ， zou4 ci3 chen2 ku3 yan2 。
- chan2 ren2 xia2 qiu2 xin1 ， ke3 zui4 ya0 ran2 xun2 。 suo3 shi2 wu2 zhi2 chang2 ， suo3 yu3 rao2 xiao1 yin1 。
- shi2 chi3 jiao2 bai3 quan2 ， shi2 feng1 hao4 qian1 qin2 。 you1 ai1 mo4 neng2 yuan3 ， fen1 xue3 he2 you2 xun2 。
- yue4 po4 gao1 zhuo2 zhuo2 ， xia2 ku1 qing1 chen2 chen2 。 xian2 su4 he2 shi2 ming2 ， bao4 tong4 yi3 bu4 jin1 。
- xi1 fei1 kong1 bo1 tao1 ， lie4 shi2 qian1 qin1 cen2 。
- xia2 leng2 tuan2 ri4 yue4 ， ri4 yue4 duo1 cui1 hui1 。 wu4 jie1 xie2 ze4 sheng1 ， niao3 yi4 xie2 ze4 fei1 。
- qian2 shi2 chi3 xiang1 suo3 ， chen2 hun2 zhao1 mo4 gui1 。 huang3 hu1 qing1 quan2 jia3 ， ban1 lan2 bi4 shi2 yi1 。
- e4 yan4 chan2 yuan2 hao4 ， xian2 si4 hong2 hong2 fei2 。 xia2 qing1 bu4 ke3 you2 ， xing1 cao3 sheng1 wei1 wei1 。
- xia2 jing3 hua2 yi4 duo4 ， xia2 hua1 guai4 fei1 chun1 。 hong2 guang1 gen1 qian2 xian2 ， bi4 yu3 fei1 wo4 jin1 。
- ba1 gu3 jiao1 chi1 xin1 ， ba1 xiang1 wang3 liang3 qin1 。 dan4 sheng1 bu2 wen4 xian2 ， zhi4 si3 du2 yang3 shen1 。
- xing1 yu3 xin4 zhe3 shui2 ， ao4 ge1 huan1 fei1 zhen1 。 ze4 tian2 wu2 yi4 jia4 ， du2 shui3 duo1 ning2 lin2 。
- yi4 lei4 bu4 ke3 you3 ， xia2 ai1 ai1 nan2 shen1 。
- xia2 shui3 jian4 ji3 ning2 ， xia2 zhou1 pi1 li4 xiang2 。 yin1 yi1 hui1 yi4 shou3 ， qi3 zuo4 feng1 yu3 mang2 。
- xia2 lü3 duo1 cuan4 guan1 ， xia2 mang2 duo1 fei1 liang2 。 hua2 xin1 bu4 ke3 qiu2 ， hua2 xi2 ji1 yi3 chang2 。
- mo4 mo4 xian2 wu4 qi3 ， yin2 yin2 xian2 shui3 guang1 。 ke3 xian2 ru2 zhi1 he2 ， hu1 zai4 shui3 zhong1 yang1 。
- xiao1 chi1 zuo4 ren2 yu3 ， jiao1 qiu2 xi1 shui3 bo1 。 neng2 yu2 bai2 ri4 jian1 ， chan3 yu4 qing2 feng1 he2 。
- hai4 zhi4 jue3 zhong4 ming4 ， yun4 xing1 bu4 shen1 luo2 。 chi3 quan2 wu2 di3 pin2 ， ju4 xian2 zai4 chu4 duo1 。
- ze4 shu4 niao3 bu4 chao2 ， chuo1 e z yuan2 xiang1 guo4 。 xia2 ai1 bu4 ke3 ting1 ， xia2 yuan4 qi2 nai4 he2 。

## 注释

## 译文

## 赏析
