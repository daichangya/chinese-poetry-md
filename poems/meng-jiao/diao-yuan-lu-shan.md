---
id: meng-jiao-diao-yuan-lu-shan
title: 吊元鲁山
titlePinyin: diao4 yuan2 lu3 shan1
titleSlug: diao-yuan-lu-shan
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 搏鸷有余饱，鲁山长饥空。豪人饫鲜肥，鲁山饭蒿蓬。
- 食名皆霸官，食力乃尧农。君子耻新态，鲁山与古终。
- 天璞本平一，人巧生异同。鲁山不自剖，全璞竟没躬。
- 自剖多是非，流滥将何归。奔竞立诡节，凌侮争怪辉。
- 五常坐销铄，万类随衰微。以兹见鲁山，道蹇无所依。
- 君子不自蹇，鲁山蹇有因。苟含天地秀，皆是天地身。
- 天地蹇既甚，鲁山道莫伸。天地气不足，鲁山食更贫。
- 始知补元化，竟须得贤人。
- 贤人多自霾，道理与俗乖。细功不敢言，远韵方始谐。
- 万物饱为饱，万人怀为怀。一声苟失所，众憾来相排。
- 所以元鲁山，饥衰难与偕。
- 远阶无近级，造次不可升。贤人洁肠胃，寒日空澄凝。
- 血誓竟讹谬，膏明易煎蒸。以之驱鲁山，疏迹去莫乘。
- 言从鲁山宦，尽化尧时心。豺狼耻狂噬，齿牙闭霜金。
- 竞来辟田土，相与耕嵚岑。当宵无关锁，竟岁饶歌吟。
- 善教复天术，美词非俗箴。精微自然事，视听不可寻。
- 因书鲁山绩，庶合箫韶音。
- 箫韶太平乐，鲁山不虚作。千古若有知，百年幸如昨。
- 谁能嗣教化，以此洗浮薄。君臣贵深遇，天地有灵橐。
- 力运既艰难，德符方合漠。名位苟虚旷，声明自销铄。
- 礼法虽相救，贞浓易糟粕。哀哀元鲁山，毕竟谁能度。
- 当今富教化，元后得贤相。冰心镜衰古，霜议清遐障。
- 幽埋尽洸洗，滞旅免流浪。唯余鲁山名，未获旌廉让。
- 二三贞苦士，刷视耸危望。发秋青山夜，目断丹阙亮。
- 诱类幸从兹，嘉招固非妄。小生奏狂狷，感惕增万状。
- 黄犊不知孝，鲁山自驾车。非贤不可妻，鲁山竟无家。
- 供养耻佗力，言词岂纤瑕。将谣鲁山德，赜海谁能涯。
- 遗婴尽雏乳，何况骨肉枝。心肠结苦诚，胸臆垂甘滋。
- 事已出古表，谁言独今奇。贤人母万物，岂弟流前诗。

## 拼音
- bo2 zhi4 you3 yu2 bao3 ， lu3 shan1 chang2 ji1 kong1 。 hao2 ren2 yu4 xian1 fei2 ， lu3 shan1 fan4 hao1 peng2 。
- shi2 ming2 jie1 ba4 guan1 ， shi2 li4 nai3 yao2 nong2 。 jun1 zi3 chi3 xin1 tai4 ， lu3 shan1 yu3 gu3 zhong1 。
- tian1 pu2 ben3 ping2 yi1 ， ren2 qiao3 sheng1 yi4 tong2 。 lu3 shan1 bu2 zi4 pou1 ， quan2 pu2 jing4 mei2 gong1 。
- zi4 pou1 duo1 shi4 fei1 ， liu2 lan4 jiang1 he2 gui1 。 ben1 jing4 li4 gui3 jie2 ， ling2 wu3 zheng1 guai4 hui1 。
- wu3 chang2 zuo4 xiao1 shuo4 ， wan4 lei4 sui2 shuai1 wei1 。 yi3 zi1 jian4 lu3 shan1 ， dao4 jian3 wu2 suo3 yi1 。
- jun1 zi3 bu2 zi4 jian3 ， lu3 shan1 jian3 you3 yin1 。 gou3 han2 tian1 di4 xiu4 ， jie1 shi4 tian1 di4 shen1 。
- tian1 di4 jian3 ji4 shen4 ， lu3 shan1 dao4 mo4 shen1 。 tian1 di4 qi4 bu4 zu2 ， lu3 shan1 shi2 geng4 pin2 。
- shi3 zhi1 bu3 yuan2 hua4 ， jing4 xu1 de2 xian2 ren2 。
- xian2 ren2 duo1 zi4 mai2 ， dao4 li3 yu3 su2 guai1 。 xi4 gong1 bu4 gan3 yan2 ， yuan3 yun4 fang1 shi3 xie2 。
- wan4 wu4 bao3 wei4 bao3 ， wan4 ren2 huai2 wei4 huai2 。 yi4 sheng1 gou3 shi1 suo3 ， zhong4 han4 lai2 xiang1 pai2 。
- suo3 yi3 yuan2 lu3 shan1 ， ji1 shuai1 nan2 yu3 xie2 。
- yuan3 jie1 wu2 jin4 ji2 ， zao4 ci4 bu4 ke3 sheng1 。 xian2 ren2 jie2 chang2 wei4 ， han2 ri4 kong1 cheng2 ning2 。
- xue4 shi4 jing4 e2 miu4 ， gao1 ming2 yi4 jian1 zheng1 。 yi3 zhi1 qu1 lu3 shan1 ， shu1 ji4 qu4 mo4 cheng2 。
- yan2 cong2 lu3 shan1 huan4 ， jin4 hua4 yao2 shi2 xin1 。 chai2 lang2 chi3 kuang2 shi4 ， chi3 ya2 bi4 shuang1 jin1 。
- jing4 lai2 pi4 tian2 tu3 ， xiang1 yu3 geng1 qin1 cen2 。 dang1 xiao1 wu2 guan1 suo3 ， jing4 sui4 rao2 ge1 yin2 。
- shan4 jiao4 fu4 tian1 shu4 ， mei3 ci2 fei1 su2 zhen1 。 jing1 wei1 zi4 ran2 shi4 ， shi4 ting1 bu4 ke3 xun2 。
- yin1 shu1 lu3 shan1 ji4 ， shu4 he2 xiao1 shao2 yin1 。
- xiao1 shao2 tai4 ping2 le4 ， lu3 shan1 bu4 xu1 zuo4 。 qian1 gu3 ruo4 you3 zhi1 ， bai3 nian2 xing4 ru2 zuo2 。
- shui2 neng2 si4 jiao4 hua4 ， yi3 ci3 xi3 fu2 bao2 。 jun1 chen2 gui4 shen1 yu4 ， tian1 di4 you3 ling2 tuo2 。
- li4 yun4 ji4 jian1 nan2 ， de2 fu2 fang1 he2 mo4 。 ming2 wei4 gou3 xu1 kuang4 ， sheng1 ming2 zi4 xiao1 shuo4 。
- li3 fa3 sui1 xiang1 jiu4 ， zhen1 nong2 yi4 zao1 po4 。 ai1 ai1 yuan2 lu3 shan1 ， bi4 jing4 shui2 neng2 du4 。
- dang1 jin1 fu4 jiao4 hua4 ， yuan2 hou4 de2 xian2 xiang1 。 bing1 xin1 jing4 shuai1 gu3 ， shuang1 yi4 qing1 xia2 zhang4 。
- you1 mai2 jin4 guang1 xi3 ， zhi4 lü3 mian3 liu2 lang4 。 wei2 yu2 lu3 shan1 ming2 ， wei4 huo4 jing1 lian2 rang4 。
- er4 san1 zhen1 ku3 shi4 ， shua1 shi4 song3 wei1 wang4 。 fa1 qiu1 qing1 shan1 ye4 ， mu4 duan4 dan1 que1 liang4 。
- you4 lei4 xing4 cong2 zi1 ， jia1 zhao1 gu4 fei1 wang4 。 xiao3 sheng1 zou4 kuang2 juan4 ， gan3 ti4 zeng1 wan4 zhuang4 。
- huang2 du2 bu4 zhi1 xiao4 ， lu3 shan1 zi4 jia4 che1 。 fei1 xian2 bu4 ke3 qi1 ， lu3 shan1 jing4 wu2 jia1 。
- gong4 yang3 chi3 tuo2 li4 ， yan2 ci2 qi3 xian1 xia2 。 jiang1 yao2 lu3 shan1 de2 ， ze2 hai3 shui2 neng2 ya2 。
- yi2 ying1 jin4 chu2 ru3 ， he2 kuang4 gu3 rou4 zhi1 。 xin1 chang2 jie2 ku3 cheng2 ， xiong1 yi4 chui2 gan1 zi1 。
- shi4 yi3 chu1 gu3 biao3 ， shui2 yan2 du2 jin1 qi2 。 xian2 ren2 mu3 wan4 wu4 ， qi3 di4 liu2 qian2 shi1 。

## 注释

## 译文

## 赏析
