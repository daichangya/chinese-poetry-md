---
id: meng-jiao-gu-yi
title: 古意
titlePinyin: gu3 yi4
titleSlug: gu-yi
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 荡子守边戍，佳人莫相从。
- 去来年月多，苦愁改形容。
- 上山复下山，踏草成古踪。
- 徒言采蘼芜，十度一不逢。
- 鉴独是明月，识志唯寒松。
- 井桃始开花，一见悲万重。
- 人颜不再春，桃色有再浓。
- 捐气入空房，无憀乍从容。
- 启贴理针线，非独学裁缝。
- 手持未染彩，绣为白芙蓉。
- 芙蓉无染污，将以表心素。
- 欲寄未归人，当春无信去。
- 无信反增愁，愁心缘陇头。
- 愿君如陇水，冰镜水还流。
- 宛宛青丝线，纤纤白玉钩。
- 玉钩不亏缺，青丝无断绝。
- 回还胜双手，解尽心中结。

## 拼音
- dang4 zi3 shou3 bian1 shu4 ， jia1 ren2 mo4 xiang1 cong2 。
- qu4 lai2 nian2 yue4 duo1 ， ku3 chou2 gai3 xing2 rong2 。
- shang4 shan1 fu4 xia4 shan1 ， ta4 cao3 cheng2 gu3 zong1 。
- tu2 yan2 cai3 mi2 wu2 ， shi2 du4 yi2 bu4 feng2 。
- jian4 du2 shi4 ming2 yue4 ， shi2 zhi4 wei2 han2 song1 。
- jing3 tao2 shi3 kai1 hua1 ， yi2 jian4 bei1 wan4 chong2 。
- ren2 yan2 bu2 zai4 chun1 ， tao2 se4 you3 zai4 nong2 。
- juan1 qi4 ru4 kong1 fang2 ， wu2 liao2 zha4 cong2 rong2 。
- qi3 tie1 li3 zhen1 xian4 ， fei1 du2 xue2 cai2 feng0 。
- shou3 chi2 wei4 ran3 cai3 ， xiu4 wei4 bai2 fu2 rong2 。
- fu2 rong2 wu2 ran3 wu1 ， jiang1 yi3 biao3 xin1 su4 。
- yu4 ji4 wei4 gui1 ren2 ， dang1 chun1 wu2 xin4 qu4 。
- wu2 xin4 fan3 zeng1 chou2 ， chou2 xin1 yuan2 long3 tou2 。
- yuan4 jun1 ru2 long3 shui3 ， bing1 jing4 shui3 hai2 liu2 。
- wan3 wan3 qing1 si1 xian4 ， xian1 xian1 bai2 yu4 gou1 。
- yu4 gou1 bu4 kui1 que1 ， qing1 si1 wu2 duan4 jue2 。
- hui2 hai2 sheng4 shuang1 shou3 ， jie3 jin4 xin1 zhong1 jie2 。

## 注释

## 译文

## 赏析
