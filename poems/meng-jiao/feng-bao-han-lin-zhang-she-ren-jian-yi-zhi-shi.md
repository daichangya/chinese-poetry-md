---
id: meng-jiao-feng-bao-han-lin-zhang-she-ren-jian-yi-zhi-shi
title: 奉报翰林张舍人见遗之诗
titlePinyin: feng4 bao4 han4 lin2 zhang1 she4 ren2 jian4 yi2 zhi1 shi1
titleSlug: feng-bao-han-lin-zhang-she-ren-jian-yi-zhi-shi
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 百虫笑秋律，清削月夜闻。晓棱视听微，风剪叶已纷。
- 君子鉴大雅，老人非俊群。收拾古所弃，俯仰补空文。
- 孤韵耻春俗，余响逸零雰。自然蹈终南，涤暑凌寒氛。
- 岩霰不知午，涧澌镇含曛。曾是醒古醉，所以多隐沦。
- 江调乐之远，溪谣生徒新。众蕴有余采，寒泉空哀呻。
- 南谢竟莫至，北宋当时珍。赜灵各自异，酌酒谁能均。
- 昔咏多写讽，今词讵无因。品松何高翠，宫殿没荒榛。
- 苔趾识宏制，沙潈游崩津。忽吟陶渊明，此即羲皇人。
- 心放出天地，形拘在风尘。前贤素行阶，夙嗜青山勤。
- 达士立明镜，朗言为近臣。将期律万有，倾倒甄无垠。
- 𬸚𬸦应蟋蟀，丝毫意皆申。况于三千章，哀叩不为神。

## 拼音
- bai3 chong2 xiao4 qiu1 lü4 ， qing1 xiao1 yue4 ye4 wen2 。 xiao3 leng2 shi4 ting1 wei1 ， feng1 jian3 ye4 yi3 fen1 。
- jun1 zi3 jian4 da4 ya3 ， lao3 ren2 fei1 jun4 qun2 。 shou1 shi2 gu3 suo3 qi4 ， fu3 yang3 bu3 kong1 wen2 。
- gu1 yun4 chi3 chun1 su2 ， yu2 xiang3 yi4 ling2 fen1 。 zi4 ran2 dao3 zhong1 nan2 ， di2 shu3 ling2 han2 fen1 。
- yan2 xian4 bu4 zhi1 wu3 ， jian4 si1 zhen4 han2 xun1 。 ceng2 shi4 xing3 gu3 zui4 ， suo3 yi3 duo1 yin3 lun2 。
- jiang1 tiao2 le4 zhi1 yuan3 ， xi1 yao2 sheng1 tu2 xin1 。 zhong4 yun4 you3 yu2 cai3 ， han2 quan2 kong1 ai1 shen1 。
- nan2 xie4 jing4 mo4 zhi4 ， bei3 song4 dang1 shi2 zhen1 。 ze2 ling2 ge4 zi4 yi4 ， zhuo2 jiu3 shui2 neng2 jun1 。
- xi1 yong3 duo1 xie3 feng3 ， jin1 ci2 ju4 wu2 yin1 。 pin3 song1 he2 gao1 cui4 ， gong1 dian4 mei2 huang1 zhen1 。
- tai2 zhi3 shi2 hong2 zhi4 ， sha1 cong2 you2 beng1 jin1 。 hu1 yin2 tao2 yuan1 ming2 ， ci3 ji2 xi1 huang2 ren2 。
- xin1 fang4 chu1 tian1 di4 ， xing2 ju1 zai4 feng1 chen2 。 qian2 xian2 su4 xing2 jie1 ， su4 shi4 qing1 shan1 qin2 。
- da2 shi4 li4 ming2 jing4 ， lang3 yan2 wei4 jin4 chen2 。 jiang1 qi1 lü4 wan4 you3 ， qing1 dao3 zhen1 wu2 yin2 。
- yue4 zhuo2 ying4 xi1 shuai4 ， si1 hao2 yi4 jie1 shen1 。 kuang4 yu2 san1 qian1 zhang1 ， ai1 kou4 bu2 wei4 shen2 。

## 注释

## 译文

## 赏析
