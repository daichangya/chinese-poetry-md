---
id: meng-jiao-shi-cong-jiu
title: 石淙 九
titlePinyin: shi2 cong2   jiu3
titleSlug: shi-cong-jiu
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔浮南渡飙，今攀朔山景。
- 物色多瘦削，吟笑还孤永。
- 日月冻有棱，雪霜空无影。
- 玉喷不生冰，瑶涡旋成井。
- 潜角时耸光，隐鳞乍漂冏。
- 再吟获新胜，返步失前省。
- 惬怀虽已多，惕虑未能整。
- 颓阳落何处，升魄衔疎岭。

## 拼音
- xi1 fu2 nan2 du4 biao1 ， jin1 pan1 shuo4 shan1 jing3 。
- wu4 se4 duo1 shou4 xue1 ， yin2 xiao4 hai2 gu1 yong3 。
- ri4 yue4 dong4 you3 leng2 ， xue3 shuang1 kong1 wu2 ying3 。
- yu4 pen1 bu4 sheng1 bing1 ， yao2 wo1 xuan2 cheng2 jing3 。
- qian2 jiao3 shi2 song3 guang1 ， yin3 lin2 zha4 piao1 jiong3 。
- zai4 yin2 huo4 xin1 sheng4 ， fan3 bu4 shi1 qian2 sheng3 。
- qie4 huai2 sui1 yi3 duo1 ， ti4 lü4 wei4 neng2 zheng3 。
- tui2 yang2 luo4 he2 chu4 ， sheng1 po4 xian2 shu1 ling3 。

## 注释

## 译文

## 赏析
