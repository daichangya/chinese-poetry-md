---
id: meng-jiao-zeng-qian-fu-wang-zhong-cheng-chu
title: 赠黔府王中丞楚
titlePinyin: zeng4 qian2 fu3 wang2 zhong1 cheng2 chu3
titleSlug: zeng-qian-fu-wang-zhong-cheng-chu
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 旧说天下山，半在黔中青。又闻天下泉，半落黔中鸣。
- 山水千万绕，中有君子行。儒风一以扇，污俗心皆平。
- 我愿中国春，化从异方生。昔为阴草毒，今为阳华英。
- 嘉实缀绿蔓，凉湍泻清声。逍遥物景胜，视听空旷并。
- 困骥犹在辕，沉珠尚隐精。路遐莫及眄，泥污日已盈。
- 岁晏将何从，落叶甘自轻。

## 拼音
- jiu4 shuo1 tian1 xia4 shan1 ， ban4 zai4 qian2 zhong1 qing1 。 you4 wen2 tian1 xia4 quan2 ， ban4 luo4 qian2 zhong1 ming2 。
- shan1 shui3 qian1 wan4 rao4 ， zhong1 you3 jun1 zi3 xing2 。 ru2 feng1 yi4 yi3 shan4 ， wu1 su2 xin1 jie1 ping2 。
- wo3 yuan4 zhong1 guo2 chun1 ， hua4 cong2 yi4 fang1 sheng1 。 xi1 wei4 yin1 cao3 du2 ， jin1 wei4 yang2 hua2 ying1 。
- jia1 shi2 zhui4 lü4 man4 ， liang2 tuan1 xie4 qing1 sheng1 。 xiao1 yao2 wu4 jing3 sheng4 ， shi4 ting1 kong1 kuang4 bing4 。
- kun4 ji4 you2 zai4 yuan2 ， chen2 zhu1 shang4 yin3 jing1 。 lu4 xia2 mo4 ji2 mian3 ， ni2 wu1 ri4 yi3 ying2 。
- sui4 yan4 jiang1 he2 cong2 ， luo4 ye4 gan1 zi4 qing1 。

## 注释

## 译文

## 赏析
