---
id: meng-jiao-xi-zeng-wu-ben
title: 戏赠无本
titlePinyin: xi4 zeng4 wu2 ben3
titleSlug: xi-zeng-wu-ben
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 长安秋声干，木叶相号悲。瘦僧卧冰凌，嘲咏含金痍。
- 金痍非战痕，峭病方在兹。诗骨耸东野，诗涛涌退之。
- 有时踉跄行，人惊鹤阿师。可惜李杜死，不见此狂痴。
- 燕僧耸听词，袈裟喜新翻。北岳厌利杀，玄功生微言。
- 天高亦可飞，海广亦可源。文章杳无底，㔉掘谁能根。
- 梦灵仿佛到，对我方与论。拾月鲸口边，何人免为吞。
- 燕僧摆造化，万有随手奔。补缀杂霞衣，笑傲诸贵门。
- 将明文在身，亦尔道所存。朔雪凝别句，朔风飘征魂。
- 再期嵩少游，一访蓬萝村。春草步步绿，春山日日暄。
- 遥莺相应吟，晚听恐不繁。相思塞心胸，高逸难攀援。

## 拼音
- chang2 an1 qiu1 sheng1 gan1 ， mu4 ye4 xiang1 hao4 bei1 。 shou4 seng1 wo4 bing1 ling2 ， chao2 yong3 han2 jin1 yi2 。
- jin1 yi2 fei1 zhan4 hen2 ， qiao4 bing4 fang1 zai4 zi1 。 shi1 gu3 song3 dong1 ye3 ， shi1 tao1 yong3 tui4 zhi1 。
- you3 shi2 liang4 qiang4 xing2 ， ren2 jing1 he4 a1 shi1 。 ke3 xi1 li3 du4 si3 ， bu2 jian4 ci3 kuang2 chi1 。
- yan4 seng1 song3 ting1 ci2 ， jia1 sha1 xi3 xin1 fan1 。 bei3 yue4 yan4 li4 sha1 ， xuan2 gong1 sheng1 wei1 yan2 。
- tian1 gao1 yi4 ke3 fei1 ， hai3 guang3 yi4 ke3 yuan2 。 wen2 zhang1 yao3 wu2 di3 ， 㔉 jue2 shui2 neng2 gen1 。
- meng4 ling2 fang3 fu2 dao4 ， dui4 wo3 fang1 yu3 lun4 。 shi2 yue4 jing1 kou3 bian1 ， he2 ren2 mian3 wei4 tun1 。
- yan4 seng1 bai3 zao4 hua4 ， wan4 you3 sui2 shou3 ben1 。 bu3 zhui4 za2 xia2 yi1 ， xiao4 ao4 zhu1 gui4 men2 。
- jiang1 ming2 wen2 zai4 shen1 ， yi4 er3 dao4 suo3 cun2 。 shuo4 xue3 ning2 bie2 ju4 ， shuo4 feng1 piao1 zheng1 hun2 。
- zai4 qi1 song1 shao3 you2 ， yi4 fang3 peng2 luo2 cun1 。 chun1 cao3 bu4 bu4 lü4 ， chun1 shan1 ri4 ri4 xuan1 。
- yao2 ying1 xiang1 ying4 yin2 ， wan3 ting1 kong3 bu4 fan2 。 xiang1 si1 sai1 xin1 xiong1 ， gao1 yi4 nan2 pan1 yuan2 。

## 注释

## 译文

## 赏析
