---
id: meng-jiao-song-dan-gong-qi
title: 送淡公 七
titlePinyin: song4 dan4 gong1   qi1
titleSlug: song-dan-gong-qi
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 伊洛气味薄，江湖文章多。
- 坐缘江湖岸，意识鲜明波。
- 铜斗短蓑行，新章其奈何。
- 兹焉激切句，非是等闲歌。
- 制之附驿回，勿使余风讹。
- 都城第一寺，昭成屹嵯峨。
- 为师书广壁，仰咏时经过。
- 徘徊相思心，老泪双滂沱。

## 拼音
- yi1 luo4 qi4 wei4 bao2 ， jiang1 hu2 wen2 zhang1 duo1 。
- zuo4 yuan2 jiang1 hu2 an4 ， yi4 shi2 xian1 ming2 bo1 。
- tong2 dou4 duan3 suo1 xing2 ， xin1 zhang1 qi2 nai4 he2 。
- zi1 yan1 ji1 qie4 ju4 ， fei1 shi4 deng3 xian2 ge1 。
- zhi4 zhi1 fu4 yi4 hui2 ， wu4 shi3 yu2 feng1 e2 。
- du1 cheng2 di4 yi1 si4 ， zhao1 cheng2 yi4 cuo2 e2 。
- wei4 shi1 shu1 guang3 bi4 ， yang3 yong3 shi2 jing1 guo4 。
- pai2 huai2 xiang1 si1 xin1 ， lao3 lei4 shuang1 pang1 tuo2 。

## 注释

## 译文

## 赏析
