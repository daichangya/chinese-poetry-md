---
id: meng-jiao-qiu-huai-shi
title: 秋怀 十
titlePinyin: qiu1 huai2   shi2
titleSlug: qiu-huai-shi
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 老人朝夕异，生死每日中。
- 坐随一啜安，卧与万景空。
- 视短不到门，听涩讵逐风。
- 还如刻削形，免有纤悉聪。
- 浪浪谢初始，皎皎幸归终。
- 孤隔文章友，亲密蒿莱翁。
- 岁绿闵以黄，秋节迸又穷。
- 四时既相迫，万虑自然丛。
- 南逸浩淼际，北贫硗确中。
- 曩怀沈遥江，衰思结秋嵩。
- 锄食难满腹，叶衣多丑躬。
- 尘缕不自整，古吟将谁通。
- 幽竹啸鬼神，楚铁生虬龙。
- 志士多异感，运郁由邪衷。
- 常思书破衣，至死教初童。
- 习乐莫习声，习声多顽聋。
- 明明胸中言，愿写为高崇。

## 拼音
- lao3 ren2 zhao1 xi1 yi4 ， sheng1 si3 mei3 ri4 zhong1 。
- zuo4 sui2 yi2 chuo4 an1 ， wo4 yu3 wan4 jing3 kong1 。
- shi4 duan3 bu2 dao4 men2 ， ting1 se4 ju4 zhu2 feng1 。
- hai2 ru2 ke4 xiao1 xing2 ， mian3 you3 xian1 xi1 cong1 。
- lang4 lang4 xie4 chu1 shi3 ， jiao3 jiao3 xing4 gui1 zhong1 。
- gu1 ge2 wen2 zhang1 you3 ， qin1 mi4 hao1 lai2 weng1 。
- sui4 lü4 min3 yi3 huang2 ， qiu1 jie2 beng4 you4 qiong2 。
- si4 shi2 ji4 xiang1 po4 ， wan4 lü4 zi4 ran2 cong2 。
- nan2 yi4 hao4 miao3 ji4 ， bei3 pin2 qiao1 que4 zhong1 。
- nang3 huai2 shen3 yao2 jiang1 ， shuai1 si1 jie2 qiu1 song1 。
- chu2 shi2 nan2 man3 fu4 ， ye4 yi1 duo1 chou3 gong1 。
- chen2 lü3 bu2 zi4 zheng3 ， gu3 yin2 jiang1 shui2 tong1 。
- you1 zhu2 xiao4 gui3 shen2 ， chu3 tie3 sheng1 qiu2 long2 。
- zhi4 shi4 duo1 yi4 gan3 ， yun4 yu4 you2 xie2 zhong1 。
- chang2 si1 shu1 po4 yi1 ， zhi4 si3 jiao4 chu1 tong2 。
- xi2 le4 mo4 xi2 sheng1 ， xi2 sheng1 duo1 wan2 long2 。
- ming2 ming2 xiong1 zhong1 yan2 ， yuan4 xie3 wei4 gao1 chong2 。

## 注释

## 译文

## 赏析
