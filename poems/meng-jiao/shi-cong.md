---
id: meng-jiao-shi-cong
title: 石淙
titlePinyin: shi2 cong2
titleSlug: shi-cong
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 岩谷不自胜，水木幽奇多。朔风入空曲，泾流无大波。
- 迢递径难尽，参差势相罗。雪霜有时洗，尘土无由和。
- 洁冷诚未厌，晚步将如何。
- 出曲水未断，入山深更重。泠泠若仙语，皎皎多异容。
- 万响不相杂，四时皆有浓。日月互分照，云霞各生峰。
- 久迷向方理，逮兹耸前踪。
- 荒策每恣远，戆步难自回。已抱苔藓疾，尚凌潺湲隈。
- 驿骥苦衔勒，笼禽恨摧颓。实力苟未足，浮夸信悠哉。
- 顾惟非时用，静言还自咍。
- 朔水刀剑利，秋石琼瑶鲜。鱼龙气不腥，潭洞状更妍。
- 磴雪入呀谷，掬星洒遥天。声忙不及韵，势疾多断涟。
- 输去虽有恨，躁气一何颠。蜿蜒相缠掣，荦确亦回旋。
- 黑草濯铁发，白苔浮冰钱。具生此云遥，非德不可甄。
- 何况被犀士，制之空以权。始知静刚猛，文教从来先。
- 空谷耸视听，幽湍泽心灵。疾流脱鳞甲，叠岸冲风霆。
- 丹𪩘堕环景，霁波灼虚形。淙淙豗厚轴，棱棱攒高冥。
- 弱栈跨旋碧，危梯倚凝青。飘飘鹤骨仙，飞动鼇背庭。
- 常闻夸大言，下顾皆细萍。
- 百尺明镜流，千曲寒星飞。为君洗故物，有色如新衣。
- 不饮泥土污，但饮雪霜饥。石棱玉纤纤，草色琼霏霏。
- 谷硙有余力，溪舂亦多机。从来一智萌，能使众利归。
- 因之山水中，喧然论是非。
- 入深得奇趣，升险为良跻。搜胜有闻见，逃俗无踪蹊。
- 穴流恣回转，窍景忘东西。戆兽鲜猜惧，罗人巧罝罤。
- 幽驰异处所，忍虑多端倪。虚获我何饱，实归彼非迷。
- 斯文浪云洁，此旨谁得齐。
- 屑珠泻潺湲，裂玉何威瑰。若调千瑟弦，未果一曲谐。
- 古骇毛发栗，险惊视听乖。二老皆劲骨，风趋缘欹崖。
- 地远有余美，我游采弃怀。乘时幸勤鉴，前恨多幽霾。
- 弱力谢刚健，蹇策贵安排。始知随事静，何必当夕斋。
- 昔浮南渡飙，今攀朔山景。物色多瘦削，吟笑还孤永。
- 日月冻有棱，雪霜空无影。玉喷不生冰，瑶涡旋成井。
- 潜角时耸光，隐鳞乍漂冏。再吟获新胜，返步失前省。
- 惬怀虽已多，惕虑未能整。颓阳落何处，升魄衔疏岭。
- 圣朝搜岩谷，此地多遗玩。怠惰成远游，顽疏恣灵观。
- 劲飙刷幽视，怒水慑余懦。曾是结芳诚，远兹勉流倦。
- 冰条耸危虑，霜翠莹遐眄。物诱信多端，荒寻谅难遍。
- 去矣朔之隅，翛然楚之甸。

## 拼音
- yan2 gu3 bu2 zi4 sheng4 ， shui3 mu4 you1 qi2 duo1 。 shuo4 feng1 ru4 kong1 qu3 ， jing1 liu2 wu2 da4 bo1 。
- tiao2 di4 jing4 nan2 jin4 ， cen1 ci1 shi4 xiang1 luo2 。 xue3 shuang1 you3 shi2 xi3 ， chen2 tu3 wu2 you2 he2 。
- jie2 leng3 cheng2 wei4 yan4 ， wan3 bu4 jiang1 ru2 he2 。
- chu1 qu1 shui3 wei4 duan4 ， ru4 shan1 shen1 geng4 zhong4 。 ling2 ling2 ruo4 xian1 yu3 ， jiao3 jiao3 duo1 yi4 rong2 。
- wan4 xiang3 bu4 xiang1 za2 ， si4 shi2 jie1 you3 nong2 。 ri4 yue4 hu4 fen1 zhao4 ， yun2 xia2 ge4 sheng1 feng1 。
- jiu3 mi2 xiang4 fang1 li3 ， dai3 zi1 song3 qian2 zong1 。
- huang1 ce4 mei3 zi4 yuan3 ， gang4 bu4 nan2 zi4 hui2 。 yi3 bao4 tai2 xian3 ji2 ， shang4 ling2 chan2 yuan2 wei1 。
- yi4 ji4 ku3 xian2 le4 ， long2 qin2 hen4 cui1 tui2 。 shi2 li4 gou3 wei4 zu2 ， fu2 kua1 xin4 you1 zai1 。
- gu4 wei2 fei1 shi2 yong4 ， jing4 yan2 hai2 zi4 hai1 。
- shuo4 shui3 dao1 jian4 li4 ， qiu1 shi2 qiong2 yao2 xian1 。 yu2 long2 qi4 bu4 xing1 ， tan2 dong4 zhuang4 geng4 yan2 。
- deng4 xue3 ru4 ya0 gu3 ， ju1 xing1 sa3 yao2 tian1 。 sheng1 mang2 bu4 ji2 yun4 ， shi4 ji2 duo1 duan4 lian2 。
- shu1 qu4 sui1 you3 hen4 ， zao4 qi4 yi4 he2 dian1 。 wan1 yan2 xiang1 chan2 che4 ， luo4 que4 yi4 hui2 xuan2 。
- hei1 cao3 zhuo2 tie3 fa1 ， bai2 tai2 fu2 bing1 qian2 。 ju4 sheng1 ci3 yun2 yao2 ， fei1 de2 bu4 ke3 zhen1 。
- he2 kuang4 bei4 xi1 shi4 ， zhi4 zhi1 kong1 yi3 quan2 。 shi3 zhi1 jing4 gang1 meng3 ， wen2 jiao4 cong2 lai2 xian1 。
- kong1 gu3 song3 shi4 ting1 ， you1 tuan1 ze2 xin1 ling2 。 ji2 liu2 tuo1 lin2 jia3 ， die2 an4 chong1 feng1 ting2 。
- dan1 yan3 duo4 huan2 jing3 ， ji4 bo1 zhuo2 xu1 xing2 。 cong2 cong2 hui1 hou4 zhou2 ， leng2 leng2 zan3 gao1 ming2 。
- ruo4 zhan4 kua4 xuan2 bi4 ， wei1 ti1 yi3 ning2 qing1 。 piao1 piao1 he4 gu3 xian1 ， fei1 dong4 ao2 bei4 ting2 。
- chang2 wen2 kua1 da4 yan2 ， xia4 gu4 jie1 xi4 ping2 。
- bai3 chi3 ming2 jing4 liu2 ， qian1 qu3 han2 xing1 fei1 。 wei4 jun1 xi3 gu4 wu4 ， you3 se4 ru2 xin1 yi1 。
- bu4 yin3 ni2 tu3 wu1 ， dan4 yin3 xue3 shuang1 ji1 。 shi2 leng2 yu4 xian1 xian1 ， cao3 se4 qiong2 fei1 fei1 。
- gu3 wei4 you3 yu2 li4 ， xi1 chong1 yi4 duo1 ji1 。 cong2 lai2 yi2 zhi4 meng2 ， neng2 shi3 zhong4 li4 gui1 。
- yin1 zhi1 shan1 shui3 zhong1 ， xuan1 ran2 lun4 shi4 fei1 。
- ru4 shen1 de2 qi2 qu4 ， sheng1 xian3 wei4 liang2 ji1 。 sou1 sheng4 you3 wen2 jian4 ， tao2 su2 wu2 zong1 qi1 。
- xue2 liu2 zi4 hui2 zhuan3 ， qiao4 jing3 wang4 dong1 xi1 。 gang4 shou4 xian1 cai1 ju4 ， luo2 ren2 qiao3 ju1 ti2 。
- you1 chi2 yi4 chu4 suo3 ， ren3 lü4 duo1 duan1 ni2 。 xu1 huo4 wo3 he2 bao3 ， shi2 gui1 bi3 fei1 mi2 。
- si1 wen2 lang4 yun2 jie2 ， ci3 zhi3 shui2 de2 qi2 。
- xie4 zhu1 xie4 chan2 yuan2 ， lie4 yu4 he2 wei1 gui1 。 ruo4 tiao2 qian1 se4 xian2 ， wei4 guo3 yi4 qu3 xie2 。
- gu3 hai4 mao2 fa4 li4 ， xian3 jing1 shi4 ting1 guai1 。 er4 lao3 jie1 jin4 gu3 ， feng1 qu1 yuan2 qi1 ya2 。
- di4 yuan3 you3 yu2 mei3 ， wo3 you2 cai3 qi4 huai2 。 cheng2 shi2 xing4 qin2 jian4 ， qian2 hen4 duo1 you1 mai2 。
- ruo4 li4 xie4 gang1 jian4 ， jian3 ce4 gui4 an1 pai2 。 shi3 zhi1 sui2 shi4 jing4 ， he2 bi4 dang1 xi1 zhai1 。
- xi1 fu2 nan2 du4 biao1 ， jin1 pan1 shuo4 shan1 jing3 。 wu4 se4 duo1 shou4 xue1 ， yin2 xiao4 hai2 gu1 yong3 。
- ri4 yue4 dong4 you3 leng2 ， xue3 shuang1 kong1 wu2 ying3 。 yu4 pen1 bu4 sheng1 bing1 ， yao2 wo1 xuan2 cheng2 jing3 。
- qian2 jiao3 shi2 song3 guang1 ， yin3 lin2 zha4 piao1 jiong3 。 zai4 yin2 huo4 xin1 sheng4 ， fan3 bu4 shi1 qian2 sheng3 。
- qie4 huai2 sui1 yi3 duo1 ， ti4 lü4 wei4 neng2 zheng3 。 tui2 yang2 luo4 he2 chu4 ， sheng1 po4 xian2 shu1 ling3 。
- sheng4 chao2 sou1 yan2 gu3 ， ci3 di4 duo1 yi2 wan2 。 dai4 duo4 cheng2 yuan3 you2 ， wan2 shu1 zi4 ling2 guan1 。
- jin4 biao1 shua1 you1 shi4 ， nu4 shui3 she4 yu2 nuo4 。 ceng2 shi4 jie2 fang1 cheng2 ， yuan3 zi1 mian3 liu2 juan4 。
- bing1 tiao2 song3 wei1 lü4 ， shuang1 cui4 ying2 xia2 mian3 。 wu4 you4 xin4 duo1 duan1 ， huang1 xun2 liang4 nan2 bian4 。
- qu4 yi3 shuo4 zhi1 yu2 ， xiao1 ran2 chu3 zhi1 dian4 。

## 注释

## 译文

## 赏析
