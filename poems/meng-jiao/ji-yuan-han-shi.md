---
id: meng-jiao-ji-yuan-han-shi
title: 济源寒食
titlePinyin: ji4 yuan2 han2 shi2
titleSlug: ji-yuan-han-shi
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 风巢袅袅春鸦鸦，无子老人仰面嗟。
- 柳弓苇箭觑不见，高红远绿劳相遮。
- 女婵童子黄短短，耳中闻人惜春晚。
- 逃蜂匿蝶踏地来，抛却斋糜一瓷碗。
- 一日踏春一百回，朝朝没脚走芳埃。
- 饥童饿马扫花喂，向晚饮溪三两杯。
- 莓苔井上空相忆，辘轳索断无消息。
- 酒人皆倚春发绿，病叟独藏秋发白。
- 长安落花飞上天，南风引至三殿前。
- 可怜春物亦朝谒，唯我孤吟渭水边。
- 枋口花间掣手归，嵩阳为我留红晖。
- 可怜踯躅千万尺，柱地柱天疑欲飞。
- 蜜蜂为主各磨牙，咬尽村中万木花。
- 君家瓮瓮今应满，五色冬笼甚可夸。

## 拼音
- feng1 chao2 niao3 niao3 chun1 ya1 ya1 ， wu2 zi3 lao3 ren2 yang3 mian4 jie1 。
- liu3 gong1 wei3 jian4 qu4 bu2 jian4 ， gao1 hong2 yuan3 lü4 lao2 xiang1 zhe1 。
- nü3 chan2 tong2 zi3 huang2 duan3 duan3 ， er3 zhong1 wen2 ren2 xi1 chun1 wan3 。
- tao2 feng1 ni4 die2 ta4 di4 lai2 ， pao1 que4 zhai1 mi2 yi4 ci2 wan3 。
- yi2 ri4 ta4 chun1 yi4 bai3 hui2 ， zhao1 zhao1 mei2 jiao3 zou3 fang1 ai1 。
- ji1 tong2 e4 ma3 sao3 hua1 wei4 ， xiang4 wan3 yin3 xi1 san1 liang3 bei1 。
- mei2 tai2 jing3 shang4 kong1 xiang1 yi4 ， lu4 lu2 suo3 duan4 wu2 xiao1 xi1 。
- jiu3 ren2 jie1 yi3 chun1 fa1 lü4 ， bing4 sou3 du2 cang2 qiu1 fa1 bai2 。
- chang2 an1 luo4 hua1 fei1 shang4 tian1 ， nan2 feng1 yin3 zhi4 san1 dian4 qian2 。
- ke3 lian2 chun1 wu4 yi4 chao2 ye4 ， wei2 wo3 gu1 yin2 wei4 shui3 bian1 。
- fang1 kou3 hua1 jian1 che4 shou3 gui1 ， song1 yang2 wei4 wo3 liu2 hong2 hui1 。
- ke3 lian2 zhi2 zhu2 qian1 wan4 chi3 ， zhu4 di4 zhu4 tian1 yi2 yu4 fei1 。
- mi4 feng1 wei2 zhu3 ge4 mo2 ya2 ， yao3 jin4 cun1 zhong1 wan4 mu4 hua1 。
- jun1 jia1 weng4 weng4 jin1 ying4 man3 ， wu3 se4 dong1 long2 shen4 ke3 kua1 。

## 注释

## 译文

## 赏析
