---
id: meng-jiao-han-xi
title: 寒溪
titlePinyin: han2 xi1
titleSlug: han-xi
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 霜洗水色尽，寒溪见纤鳞。幸临虚空镜，照此残悴身。
- 潜滑不自隐，露底莹更新。豁如君子怀，曾是危陷人。
- 始明浅俗心，夜结朝已津。净漱一掬碧，远消千虑尘。
- 始知泥步泉，莫与山源邻。
- 洛阳岸边道，孟氏庄前溪。舟行素冰折，声作青瑶嘶。
- 绿水结绿玉，白波生白珪。明明宝镜中，物物天照齐。
- 仄步下危曲，攀枯闻孀啼。霜芬稍消歇，凝景微茫齐。
- 痴坐直视听，戆行失踪蹊。岸童㔉棘劳，语言多悲凄。
- 晓饮一杯酒，踏雪过清溪。波澜冻为刀，剸割凫与鹥。
- 宿羽皆翦弃，血声沉沙泥。独立欲何语，默念心酸嘶。
- 冻血莫作春，作春生不齐。冻血莫作花，作花发孀啼。
- 幽幽棘针村，冻死难耕犁。
- 篙工磓玉星，一路随迸萤。朔冻哀彻底，獠馋咏潜鯹。
- 冰齿相磨啮，风音酸铎铃。清悲不可逃，洗出纤悉听。
- 碧潋卷已尽，彩缕飞飘零。下蹑滑不定，上栖折难停。
- 哮嘐呷喢冤，仰诉何时宁。
- 一曲一直水，白龙何鳞鳞。冻飙杂碎号，齑音坑谷辛。
- 柧椾吃无力，飞走更相仁。猛弓一折弦，余喘争来宾。
- 大严此之立，小杀不复陈。皎皎何皎皎，氤氲复氤氲。
- 瑞晴刷日月，高碧开星辰。独立两脚雪，孤吟千虑新。
- 天欃徒昭昭，箕舌虚龂龂。尧圣不听汝，孔微亦有臣。
- 谏书竟成章，古义终难陈。
- 因冻死得食，杀风仍不休。以兵为仁义，仁义生刀头。
- 刀头仁义腥，君子不可求。波澜抽剑冰，相劈如仇雠。
- 尖雪入鱼心，鱼心明愀愀。怳如罔两说，似诉割切由。
- 谁使异方气，入此中土流。翦尽一月春，闭为百谷幽。
- 仰怀新霁光，下照疑忧愁。
- 溪老哭甚寒，涕泗冰珊珊。飞死走死形，雪裂纷心肝。
- 剑刃冻不割，弓弦强难弹。常闻君子武，不食天杀残。
- 𣃁玉掩骼胔，吊琼哀阑干。
- 溪风摆余冻，溪景衔明春。玉消花滴滴，虬解光鳞鳞。
- 悬步下清曲，消期濯芳津。千里冰裂处，一勺暖亦仁。
- 凝精互相洗，漪涟竞将新。忽如剑疮尽，初起百战身。

## 拼音
- shuang1 xi3 shui3 se4 jin4 ， han2 xi1 jian4 xian1 lin2 。 xing4 lin2 xu1 kong1 jing4 ， zhao4 ci3 can2 cui4 shen1 。
- qian2 hua2 bu2 zi4 yin3 ， lu4 di3 ying2 geng1 xin1 。 huo1 ru2 jun1 zi3 huai2 ， ceng2 shi4 wei1 xian4 ren2 。
- shi3 ming2 qian3 su2 xin1 ， ye4 jie2 chao2 yi3 jin1 。 jing4 shu4 yi4 ju1 bi4 ， yuan3 xiao1 qian1 lü4 chen2 。
- shi3 zhi1 ni2 bu4 quan2 ， mo4 yu3 shan1 yuan2 lin2 。
- luo4 yang2 an4 bian1 dao4 ， meng4 shi4 zhuang1 qian2 xi1 。 zhou1 xing2 su4 bing1 zhe2 ， sheng1 zuo4 qing1 yao2 si1 。
- lü4 shui3 jie2 lü4 yu4 ， bai2 bo1 sheng1 bai2 gui1 。 ming2 ming2 bao3 jing4 zhong1 ， wu4 wu4 tian1 zhao4 qi2 。
- ze4 bu4 xia4 wei1 qu3 ， pan1 ku1 wen2 shuang1 ti2 。 shuang1 fen1 shao1 xiao1 xie1 ， ning2 jing3 wei1 mang2 qi2 。
- chi1 zuo4 zhi2 shi4 ting1 ， gang4 xing2 shi1 zong1 qi1 。 an4 tong2 㔉 ji2 lao2 ， yu3 yan2 duo1 bei1 qi1 。
- xiao3 yin3 yi4 bei1 jiu3 ， ta4 xue3 guo4 qing1 xi1 。 bo1 lan2 dong4 wei4 dao1 ， tuan2 ge1 fu2 yu3 yi1 。
- su4 yu3 jie1 jian3 qi4 ， xue4 sheng1 chen2 sha1 ni2 。 du2 li4 yu4 he2 yu3 ， mo4 nian4 xin1 suan1 si1 。
- dong4 xue4 mo4 zuo4 chun1 ， zuo4 chun1 sheng1 bu4 qi2 。 dong4 xue4 mo4 zuo4 hua1 ， zuo4 hua1 fa1 shuang1 ti2 。
- you1 you1 ji2 zhen1 cun1 ， dong4 si3 nan2 geng1 li2 。
- gao1 gong1 dui1 yu4 xing1 ， yi2 lu4 sui2 beng4 ying2 。 shuo4 dong4 ai1 che4 di3 ， liao2 chan2 yong3 qian2 xing1 。
- bing1 chi3 xiang1 mo2 nie4 ， feng1 yin1 suan1 duo2 ling2 。 qing1 bei1 bu4 ke3 tao2 ， xi3 chu1 xian1 xi1 ting1 。
- bi4 lian4 juan4 yi3 jin4 ， cai3 lü3 fei1 piao1 ling2 。 xia4 nie4 hua2 bu2 ding4 ， shang4 qi1 zhe2 nan2 ting2 。
- xiao4 jiao1 xia1 sha4 yuan1 ， yang3 su4 he2 shi2 ning2 。
- yi4 qu3 yi4 zhi2 shui3 ， bai2 long2 he2 lin2 lin2 。 dong4 biao1 za2 sui4 hao4 ， ji1 yin1 keng1 gu3 xin1 。
- gu1 jian1 chi1 wu2 li4 ， fei1 zou3 geng4 xiang1 ren2 。 meng3 gong1 yi4 zhe2 xian2 ， yu2 chuan3 zheng1 lai2 bin1 。
- da4 yan2 ci3 zhi1 li4 ， xiao3 sha1 bu2 fu4 chen2 。 jiao3 jiao3 he2 jiao3 jiao3 ， yin1 yun1 fu4 yin1 yun1 。
- rui4 qing2 shua1 ri4 yue4 ， gao1 bi4 kai1 xing1 chen2 。 du2 li4 liang3 jiao3 xue3 ， gu1 yin2 qian1 lü4 xin1 。
- tian1 chan2 tu2 zhao1 zhao1 ， ji1 she2 xu1 yin2 yin2 。 yao2 sheng4 bu4 ting1 ru3 ， kong3 wei1 yi4 you3 chen2 。
- jian4 shu1 jing4 cheng2 zhang1 ， gu3 yi4 zhong1 nan2 chen2 。
- yin1 dong4 si3 de2 shi2 ， sha1 feng1 reng2 bu4 xiu1 。 yi3 bing1 wei4 ren2 yi4 ， ren2 yi4 sheng1 dao1 tou2 。
- dao1 tou2 ren2 yi4 xing1 ， jun1 zi3 bu4 ke3 qiu2 。 bo1 lan2 chou1 jian4 bing1 ， xiang1 pi1 ru2 chou2 chou2 。
- jian1 xue3 ru4 yu2 xin1 ， yu2 xin1 ming2 qiao3 qiao3 。 huang3 ru2 wang3 liang3 shuo1 ， si4 su4 ge1 qie1 you2 。
- shui2 shi3 yi4 fang1 qi4 ， ru4 ci3 zhong1 tu3 liu2 。 jian3 jin4 yi1 yue4 chun1 ， bi4 wei4 bai3 gu3 you1 。
- yang3 huai2 xin1 ji4 guang1 ， xia4 zhao4 yi2 you1 chou2 。
- xi1 lao3 ku1 shen4 han2 ， ti4 si4 bing1 shan1 shan1 。 fei1 si3 zou3 si3 xing2 ， xue3 lie4 fen1 xin1 gan1 。
- jian4 ren4 dong4 bu4 ge1 ， gong1 xian2 qiang2 nan2 tan2 。 chang2 wen2 jun1 zi3 wu3 ， bu4 shi2 tian1 sha1 can2 。
- 𣃁 yu4 yan3 ge2 zi4 ， diao4 qiong2 ai1 lan2 gan1 。
- xi1 feng1 bai3 yu2 dong4 ， xi1 jing3 xian2 ming2 chun1 。 yu4 xiao1 hua1 di1 di1 ， qiu2 jie3 guang1 lin2 lin2 。
- xuan2 bu4 xia4 qing1 qu3 ， xiao1 qi1 zhuo2 fang1 jin1 。 qian1 li3 bing1 lie4 chu4 ， yi4 shao2 nuan3 yi4 ren2 。
- ning2 jing1 hu4 xiang1 xi3 ， yi1 lian2 jing4 jiang1 xin1 。 hu1 ru2 jian4 chuang1 jin4 ， chu1 qi3 bai3 zhan4 shen1 。

## 注释

## 译文

## 赏析
