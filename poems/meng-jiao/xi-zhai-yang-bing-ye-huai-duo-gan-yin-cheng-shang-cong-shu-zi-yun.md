---
id: meng-jiao-xi-zhai-yang-bing-ye-huai-duo-gan-yin-cheng-shang-cong-shu-zi-yun
title: 西斋养病夜怀多感因呈上从叔子云
titlePinyin: xi1 zhai1 yang3 bing4 ye4 huai2 duo1 gan3 yin1 cheng2 shang4 cong2 shu1 zi3 yun2
titleSlug: xi-zhai-yang-bing-ye-huai-duo-gan-yin-cheng-shang-cong-shu-zi-yun
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 远客夜衣薄，厌眠待鸡鸣。一床空月色，四壁秋蛩声。
- 守淡遗众俗，养屙念余生。方全君子拙，耻学小人明。
- 蚊蚋亦有时，羽毛各有成。如何骐骥迹，蜷局未能行。
- 西北有平路，运来无相轻。

## 拼音
- yuan3 ke4 ye4 yi1 bao2 ， yan4 mian2 dai4 ji1 ming2 。 yi4 chuang2 kong1 yue4 se4 ， si4 bi4 qiu1 qiong2 sheng1 。
- shou3 dan4 yi2 zhong4 su2 ， yang3 e1 nian4 yu2 sheng1 。 fang1 quan2 jun1 zi3 zhuo1 ， chi3 xue2 xiao3 ren2 ming2 。
- wen2 rui4 yi4 you3 shi2 ， yu3 mao2 ge4 you3 cheng2 。 ru2 he2 qi2 ji4 ji4 ， quan2 ju2 wei4 neng2 xing2 。
- xi1 bei3 you3 ping2 lu4 ， yun4 lai2 wu2 xiang1 qing1 。

## 注释

## 译文

## 赏析
