---
id: meng-jiao-diao-lu-yin
title: 吊卢殷
titlePinyin: diao4 lu2 yin1
titleSlug: diao-lu-yin
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 诗人多清峭，饿死抱空山。白云既无主，飞出意等闲。
- 久病床席尸，护丧童仆孱。故书穷鼠啮，狼藉一室间。
- 君归新鬼乡，我面古玉颜。羞见入地时，无人叫追攀。
- 百泉空相吊，日久哀潺潺。
- 唧唧复唧唧，千古一月色。新新复新新，千古一花春。
- 邙风噫孟郊，嵩秋葬卢殷。北邙前后客，相吊为埃尘。
- 北邙棘针草，泪根生苦辛。烟火不自暖，筋力早已贫。
- 幽荐一杯泣，泻之清洛滨。添为断肠声，愁杀长别人。
- 棘针风相号，破碎诸苦哀。苦哀不可闻，掩耳亦入来。
- 哭弦多煎声，恨涕有余摧。噫贫气已焚，噫死心更灰。
- 梦世浮闪闪，泪波深洄洄。薤歌一以去，蒿闭不复开。
- 登封草木深，登封道路微。日月不与光，莓苔空生衣。
- 可怜无子翁，蚍蜉缘病肌。挛卧岁时长，涟涟但幽噫。
- 幽噫虎豹闻，此外相访稀。至亲唯有诗，抱心死有归。
- 河南韩先生，后君作因依。磨一片嵌岩，书千古光辉。
- 贤人无计校，生苦死徒夸。他名润子孙，君名润泥沙。
- 可惜千首文，闪如一朝花。零落难苦言，起坐空惊嗟。
- 耳闻陋巷生，眼见鲁山君。饿死始有名，饿名高氛氲。
- 戆叟老壮气，感之为忧云。所忧唯一泣，古今相纷纷。
- 平生与君说，逮此俱云云。
- 初识漆鬓发，争为新文章。夜踏明月桥，店饮吾曹床。
- 醉啜二杯酿，名郁一县香。寺中摘梅花，园里翦浮芳。
- 高嗜绿蔬羹，意轻肥腻羊。吟哦无滓韵，言语多古肠。
- 白首忽然至，盛年如偷将。清浊俱莫追，何须骂沧浪。
- 前贤多哭酒，哭酒免哭心。后贤试衔之，哀至无不深。
- 少年哭酒时，白发亦已侵。老年哭酒时，声韵随生沉。
- 寄言哭酒宾，勿作登封音。登封徒放声，天地竟难寻。
- 同人少相哭，异类多相号。始知禽兽痴，却至天然高。
- 非子病无泪，非父念莫劳。如何裁亲疏，用礼如用刀。
- 孤丧鲜匍匐，闭哀抱郁陶。烦他手中葬，诚信焉能褒。
- 嗟嗟无子翁，死弃如脱毛。
- 圣人哭贤人，骨化气为星。文章飞上天，列宿增晶荧。
- 前古文可数，今人文亦灵。高名称谪仙，升降曾莫停。
- 有文死更香，无文生亦腥。为君铿好辞，永传作谧宁。

## 拼音
- shi1 ren2 duo1 qing1 qiao4 ， e4 si3 bao4 kong1 shan1 。 bai2 yun2 ji4 wu2 zhu3 ， fei1 chu1 yi4 deng3 xian2 。
- jiu3 bing4 chuang2 xi2 shi1 ， hu4 sang4 tong2 pu2 chan2 。 gu4 shu1 qiong2 shu3 nie4 ， lang2 ji2 yi2 shi4 jian1 。
- jun1 gui1 xin1 gui3 xiang1 ， wo3 mian4 gu3 yu4 yan2 。 xiu1 jian4 ru4 di4 shi2 ， wu2 ren2 jiao4 zhui1 pan1 。
- bai3 quan2 kong1 xiang1 diao4 ， ri4 jiu3 ai1 chan2 chan2 。
- ji1 ji1 fu4 ji1 ji1 ， qian1 gu3 yi1 yue4 se4 。 xin1 xin1 fu4 xin1 xin1 ， qian1 gu3 yi4 hua1 chun1 。
- mang2 feng1 yi1 meng4 jiao1 ， song1 qiu1 zang4 lu2 yin1 。 bei3 mang2 qian2 hou4 ke4 ， xiang1 diao4 wei4 ai1 chen2 。
- bei3 mang2 ji2 zhen1 cao3 ， lei4 gen1 sheng1 ku3 xin1 。 yan1 huo3 bu2 zi4 nuan3 ， jin1 li4 zao3 yi3 pin2 。
- you1 jian4 yi4 bei1 qi4 ， xie4 zhi1 qing1 luo4 bin1 。 tian1 wei4 duan4 chang2 sheng1 ， chou2 sha1 chang2 bie2 ren2 。
- ji2 zhen1 feng1 xiang1 hao4 ， po4 sui4 zhu1 ku3 ai1 。 ku3 ai1 bu4 ke3 wen2 ， yan3 er3 yi4 ru4 lai2 。
- ku1 xian2 duo1 jian1 sheng1 ， hen4 ti4 you3 yu2 cui1 。 yi1 pin2 qi4 yi3 fen2 ， yi1 si3 xin1 geng4 hui1 。
- meng4 shi4 fu2 shan3 shan3 ， lei4 bo1 shen1 hui2 hui2 。 xie4 ge1 yi4 yi3 qu4 ， hao1 bi4 bu2 fu4 kai1 。
- deng1 feng1 cao3 mu4 shen1 ， deng1 feng1 dao4 lu4 wei1 。 ri4 yue4 bu4 yu3 guang1 ， mei2 tai2 kong1 sheng1 yi1 。
- ke3 lian2 wu2 zi3 weng1 ， pi2 fu2 yuan2 bing4 ji1 。 luan2 wo4 sui4 shi2 chang2 ， lian2 lian2 dan4 you1 yi1 。
- you1 yi1 hu3 bao4 wen2 ， ci3 wai4 xiang4 fang3 xi1 。 zhi4 qin1 wei2 you3 shi1 ， bao4 xin1 si3 you3 gui1 。
- he2 nan2 han2 xian1 sheng1 ， hou4 jun1 zuo4 yin1 yi1 。 mo2 yi2 pian4 qian4 yan2 ， shu1 qian1 gu3 guang1 hui1 。
- xian2 ren2 wu2 ji4 xiao4 ， sheng1 ku3 si3 tu2 kua1 。 ta1 ming2 run4 zi3 sun1 ， jun1 ming2 run4 ni2 sha1 。
- ke3 xi1 qian1 shou3 wen2 ， shan3 ru2 yi1 chao2 hua1 。 ling2 luo4 nan4 ku3 yan2 ， qi3 zuo4 kong1 jing1 jie1 。
- er3 wen2 lou4 xiang4 sheng1 ， yan3 jian4 lu3 shan1 jun1 。 e4 si3 shi3 you3 ming2 ， e4 ming2 gao1 fen1 yun1 。
- gang4 sou3 lao3 zhuang4 qi4 ， gan3 zhi1 wei4 you1 yun2 。 suo3 you1 wei2 yi1 qi4 ， gu3 jin1 xiang1 fen1 fen1 。
- ping2 sheng1 yu3 jun1 shuo1 ， dai3 ci3 ju4 yun2 yun2 。
- chu1 shi2 qi1 bin4 fa4 ， zheng1 wei4 xin1 wen2 zhang1 。 ye4 ta4 ming2 yue4 qiao2 ， dian4 yin3 wu2 cao2 chuang2 。
- zui4 chuo4 er4 bei1 niang4 ， ming2 yu4 yi2 xian4 xiang1 。 si4 zhong1 zhai1 mei2 hua1 ， yuan2 li3 jian3 fu2 fang1 。
- gao1 shi4 lü4 shu1 geng1 ， yi4 qing1 fei2 ni4 yang2 。 yin2 e2 wu2 zi3 yun4 ， yan2 yu3 duo1 gu3 chang2 。
- bai2 shou3 hu1 ran2 zhi4 ， sheng4 nian2 ru2 tou1 jiang1 。 qing1 zhuo2 ju4 mo4 zhui1 ， he2 xu1 ma4 cang1 lang4 。
- qian2 xian2 duo1 ku1 jiu3 ， ku1 jiu3 mian3 ku1 xin1 。 hou4 xian2 shi4 xian2 zhi1 ， ai1 zhi4 wu2 bu4 shen1 。
- shao4 nian2 ku1 jiu3 shi2 ， bai2 fa4 yi4 yi3 qin1 。 lao3 nian2 ku1 jiu3 shi2 ， sheng1 yun4 sui2 sheng1 chen2 。
- ji4 yan2 ku1 jiu3 bin1 ， wu4 zuo4 deng1 feng1 yin1 。 deng1 feng1 tu2 fang4 sheng1 ， tian1 di4 jing4 nan2 xun2 。
- tong2 ren2 shao3 xiang1 ku1 ， yi4 lei4 duo1 xiang4 hao4 。 shi3 zhi1 qin2 shou4 chi1 ， que4 zhi4 tian1 ran2 gao1 。
- fei1 zi3 bing4 wu2 lei4 ， fei1 fu4 nian4 mo4 lao2 。 ru2 he2 cai2 qin1 shu1 ， yong4 li3 ru2 yong4 dao1 。
- gu1 sang4 xian1 pu2 fu2 ， bi4 ai1 bao4 yu4 tao2 。 fan2 ta1 shou3 zhong1 zang4 ， cheng2 xin4 yan1 neng2 bao1 。
- jie1 jie1 wu2 zi3 weng1 ， si3 qi4 ru2 tuo1 mao2 。
- sheng4 ren2 ku1 xian2 ren2 ， gu3 hua4 qi4 wei4 xing1 。 wen2 zhang1 fei1 shang4 tian1 ， lie4 su4 zeng1 jing1 ying2 。
- qian2 gu3 wen2 ke3 shu4 ， jin1 ren2 wen2 yi4 ling2 。 gao1 ming2 cheng1 zhe2 xian1 ， sheng1 jiang4 ceng2 mo4 ting2 。
- you3 wen2 si3 geng4 xiang1 ， wu2 wen2 sheng1 yi4 xing1 。 wei4 jun1 keng1 hao3 ci2 ， yong3 chuan2 zuo4 mi4 ning2 。

## 注释

## 译文

## 赏析
