---
id: meng-jiao-li-de-xin-ju
title: 立德新居
titlePinyin: li4 de2 xin1 ju1
titleSlug: li-de-xin-ju
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 立德何亭亭，西南耸高隅。阳崖泄春意，井圃留冬芜。
- 胜引即纡道，幽行岂通衢。碧峰远相揖，清思谁言孤。
- 寺秩虽贵家，浊醪良可哺。
- 耸城架霄汉，洁宅涵𬘡缊。开门洛北岸，时锁嵩阳云。
- 夜高星辰大，昼长天地分。厚韵属疏语，薄名谢嚣闻。
- 兹焉有殊隔，永矣难及群。
- 宾秩已觉厚，私储常恐多。清贫聊自尔，素责将如何。
- 俭教先勉力，修襟无余佗。良栖一枝木，灵巢片叶荷。
- 仰笑鶤鹏辈，委身拂天波。
- 疏门不掩水，洛色寒更高。晓碧流视听，夕清濯衣袍。
- 为于仁义得，未觉登陟劳。远岸雪难莫，劲枝风易号。
- 霜禽各啸侣，吾亦爱吾曹。
- 崎岖有悬步，委曲饶荒寻。远树足良木，疏巢无争禽。
- 素魄衔夕岸，绿水生晓浔。空旷伊洛视，仿佛潇湘心。
- 何必尚远异，忧劳满行襟。
- 悬途多仄足，崎圃无修畦。芳兰与宿艾，手撷心不迷。
- 品子懒读书，辕驹难服犁。虚食日相投，夸肠讵能低。
- 耻从新学游，愿将古农齐。
- 都城多耸秀，爱此高县居。伊雒绕街巷，鸳鸯飞阎闾。
- 翠景何的砾，霜飔飘空虚。突出万家表，独治二亩蔬。
- 一旬一手版，十日九手锄。
- 手锄手自勖，激劝亦已饶。畏彼梨栗儿，空资玩弄骄。
- 夜景卧难尽，昼光坐易消。治旧得新义，耕荒生嘉苗。
- 锄治苟惬适，心形俱逍遥。
- 玉蹄裂鸣水，金绶忽照门。拂拭贫士席，拜候丞相辕。
- 德疏未为高，礼至方觉尊。岂唯耀兹日，可以荣远孙。
- 如何一阳朝，独荷众瑞繁。
- 东南富水木，寂寥蔽光辉。此地足文字，及时隘骖𬴂。
- 仄雪踏为平，涩行变如飞。令畦生气色，嘉绿新霏微。
- 天意资厚养，贤人肯相违。

## 拼音
- li4 de2 he2 ting2 ting2 ， xi1 nan2 song3 gao1 yu2 。 yang2 ya2 xie4 chun1 yi4 ， jing3 pu3 liu2 dong1 wu2 。
- sheng4 yin3 ji2 yu1 dao4 ， you1 xing2 qi3 tong1 qu2 。 bi4 feng1 yuan3 xiang1 yi1 ， qing1 si1 shui2 yan2 gu1 。
- si4 zhi4 sui1 gui4 jia1 ， zhuo2 lao2 liang2 ke3 bu3 。
- song3 cheng2 jia4 xiao1 han4 ， jie2 zhai2 han2 yin1 wen1 。 kai1 men2 luo4 bei3 an4 ， shi2 suo3 song1 yang2 yun2 。
- ye4 gao1 xing1 chen2 da4 ， zhou4 chang2 tian1 di4 fen1 。 hou4 yun4 shu3 shu1 yu3 ， bao2 ming2 xie4 ao2 wen2 。
- zi1 yan1 you3 shu1 ge2 ， yong3 yi3 nan2 ji2 qun2 。
- bin1 zhi4 yi3 jue2 hou4 ， si1 chu3 chang2 kong3 duo1 。 qing1 pin2 liao2 zi4 er3 ， su4 ze2 jiang1 ru2 he2 。
- jian3 jiao4 xian1 mian3 li4 ， xiu1 jin1 wu2 yu2 tuo2 。 liang2 qi1 yi4 zhi1 mu4 ， ling2 chao2 pian4 ye4 he2 。
- yang3 xiao4 kun1 peng2 bei4 ， wei3 shen1 fu2 tian1 bo1 。
- shu1 men2 bu4 yan3 shui3 ， luo4 se4 han2 geng4 gao1 。 xiao3 bi4 liu2 shi4 ting1 ， xi1 qing1 zhuo2 yi1 pao2 。
- wei4 yu2 ren2 yi4 de2 ， wei4 jue2 deng1 zhi4 lao2 。 yuan3 an4 xue3 nan2 mo4 ， jin4 zhi1 feng1 yi4 hao4 。
- shuang1 qin2 ge4 xiao4 lü3 ， wu2 yi4 ai4 wu2 cao2 。
- qi2 qu1 you3 xuan2 bu4 ， wei3 qu1 rao2 huang1 xun2 。 yuan3 shu4 zu2 liang2 mu4 ， shu1 chao2 wu2 zheng1 qin2 。
- su4 po4 xian2 xi1 an4 ， lü4 shui3 sheng1 xiao3 xun2 。 kong1 kuang4 yi1 luo4 shi4 ， fang3 fu2 xiao1 xiang1 xin1 。
- he2 bi4 shang4 yuan3 yi4 ， you1 lao2 man3 xing2 jin1 。
- xuan2 tu2 duo1 ze4 zu2 ， qi2 pu3 wu2 xiu1 qi2 。 fang1 lan2 yu3 su4 ai4 ， shou3 xie2 xin1 bu4 mi2 。
- pin3 zi3 lan3 du2 shu1 ， yuan2 ju1 nan2 fu2 li2 。 xu1 shi2 ri4 xiang1 tou2 ， kua1 chang2 ju4 neng2 di1 。
- chi3 cong2 xin1 xue2 you2 ， yuan4 jiang1 gu3 nong2 qi2 。
- du1 cheng2 duo1 song3 xiu4 ， ai4 ci3 gao1 xian4 ju1 。 yi1 luo4 rao4 jie1 xiang4 ， yuan1 yang1 fei1 yan2 lü2 。
- cui4 jing3 he2 de0 li4 ， shuang1 si1 piao1 kong1 xu1 。 tu1 chu1 wan4 jia1 biao3 ， du2 zhi4 er4 mu3 shu1 。
- yi4 xun2 yi4 shou3 ban3 ， shi2 ri4 jiu3 shou3 chu2 。
- shou3 chu2 shou3 zi4 xu4 ， ji1 quan4 yi4 yi3 rao2 。 wei4 bi3 li2 li4 er2 ， kong1 zi1 wan2 nong4 jiao1 。
- ye4 jing3 wo4 nan2 jin4 ， zhou4 guang1 zuo4 yi4 xiao1 。 zhi4 jiu4 de2 xin1 yi4 ， geng1 huang1 sheng1 jia1 miao2 。
- chu2 zhi4 gou3 qie4 shi4 ， xin1 xing2 ju4 xiao1 yao2 。
- yu4 ti2 lie4 ming2 shui3 ， jin1 shou4 hu1 zhao4 men2 。 fu2 shi4 pin2 shi4 xi2 ， bai4 hou4 cheng2 xiang4 yuan2 。
- de2 shu1 wei4 wei4 gao1 ， li3 zhi4 fang1 jue2 zun1 。 qi3 wei2 yao4 zi1 ri4 ， ke3 yi3 rong2 yuan3 sun1 。
- ru2 he2 yi4 yang2 chao2 ， du2 he2 zhong4 rui4 fan2 。
- dong1 nan2 fu4 shui3 mu4 ， ji4 liao2 bi4 guang1 hui1 。 ci3 di4 zu2 wen2 zi4 ， ji2 shi2 ai4 can1 fei1 。
- ze4 xue3 ta4 wei4 ping2 ， se4 xing2 bian4 ru2 fei1 。 ling4 qi2 sheng1 qi4 se4 ， jia1 lü4 xin1 fei1 wei1 。
- tian1 yi4 zi1 hou4 yang3 ， xian2 ren2 ken3 xiang1 wei2 。

## 注释

## 译文

## 赏析
