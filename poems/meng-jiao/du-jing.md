---
id: meng-jiao-du-jing
title: 读经
titlePinyin: du2 jing1
titleSlug: du-jing
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 垂老抱佛脚，教妻读黄经。
- 经黄名小品，一纸千明星。
- 曾读大般若，细感肸蚃听。
- 当时把斋中，方寸抱万灵。
- 忽复入长安，蹴踏日月宁。
- 老方却归来，收拾可丁丁。
- 拂拭尘几案，开函就孤亭。
- 儒书难借索，僧签饶芳馨。
- 驿驿不开手，铿铿闻异铃。
- 得善如焚香，去恶如脱腥。
- 安得颜子耳，曾未如此听。
- 听之何有言，德教贵有形。
- 何言中国外，有国如海萍。
- 海萍国教异，天声各泠泠。
- 安排未定时，心火竞荧荧。
- 将如庶几者，声尽形元冥。

## 拼音
- chui2 lao3 bao4 fo2 jiao3 ， jiao4 qi1 du2 huang2 jing1 。
- jing1 huang2 ming2 xiao3 pin3 ， yi4 zhi3 qian1 ming2 xing1 。
- ceng2 du2 da4 ban1 ruo4 ， xi4 gan3 xi1 xiang3 ting1 。
- dang1 shi2 ba3 zhai1 zhong1 ， fang1 cun4 bao4 wan4 ling2 。
- hu1 fu4 ru4 chang2 an1 ， cu4 ta4 ri4 yue4 ning2 。
- lao3 fang1 que4 gui1 lai2 ， shou1 shi2 ke3 ding1 ding1 。
- fu2 shi4 chen2 ji1 an4 ， kai1 han2 jiu4 gu1 ting2 。
- ru2 shu1 nan2 jie4 suo3 ， seng1 qian1 rao2 fang1 xin1 。
- yi4 yi4 bu4 kai1 shou3 ， keng1 keng1 wen2 yi4 ling2 。
- de2 shan4 ru2 fen2 xiang1 ， qu4 e4 ru2 tuo1 xing1 。
- an1 de2 yan2 zi3 er3 ， ceng2 wei4 ru2 ci3 ting1 。
- ting1 zhi1 he2 you3 yan2 ， de2 jiao4 gui4 you3 xing2 。
- he2 yan2 zhong1 guo2 wai4 ， you3 guo2 ru2 hai3 ping2 。
- hai3 ping2 guo2 jiao4 yi4 ， tian1 sheng1 ge4 ling2 ling2 。
- an1 pai2 wei4 ding4 shi2 ， xin1 huo3 jing4 ying2 ying2 。
- jiang1 ru2 shu4 ji1 zhe3 ， sheng1 jin4 xing2 yuan2 ming2 。

## 注释

## 译文

## 赏析
