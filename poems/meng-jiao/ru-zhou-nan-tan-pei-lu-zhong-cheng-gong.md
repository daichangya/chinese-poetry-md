---
id: meng-jiao-ru-zhou-nan-tan-pei-lu-zhong-cheng-gong
title: 汝州南潭陪陆中丞公䜩
titlePinyin: ru3 zhou1 nan2 tan2 pei2 lu4 zhong1 cheng2 gong1 䜩
titleSlug: ru-zhou-nan-tan-pei-lu-zhong-cheng-gong
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 一雨百泉涨，南潭夜来深。
- 分明碧沙底，写出青天心。
- 远客洞庭至，因兹涤烦襟。
- 既登飞云舫，愿奏清风琴。
- 高岸立旗戟，潜蛟失浮沈。
- 威棱护斯浸，魍魉逃所侵。
- 山态变初霁，水声流新音。
- 耳目极眺听，潺湲与嵚岑。
- 谁言柳太守，空有白苹吟。

## 拼音
- yi4 yu3 bai3 quan2 zhang3 ， nan2 tan2 ye4 lai2 shen1 。
- fen1 ming2 bi4 sha1 di3 ， xie3 chu1 qing1 tian1 xin1 。
- yuan3 ke4 dong4 ting2 zhi4 ， yin1 zi1 di2 fan2 jin1 。
- ji4 deng1 fei1 yun2 fang3 ， yuan4 zou4 qing1 feng1 qin2 。
- gao1 an4 li4 qi2 ji3 ， qian2 jiao1 shi1 fu2 shen3 。
- wei1 leng2 hu4 si1 jin4 ， wang3 liang3 tao2 suo3 qin1 。
- shan1 tai4 bian4 chu1 ji4 ， shui3 sheng1 liu2 xin1 yin1 。
- er3 mu4 ji2 tiao4 ting1 ， chan2 yuan2 yu3 qin1 cen2 。
- shui2 yan2 liu3 tai4 shou3 ， kong1 you3 bai2 ping2 yin2 。

## 注释

## 译文

## 赏析
