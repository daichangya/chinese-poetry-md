---
id: meng-jiao-you-wei-qi-dong-ting-bie-ye
title: 游韦七洞庭别业
titlePinyin: you2 wei2 qi1 dong4 ting2 bie2 ye4
titleSlug: you-wei-qi-dong-ting-bie-ye
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 洞庭如潇湘，叠翠荡浮碧。松桂无赤日，风物饶清激。
- 逍遥展幽韵，参差逗良觌。道胜不知疲，冥搜自无斁。
- 旷然青霞抱，永矣白云适。崆峒非凡乡，蓬瀛在仙籍。
- 无言从远尚，还思君子识。波涛漱古岸，铿锵辨奇石。
- 灵响非外求，殊音自中积。人皆走烦浊，君能致虚寂。
- 何以祛扰扰，叩调清淅淅。既惧豪华损，誓从诗书益。
- 一举独往姿，再摇飞遁迹。山深有变异，意惬无惊惕。
- 采翠夺日月，照耀迷昼夕。松斋何用扫，萝院自然涤。
- 业峻谢烦芜，文高追古昔。暂遥朱门恋，终立青史绩。
- 物表易淹留，人间重离析。难随洞庭酌，且醉横塘席。

## 拼音
- dong4 ting2 ru2 xiao1 xiang1 ， die2 cui4 dang4 fu2 bi4 。 song1 gui4 wu2 chi4 ri4 ， feng1 wu4 rao2 qing1 ji1 。
- xiao1 yao2 zhan3 you1 yun4 ， cen1 ci1 dou4 liang2 di2 。 dao4 sheng4 bu4 zhi1 pi2 ， ming2 sou1 zi4 wu2 yi4 。
- kuang4 ran2 qing1 xia2 bao4 ， yong3 yi3 bai2 yun2 shi4 。 kong1 tong2 fei1 fan2 xiang1 ， peng2 ying2 zai4 xian1 ji2 。
- wu2 yan2 cong2 yuan3 shang4 ， hai2 si1 jun1 zi3 shi2 。 bo1 tao1 shu4 gu3 an4 ， keng1 qiang1 bian4 qi2 shi2 。
- ling2 xiang3 fei1 wai4 qiu2 ， shu1 yin1 zi4 zhong1 ji1 。 ren2 jie1 zou3 fan2 zhuo2 ， jun1 neng2 zhi4 xu1 ji4 。
- he2 yi3 qu1 rao3 rao3 ， kou4 tiao2 qing1 xi1 xi1 。 ji4 ju4 hao2 hua2 sun3 ， shi4 cong2 shi1 shu1 yi4 。
- yi4 ju3 du2 wang3 zi1 ， zai4 yao2 fei1 dun4 ji4 。 shan1 shen1 you3 bian4 yi4 ， yi4 qie4 wu2 jing1 ti4 。
- cai3 cui4 duo2 ri4 yue4 ， zhao4 yao4 mi2 zhou4 xi1 。 song1 zhai1 he2 yong4 sao3 ， luo2 yuan4 zi4 ran2 di2 。
- ye4 jun4 xie4 fan2 wu2 ， wen2 gao1 zhui1 gu3 xi1 。 zan4 yao2 zhu1 men2 lian4 ， zhong1 li4 qing1 shi3 ji4 。
- wu4 biao3 yi4 yan1 liu2 ， ren2 jian1 zhong4 li2 xi1 。 nan2 sui2 dong4 ting2 zhuo2 ， qie3 zui4 heng2 tang2 xi2 。

## 注释

## 译文

## 赏析
