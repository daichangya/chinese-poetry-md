---
id: meng-jiao-qiu-huai
title: 秋怀
titlePinyin: qiu1 huai2
titleSlug: qiu-huai
author: 孟郊
authorPinyin: meng4 jiao1
authorSlug: meng-jiao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 孤骨夜难卧，吟虫相唧唧。老泣无涕洟，秋露为滴沥。
- 去壮暂如翦，来衰纷似织。触绪无新心，丛悲有余忆。
- 讵忍逐南帆，江山践往昔。
- 秋月颜色冰，老客志气单。冷露滴梦破，峭风梳骨寒。
- 席上印病文，肠中转愁盘。疑怀无所凭，虚听多无端。
- 梧桐枯峥嵘，声响如哀弹。
- 一尺月透户，仡栗如剑飞。老骨坐亦惊，病力所尚微。
- 虫苦贪剪色，鸟危巢焚辉。孀娥理故丝，孤哭抽余思。
- 浮年不可追，衰步多夕归。
- 秋至老更贫，破屋无门扉。一片月落床，四壁风入衣。
- 疏梦不复远，弱心良易归。商葩将去绿，缭绕争余辉。
- 野步踏事少，病谋向物违。幽幽草根虫，生意与我微。
- 竹风相戛语，幽闺暗中闻。鬼神满衰听，恍惚难自分。
- 商叶堕干雨，秋衣卧单云。病骨可剸物，酸呻亦成文。
- 瘦攒如此枯，壮落随西曛。褭褭一线命，徒言系𬘡缊。
- 老骨惧秋月，秋月刀剑棱。纤辉不可干，冷魂坐自凝。
- 羁雌巢空镜，仙飙荡浮冰。惊步恐自翻，病大不敢凌。
- 单床寤皎皎，瘦卧心兢兢。洗河不见水，透浊为清澄。
- 诗壮昔空说，诗衰今何凭。
- 老病多异虑，朝夕非一心。商虫哭衰运，繁响不可寻。
- 秋草瘦如发，贞芳缀疏金。晚鲜讵几时，驰景还易阴。
- 弱习徒自耻，莫知欲何任。露才一见谗，潜智早已深。
- 防深不防露，此意古所箴。
- 岁暮景气干，秋风兵甲声。织织劳无衣，喓喓徒自鸣。
- 商声耸中夜，蹇支废前行。青发如秋园，一剪不复生。
- 少年如饿花，瞥见不复明。君子山岳定，小人丝毫争。
- 多争多无寿，天道戒其盈。
- 冷露多瘁索，枯风晓吹嘘。秋深月清苦，虫老声粗疏。
- 赪珠枝累累，芳金蔓舒舒。草木亦趣时，寒荣似春余。
- 悲彼零落生，与我心何如。
- 老人朝夕异，生死每日中。坐随一啜安，卧与万景空。
- 视短不到门，听涩讵逐风。还如刻削形，免有纤悉聪。
- 浪浪谢初始，皎皎幸归终。孤隔文章友，亲密蒿莱翁。
- 岁绿闵以黄，秋节迸又穷。四时既相迫，万虑自然丛。
- 南逸浩淼际，北贫硗确中。曩怀沉遥江，衰思结秋嵩。
- 锄食难满腹，叶衣多丑躬。尘缕不自整，古吟将谁通。
- 幽竹啸鬼神，楚铁生虬龙。志士多异感，运郁由邪衷。
- 常思书破衣，至死教初童。习乐莫习声，习声多顽聋。
- 明明胸中言，愿写为高崇。
- 幽苦日日甚，老力步步微。常恐暂下床，至门不复归。
- 饥者重一食，寒者重一衣。泛广岂无涘，恣行亦有随。
- 语中失次第，身外生疮痍。桂蠹既潜朽，桂花损贞姿。
- 詈言一失香，千古闻臭词。将死始前悔，前悔不可追。
- 哀哉轻薄行，终日与驷驰。
- 流运闪欲尽，枯折皆相号。棘枝风哭酸，桐叶霜颜高。
- 老虫干铁鸣，惊兽孤玉咆。商气洗声瘦，晚阴驱景劳。
- 集耳不可遏，噎神不可逃。蹇行散余郁，幽坐谁与曹。
- 抽壮无一线，剪怀盈千刀。清诗既名脁，金菊亦姓陶。
- 收拾昔所弃，咨嗟今比毛。幽幽岁晏言，零落不可操。
- 霜气入病骨，老人身生冰。衰毛暗相刺，冷痛不可胜。
- 鷕鷕伸至明，强强揽所凭。瘦坐形欲折，腹饥心将崩。
- 劝药左右愚，言语如见憎。耸耳噎神开，始知功用能。
- 日中视余疮，暗隙闻绳蝇。彼嗅一何酷，此味半点凝。
- 潜毒尔无厌，余生我堪矜。冻飞幸不远，冬令反心惩。
- 出没各有时，寒热苦相凌。仰谢调运翁，请命愿有征。
- 黄河倒上天，众水有却来。人心不及水，一直去不回。
- 一直亦有巧，不肯至蓬莱。一直不知疲，唯闻至省台。
- 忍古不失古，失古志易摧。失古剑亦折，失古琴亦哀。
- 夫子失古泪，当时落漼漼。诗老失古心，至今寒皑皑。
- 古骨无浊肉，古衣如藓苔。劝君勉忍古，忍古销尘埃。
- 詈言不见血，杀人何纷纷。声如穷家犬，吠窦何訚訚。
- 詈痛幽鬼哭，詈侵黄金贫。言词岂用多，憔悴在一闻。
- 古詈舌不死，至今书云云。今人咏古书，善恶宜自分。
- 秦火不𦶟舌，秦火空𦶟文。所以詈更生，至今横𬘡缊。

## 拼音
- gu1 gu3 ye4 nan2 wo4 ， yin2 chong2 xiang1 ji1 ji1 。 lao3 qi4 wu2 ti4 yi2 ， qiu1 lu4 wei4 di1 li4 。
- qu4 zhuang4 zan4 ru2 jian3 ， lai2 shuai1 fen1 si4 zhi1 。 chu4 xu4 wu2 xin1 xin1 ， cong2 bei1 you3 yu2 yi4 。
- ju4 ren3 zhu2 nan2 fan1 ， jiang1 shan1 jian4 wang3 xi1 。
- qiu1 yue4 yan2 se4 bing1 ， lao3 ke4 zhi4 qi4 dan1 。 leng3 lu4 di1 meng4 po4 ， qiao4 feng1 shu1 gu3 han2 。
- xi2 shang4 yin4 bing4 wen2 ， chang2 zhong1 zhuan3 chou2 pan2 。 yi2 huai2 wu2 suo3 ping2 ， xu1 ting1 duo1 wu2 duan1 。
- wu2 tong2 ku1 zheng1 rong2 ， sheng1 xiang3 ru2 ai1 tan2 。
- yi4 chi3 yue4 tou4 hu4 ， yi4 li4 ru2 jian4 fei1 。 lao3 gu3 zuo4 yi4 jing1 ， bing4 li4 suo3 shang4 wei1 。
- chong2 ku3 tan1 jian3 se4 ， niao3 wei1 chao2 fen2 hui1 。 shuang1 e2 li3 gu4 si1 ， gu1 ku1 chou1 yu2 si1 。
- fu2 nian2 bu4 ke3 zhui1 ， shuai1 bu4 duo1 xi1 gui1 。
- qiu1 zhi4 lao3 geng4 pin2 ， po4 wu1 wu2 men2 fei1 。 yi2 pian4 yue4 luo4 chuang2 ， si4 bi4 feng1 ru4 yi1 。
- shu1 meng4 bu2 fu4 yuan3 ， ruo4 xin1 liang2 yi4 gui1 。 shang1 pa1 jiang1 qu4 lü4 ， liao2 rao4 zheng1 yu2 hui1 。
- ye3 bu4 ta4 shi4 shao3 ， bing4 mou2 xiang4 wu4 wei2 。 you1 you1 cao3 gen1 chong2 ， sheng1 yi4 yu3 wo3 wei1 。
- zhu2 feng1 xiang1 jia2 yu3 ， you1 gui1 an4 zhong1 wen2 。 gui3 shen2 man3 shuai1 ting1 ， huang3 hu1 nan2 zi4 fen1 。
- shang1 ye4 duo4 gan1 yu3 ， qiu1 yi1 wo4 dan1 yun2 。 bing4 gu3 ke3 tuan2 wu4 ， suan1 shen1 yi4 cheng2 wen2 。
- shou4 zan3 ru2 ci3 ku1 ， zhuang4 luo4 sui2 xi1 xun1 。 niao3 niao3 yi2 xian4 ming4 ， tu2 yan2 xi4 yin1 wen1 。
- lao3 gu3 ju4 qiu1 yue4 ， qiu1 yue4 dao1 jian4 leng2 。 xian1 hui1 bu4 ke3 gan1 ， leng3 hun2 zuo4 zi4 ning2 。
- ji1 ci2 chao2 kong1 jing4 ， xian1 biao1 dang4 fu2 bing1 。 jing1 bu4 kong3 zi4 fan1 ， bing4 da4 bu4 gan3 ling2 。
- dan1 chuang2 wu4 jiao3 jiao3 ， shou4 wo4 xin1 jing1 jing1 。 xi3 he2 bu2 jian4 shui3 ， tou4 zhuo2 wei4 qing1 cheng2 。
- shi1 zhuang4 xi1 kong1 shuo1 ， shi1 shuai1 jin1 he2 ping2 。
- lao3 bing4 duo1 yi4 lü4 ， zhao1 xi1 fei1 yi4 xin1 。 shang1 chong2 ku1 shuai1 yun4 ， fan2 xiang3 bu4 ke3 xun2 。
- qiu1 cao3 shou4 ru2 fa1 ， zhen1 fang1 zhui4 shu1 jin1 。 wan3 xian1 ju4 ji3 shi2 ， chi2 jing3 hai2 yi4 yin1 。
- ruo4 xi2 tu2 zi4 chi3 ， mo4 zhi1 yu4 he2 ren4 。 lu4 cai2 yi2 jian4 chan2 ， qian2 zhi4 zao3 yi3 shen1 。
- fang2 shen1 bu4 fang2 lu4 ， ci3 yi4 gu3 suo3 zhen1 。
- sui4 mu4 jing3 qi4 gan1 ， qiu1 feng1 bing1 jia3 sheng1 。 zhi1 zhi1 lao2 wu2 yi1 ， yao1 yao1 tu2 zi4 ming2 。
- shang1 sheng1 song3 zhong1 ye4 ， jian3 zhi1 fei4 qian2 xing2 。 qing1 fa1 ru2 qiu1 yuan2 ， yi4 jian3 bu2 fu4 sheng1 。
- shao4 nian2 ru2 e4 hua1 ， pie1 jian4 bu2 fu4 ming2 。 jun1 zi3 shan1 yue4 ding4 ， xiao3 ren2 si1 hao2 zheng1 。
- duo1 zheng1 duo1 wu2 shou4 ， tian1 dao4 jie4 qi2 ying2 。
- leng3 lu4 duo1 cui4 suo3 ， ku1 feng1 xiao3 chui1 xu1 。 qiu1 shen1 yue4 qing1 ku3 ， chong2 lao3 sheng1 cu1 shu1 。
- cheng1 zhu1 zhi1 lei4 lei4 ， fang1 jin1 man4 shu1 shu1 。 cao3 mu4 yi4 qu4 shi2 ， han2 rong2 si4 chun1 yu2 。
- bei1 bi3 ling2 luo4 sheng1 ， yu3 wo3 xin1 he2 ru2 。
- lao3 ren2 zhao1 xi1 yi4 ， sheng1 si3 mei3 ri4 zhong1 。 zuo4 sui2 yi2 chuo4 an1 ， wo4 yu3 wan4 jing3 kong1 。
- shi4 duan3 bu2 dao4 men2 ， ting1 se4 ju4 zhu2 feng1 。 hai2 ru2 ke4 xiao1 xing2 ， mian3 you3 xian1 xi1 cong1 。
- lang4 lang4 xie4 chu1 shi3 ， jiao3 jiao3 xing4 gui1 zhong1 。 gu1 ge2 wen2 zhang1 you3 ， qin1 mi4 hao1 lai2 weng1 。
- sui4 lü4 min3 yi3 huang2 ， qiu1 jie2 beng4 you4 qiong2 。 si4 shi2 ji4 xiang1 po4 ， wan4 lü4 zi4 ran2 cong2 。
- nan2 yi4 hao4 miao3 ji4 ， bei3 pin2 qiao1 que4 zhong1 。 nang3 huai2 chen2 yao2 jiang1 ， shuai1 si1 jie2 qiu1 song1 。
- chu2 shi2 nan2 man3 fu4 ， ye4 yi1 duo1 chou3 gong1 。 chen2 lü3 bu2 zi4 zheng3 ， gu3 yin2 jiang1 shui2 tong1 。
- you1 zhu2 xiao4 gui3 shen2 ， chu3 tie3 sheng1 qiu2 long2 。 zhi4 shi4 duo1 yi4 gan3 ， yun4 yu4 you2 xie2 zhong1 。
- chang2 si1 shu1 po4 yi1 ， zhi4 si3 jiao4 chu1 tong2 。 xi2 le4 mo4 xi2 sheng1 ， xi2 sheng1 duo1 wan2 long2 。
- ming2 ming2 xiong1 zhong1 yan2 ， yuan4 xie3 wei4 gao1 chong2 。
- you1 ku3 ri4 ri4 shen4 ， lao3 li4 bu4 bu4 wei1 。 chang2 kong3 zan4 xia4 chuang2 ， zhi4 men2 bu2 fu4 gui1 。
- ji1 zhe3 zhong4 yi4 shi2 ， han2 zhe3 zhong4 yi4 yi1 。 fan4 guang3 qi3 wu2 si4 ， zi4 xing2 yi4 you3 sui2 。
- yu3 zhong1 shi1 ci4 di4 ， shen1 wai4 sheng1 chuang1 yi2 。 gui4 du4 ji4 qian2 xiu3 ， gui4 hua1 sun3 zhen1 zi1 。
- li4 yan2 yi4 shi1 xiang1 ， qian1 gu3 wen2 chou4 ci2 。 jiang1 si3 shi3 qian2 hui3 ， qian2 hui3 bu4 ke3 zhui1 。
- ai1 zai1 qing1 bo2 xing2 ， zhong1 ri4 yu3 si4 chi2 。
- liu2 yun4 shan3 yu4 jin4 ， ku1 zhe2 jie1 xiang1 hao4 。 ji2 zhi1 feng1 ku1 suan1 ， tong2 ye4 shuang1 yan2 gao1 。
- lao3 chong2 gan1 tie3 ming2 ， jing1 shou4 gu1 yu4 pao2 。 shang1 qi4 xi3 sheng1 shou4 ， wan3 yin1 qu1 jing3 lao2 。
- ji2 er3 bu4 ke3 e4 ， ye1 shen2 bu4 ke3 tao2 。 jian3 xing2 san4 yu2 yu4 ， you1 zuo4 shui2 yu3 cao2 。
- chou1 zhuang4 wu2 yi2 xian4 ， jian3 huai2 ying2 qian1 dao1 。 qing1 shi1 ji4 ming2 tiao3 ， jin1 ju2 yi4 xing4 tao2 。
- shou1 shi2 xi1 suo3 qi4 ， zi1 jie1 jin1 bi3 mao2 。 you1 you1 sui4 yan4 yan2 ， ling2 luo4 bu4 ke3 cao1 。
- shuang1 qi4 ru4 bing4 gu3 ， lao3 ren2 shen1 sheng1 bing1 。 shuai1 mao2 an4 xiang1 ci4 ， leng3 tong4 bu4 ke3 sheng4 。
- yao3 yao3 shen1 zhi4 ming2 ， qiang2 qiang2 lan3 suo3 ping2 。 shou4 zuo4 xing2 yu4 zhe2 ， fu4 ji1 xin1 jiang1 beng1 。
- quan4 yao4 zuo3 you4 yu2 ， yan2 yu3 ru2 jian4 zeng1 。 song3 er3 ye1 shen2 kai1 ， shi3 zhi1 gong1 yong4 neng2 。
- ri4 zhong1 shi4 yu2 chuang1 ， an4 xi4 wen2 sheng2 ying2 。 bi3 xiu4 yi4 he2 ku4 ， ci3 wei4 ban4 dian3 ning2 。
- qian2 du2 er3 wu2 yan4 ， yu2 sheng1 wo3 kan1 jin1 。 dong4 fei1 xing4 bu4 yuan3 ， dong1 ling4 fan3 xin1 cheng2 。
- chu1 mo4 ge4 you3 shi2 ， han2 re4 ku3 xiang1 ling2 。 yang3 xie4 diao4 yun4 weng1 ， qing3 ming4 yuan4 you3 zheng1 。
- huang2 he2 dao3 shang4 tian1 ， zhong4 shui3 you3 que4 lai2 。 ren2 xin1 bu4 ji2 shui3 ， yi4 zhi2 qu4 bu4 hui2 。
- yi4 zhi2 yi4 you3 qiao3 ， bu4 ken3 zhi4 peng2 lai2 。 yi4 zhi2 bu4 zhi1 pi2 ， wei2 wen2 zhi4 sheng3 tai2 。
- ren3 gu3 bu4 shi1 gu3 ， shi1 gu3 zhi4 yi4 cui1 。 shi1 gu3 jian4 yi4 zhe2 ， shi1 gu3 qin2 yi4 ai1 。
- fu1 zi3 shi1 gu3 lei4 ， dang1 shi2 luo4 cui3 cui3 。 shi1 lao3 shi1 gu3 xin1 ， zhi4 jin1 han2 ai2 ai2 。
- gu3 gu3 wu2 zhuo2 rou4 ， gu3 yi1 ru2 xian3 tai2 。 quan4 jun1 mian3 ren3 gu3 ， ren3 gu3 xiao1 chen2 ai1 。
- li4 yan2 bu2 jian4 xue4 ， sha1 ren2 he2 fen1 fen1 。 sheng1 ru2 qiong2 jia1 quan3 ， fei4 dou4 he2 yin2 yin2 。
- li4 tong4 you1 gui3 ku1 ， li4 qin1 huang2 jin1 pin2 。 yan2 ci2 qi3 yong4 duo1 ， qiao2 cui4 zai4 yi4 wen2 。
- gu3 li4 she2 bu4 si3 ， zhi4 jin1 shu1 yun2 yun2 。 jin1 ren2 yong3 gu3 shu1 ， shan4 e4 yi2 zi4 fen1 。
- qin2 huo3 bu4 𦶟 she2 ， qin2 huo3 kong1 𦶟 wen2 。 suo3 yi3 li4 geng1 sheng1 ， zhi4 jin1 heng2 yin1 wen1 。

## 注释

## 译文

## 赏析
