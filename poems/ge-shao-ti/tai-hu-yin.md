---
id: ge-shao-ti-tai-hu-yin
title: 太湖吟
titlePinyin: tai4 hu2 yin2
titleSlug: tai-hu-yin
author: 葛绍体
authorPinyin: ge3 shao4 ti3
authorSlug: ge-shao-ti
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 只饮太湖水，不鲙松江鲈。
- 鲈杂鱼虾腥，水涵天地初。
- 千里开镜奁，一色包冰壶。
- 日月递吐吞，蛟龙相蛰舒。
- 上接河汉高，下连溟渤虚。
- 中有洞庭山，云气相萦纡。
- 我来风雪天，修绠汲自如。
- 一饮尘涴清，再饮浇诗书。
- 三饮毛发寒，胸次包寰区。
- 大禹果至神，仿佛来前除。
- 万古不尽流，禹功常与俱。

## 拼音
- zhi1 yin3 tai4 hu2 shui3 ， bu2 kuai4 song1 jiang1 lu2 。
- lu2 za2 yu2 xia1 xing1 ， shui3 han2 tian1 di4 chu1 。
- qian1 li3 kai1 jing4 lian2 ， yi2 se4 bao1 bing1 hu2 。
- ri4 yue4 di4 tu3 tun1 ， jiao1 long2 xiang1 zhe2 shu1 。
- shang4 jie1 he2 han4 gao1 ， xia4 lian2 ming2 bo2 xu1 。
- zhong1 you3 dong4 ting2 shan1 ， yun2 qi4 xiang1 ying2 yu1 。
- wo3 lai2 feng1 xue3 tian1 ， xiu1 geng3 ji2 zi4 ru2 。
- yi4 yin3 chen2 wo4 qing1 ， zai4 yin3 jiao1 shi1 shu1 。
- san1 yin3 mao2 fa4 han2 ， xiong1 ci4 bao1 huan2 qu1 。
- da4 yu3 guo3 zhi4 shen2 ， fang3 fu2 lai2 qian2 chu2 。
- wan4 gu3 bu2 jin4 liu2 ， yu3 gong1 chang2 yu3 ju4 。

## 注释

## 译文

## 赏析
