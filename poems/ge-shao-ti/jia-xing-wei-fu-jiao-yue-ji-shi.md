---
id: ge-shao-ti-jia-xing-wei-fu-jiao-yue-ji-shi
title: 嘉兴尉府教阅即事
titlePinyin: jia1 xing1 wei4 fu3 jiao4 yue4 ji2 shi4
titleSlug: jia-xing-wei-fu-jiao-yue-ji-shi
author: 葛绍体
authorPinyin: ge3 shao4 ti3
authorSlug: ge-shao-ti
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 轻风荡宿氛，薄日笼晓晴。
- 草嫩芟锄易，沙软蹙踏轻。
- 军容壮而肃，兵器老以刚。
- 震动击鼓鼙，节止鸣铙钲。
- 前行萃白旗，后队随红旌。
- 闪闪云雾披，閴閴烟尘凝。
- 放箭羽鲜新，张弓角光晶。
- 面丝搭饭玉，赭衫坐盈庭。
- 犒激券楮叠，簇结巾带横。
- 叉手最健武，骁势殊掀腾。
- 跳梁勇投掷，呼喝骄凭陵。
- 左旋忽右转，此伏俄彼升。
- 路分寻丈鬭，锋合毫厘争。
- 目与手不谋，须臾悬死生。
- 傥非教之素，何以所习精。
- 豫章太史氏，家世冰雪清。
- 早传师律严，遂识戎阵明。
- 坐言二十年，不见此宪程。
- 教场沮洳地，渍雨几浮倾。
- 荒池倒枯荷，腐水飘乱萍。
- 旧观喜再还，徒曰练弓兵。
- 公宇昔零落，华屋今峥嵘。
- 昔也一槩废，今也百度兴。
- 今昔同此时，人有能不能。
- 萧萧忧危念，策策夙夜情。
- 固将宣国威，非惟振家声。
- 儿戏谁逍遥，老成尚典刑。
- 嗟乎真将军，亚夫细柳营。

## 拼音
- qing1 feng1 dang4 su4 fen1 ， bao2 ri4 long2 xiao3 qing2 。
- cao3 nen4 shan1 chu2 yi4 ， sha1 ruan3 cu4 ta4 qing1 。
- jun1 rong2 zhuang4 er2 su4 ， bing1 qi4 lao3 yi3 gang1 。
- zhen4 dong4 ji1 gu3 pi2 ， jie2 zhi3 ming2 nao2 zheng1 。
- qian2 xing2 cui4 bai2 qi2 ， hou4 dui4 sui2 hong2 jing1 。
- shan3 shan3 yun2 wu4 pi1 ， qu4 qu4 yan1 chen2 ning2 。
- fang4 jian4 yu3 xian1 xin1 ， zhang1 gong1 jiao3 guang1 jing1 。
- mian4 si1 da1 fan4 yu4 ， zhe3 shan1 zuo4 ying2 ting2 。
- kao4 ji1 quan4 chu3 die2 ， cu4 jie2 jin1 dai4 heng2 。
- cha1 shou3 zui4 jian4 wu3 ， xiao1 shi4 shu1 xian1 teng2 。
- tiao4 liang2 yong3 tou2 zhi4 ， hu1 he4 jiao1 ping2 ling2 。
- zuo3 xuan2 hu1 you4 zhuan3 ， ci3 fu2 e2 bi3 sheng1 。
- lu4 fen1 xun2 zhang4 dou4 ， feng1 he2 hao2 li2 zheng1 。
- mu4 yu3 shou3 bu4 mou2 ， xu1 yu2 xuan2 si3 sheng1 。
- tang3 fei1 jiao4 zhi1 su4 ， he2 yi3 suo3 xi2 jing1 。
- yu4 zhang1 tai4 shi3 shi4 ， jia1 shi4 bing1 xue3 qing1 。
- zao3 chuan2 shi1 lü4 yan2 ， sui4 shi2 rong2 zhen4 ming2 。
- zuo4 yan2 er4 shi2 nian2 ， bu2 jian4 ci3 xian4 cheng2 。
- jiao4 chang3 ju3 ru4 di4 ， zi4 yu3 ji3 fu2 qing1 。
- huang1 chi2 dao3 ku1 he2 ， fu3 shui3 piao1 luan4 ping2 。
- jiu4 guan1 xi3 zai4 hai2 ， tu2 yue1 lian4 gong1 bing1 。
- gong1 yu3 xi1 ling2 luo4 ， hua2 wu1 jin1 zheng1 rong2 。
- xi1 ye3 yi2 gai4 fei4 ， jin1 ye3 bai3 du4 xing1 。
- jin1 xi1 tong2 ci3 shi2 ， ren2 you3 neng2 bu0 neng2 。
- xiao1 xiao1 you1 wei1 nian4 ， ce4 ce4 su4 ye4 qing2 。
- gu4 jiang1 xuan1 guo2 wei1 ， fei1 wei2 zhen4 jia1 sheng1 。
- er2 xi4 shui2 xiao1 yao2 ， lao3 cheng2 shang4 dian3 xing2 。
- jie1 hu1 zhen1 jiang1 jun1 ， ya4 fu1 xi4 liu3 ying2 。

## 注释

## 译文

## 赏析
