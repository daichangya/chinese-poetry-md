---
id: ge-shao-ti-xi-chun-chang-ju
title: 惜春长句
titlePinyin: xi1 chun1 chang2 ju4
titleSlug: xi-chun-chang-ju
author: 葛绍体
authorPinyin: ge3 shao4 ti3
authorSlug: ge-shao-ti
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年花开春日和，行嗅香蕊攀柔柯。
- 今年花开烟雨愁，坐见落英填污沟。
- 世事翻覆故应尔，天工卷舒亦如此。
- 曷不长教四时好，却令二月春草草。
- 墙头锦红一花梢，人间雪白几鬓毛。
- 东家儿女喜鬭妍，西邻老妇羞頺颜。
- 亦有对酒高阳徒，零落山丘空画图。
- 悲来乎，悲来乎，花开花落胡为乎。
- 把住东风聊自娱，明年晴雨知何如。

## 拼音
- qu4 nian2 hua1 kai1 chun1 ri4 he2 ， xing2 xiu4 xiang1 rui3 pan1 rou2 ke1 。
- jin1 nian2 hua1 kai1 yan1 yu3 chou2 ， zuo4 jian4 luo4 ying1 tian2 wu1 gou1 。
- shi4 shi4 fan1 fu4 gu4 ying4 er3 ， tian1 gong1 juan4 shu1 yi4 ru2 ci3 。
- he2 bu4 chang2 jiao4 si4 shi2 hao3 ， que4 ling4 er4 yue4 chun1 cao3 cao3 。
- qiang2 tou2 jin3 hong2 yi4 hua1 shao1 ， ren2 jian1 xue3 bai2 ji3 bin4 mao2 。
- dong1 jia1 er2 nü3 xi3 dou4 yan2 ， xi1 lin2 lao3 fu4 xiu1 tui2 yan2 。
- yi4 you3 dui4 jiu3 gao1 yang2 tu2 ， ling2 luo4 shan1 qiu1 kong1 hua4 tu2 。
- bei1 lai2 hu1 ， bei1 lai2 hu1 ， hua1 kai1 hua1 luo4 hu2 wei4 hu1 。
- ba3 zhu4 dong1 feng1 liao2 zi4 yu2 ， ming2 nian2 qing2 yu3 zhi1 he2 ru2 。

## 注释

## 译文

## 赏析
