---
id: xie-yi-you-xiao-yao-si-yong-ting-qian-bai-shu-yi-lao-du-bing-bai-shi-yan-cu-lon-f8ce718e
title: 游逍遥寺咏庭前柏树以老杜病柏诗偃蹙龙虎姿生当风云会为韵得蹙字
titlePinyin: you2 xiao1 yao2 si4 yong3 ting2 qian2 bai3 shu4 yi3 lao3 du4 bing4 bai3 shi1 yan3 cu4 long2 hu3 zi1 sheng1 dang1 feng1 yun2 hui4 wei4 yun4 de2 cu4 zi4
titleSlug: you-xiao-yao-si-yong-ting-qian-bai-shu-yi-lao-du-bing-bai-shi-yan-cu-lon-f8ce718e
author: 谢逸
authorPinyin: xie4 yi4
authorSlug: xie-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁寒在天知后凋，受命于地禀正独。
- 楂枒枝干撑青冥，凛然正色不可辱。
- 霹雳霁威霜雪避，奴视椅桐友松竹。
- 孔明庙边冻蚁食，御史台中老乌宿。
- 何如结根阿兰那，叶映高僧胡眼绿。
- 楚多楩柟剪伐尽，大国要材梁夏屋。
- 何时匠石运斤风，不使龙姿久偃蹙。
- 反观樗栎老臃肿，永保天年长受福。

## 拼音
- sui4 han2 zai4 tian1 zhi1 hou4 diao1 ， shou4 ming4 yu2 di4 bing3 zheng4 du2 。
- zha1 ya1 zhi1 gan4 cheng1 qing1 ming2 ， lin3 ran2 zheng4 se4 bu4 ke3 ru3 。
- pi1 li4 ji4 wei1 shuang1 xue3 bi4 ， nu2 shi4 yi3 tong2 you3 song1 zhu2 。
- kong3 ming2 miao4 bian1 dong4 yi3 shi2 ， yu4 shi3 tai2 zhong1 lao3 wu1 su4 。
- he2 ru2 jie2 gen1 a1 lan2 na4 ， ye4 ying4 gao1 seng1 hu2 yan3 lü4 。
- chu3 duo1 pian2 nan2 jian3 fa2 jin4 ， da4 guo2 yao4 cai2 liang2 xia4 wu1 。
- he2 shi2 jiang4 shi2 yun4 jin1 feng1 ， bu4 shi3 long2 zi1 jiu3 yan3 cu4 。
- fan3 guan1 chu1 li4 lao3 yong1 zhong3 ， yong3 bao3 tian1 nian2 zhang3 shou4 fu2 。

## 注释

## 译文

## 赏析
