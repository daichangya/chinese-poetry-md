---
id: xie-yi-yu-zhu-you-fang-huang-zong-lu-zong-lu-zhi-jiu-yu-si-you-ting-xi-shang-fe-26b3dd00
title: 与诸友访黄宗鲁宗鲁置酒于思猷亭席上分韵赋思猷亭诗各以姓为韵予得谢字
titlePinyin: yu3 zhu1 you3 fang3 huang2 zong1 lu3 zong1 lu3 zhi4 jiu3 yu2 si1 you2 ting2 xi2 shang4 fen1 yun4 fu4 si1 you2 ting2 shi1 ge4 yi3 xing4 wei4 yun4 yu3 de2 xie4 zi4
titleSlug: yu-zhu-you-fang-huang-zong-lu-zong-lu-zhi-jiu-yu-si-you-ting-xi-shang-fe-26b3dd00
author: 谢逸
authorPinyin: xie4 yi4
authorSlug: xie-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我见俗子避百舍，一钱不直灌夫骂。
- 灵谷峰前汝水湄，谁信无双有江夏。
- 平生眼底无可人，子猷粗与吾同社。
- 故栽修竹共岁寒，不与繁花鬭荣谢。
- 疏阴时过少陵樽，斜枝最入萧郎画。
- 强排风雨作寒声，巧留雪月延深夜。
- 三伏炎蒸自可逃，一榻清凉那肯借。
- 愿言闭关谢俗子，勿与此曹俱日化。
- 但得风味如晋人，纵无此君自潇洒。

## 拼音
- wo3 jian4 su2 zi3 bi4 bai3 she4 ， yi4 qian2 bu4 zhi2 guan4 fu1 ma4 。
- ling2 gu3 feng1 qian2 ru3 shui3 mei2 ， shui2 xin4 wu2 shuang1 you3 jiang1 xia4 。
- ping2 sheng1 yan3 di3 wu2 ke3 ren2 ， zi3 you2 cu1 yu3 wu2 tong2 she4 。
- gu4 zai1 xiu1 zhu2 gong4 sui4 han2 ， bu4 yu3 fan2 hua1 dou4 rong2 xie4 。
- shu1 yin1 shi2 guo4 shao3 ling2 zun1 ， xie2 zhi1 zui4 ru4 xiao1 lang2 hua4 。
- qiang2 pai2 feng1 yu3 zuo4 han2 sheng1 ， qiao3 liu2 xue3 yue4 yan2 shen1 ye4 。
- san1 fu2 yan2 zheng1 zi4 ke3 tao2 ， yi2 ta4 qing1 liang2 na4 ken3 jie4 。
- yuan4 yan2 bi4 guan1 xie4 su2 zi3 ， wu4 yu3 ci3 cao2 ju4 ri4 hua4 。
- dan4 de2 feng1 wei4 ru2 jin4 ren2 ， zong4 wu2 ci3 jun1 zi4 xiao1 sa3 。

## 注释

## 译文

## 赏析
