---
id: xie-yi-wu-di-ji-zai-jiu-yong-an-si-hui-zhe-shi-yi-fen-yun-fu-shi-yi-zi-wei-yun--581863f1
title: 吴迪吉载酒永安寺会者十一分韵赋诗以字为韵予用逸字
titlePinyin: wu2 di2 ji2 zai3 jiu3 yong3 an1 si4 hui4 zhe3 shi2 yi1 fen1 yun4 fu4 shi1 yi3 zi4 wei4 yun4 yu3 yong4 yi4 zi4
titleSlug: wu-di-ji-zai-jiu-yong-an-si-hui-zhe-shi-yi-fen-yun-fu-shi-yi-zi-wei-yun--581863f1
author: 谢逸
authorPinyin: xie4 yi4
authorSlug: xie-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 延陵多贤孙，杰然者迪吉。
- 上书因自讼，宾客禁私觌。
- 瞑目数归期，闭口防罚直。
- 谒告呼朋侪，笑谈洗忧戚。
- 开樽青莲界，逍遥以永日。
- 翩翩客鼎来，草草筵初秩。
- 子珍乐易人，开谈见胸臆。
- 宗鲁与人交，坦然无畛域。
- 君泽学古谈，论议简而质。
- 伯更廊庙具，绿发居师席。
- 泽民泮水英，每试辄中的。
- 叔野饱书史，胸中万卷积。
- 文美秉天机，温如苍玉璧。
- 文康气雄豪，目睨天宇窄。
- 中邦最清修，操履有绳尺。
- 乐之似长康，痴绝故无匹。
- 坐客皆奇才，椎钝莫如逸。
- 诸人或见赏，颇爱性真率。
- 不求身后名，但喜杯中物。
- 世故了不知，一醉吾事毕。

## 拼音
- yan2 ling2 duo1 xian2 sun1 ， jie2 ran2 zhe3 di2 ji2 。
- shang4 shu1 yin1 zi4 song4 ， bin1 ke4 jin4 si1 di2 。
- ming2 mu4 shu4 gui1 qi1 ， bi4 kou3 fang2 fa2 zhi2 。
- ye4 gao4 hu1 peng2 chai2 ， xiao4 tan2 xi3 you1 qi1 。
- kai1 zun1 qing1 lian2 jie4 ， xiao1 yao2 yi3 yong3 ri4 。
- pian1 pian1 ke4 ding3 lai2 ， cao3 cao3 yan2 chu1 zhi4 。
- zi3 zhen1 le4 yi4 ren2 ， kai1 tan2 jian4 xiong1 yi4 。
- zong1 lu3 yu3 ren2 jiao1 ， tan3 ran2 wu2 zhen3 yu4 。
- jun1 ze2 xue2 gu3 tan2 ， lun4 yi4 jian3 er2 zhi4 。
- bo2 geng4 lang2 miao4 ju4 ， lü4 fa1 ju1 shi1 xi2 。
- ze2 min2 pan4 shui3 ying1 ， mei3 shi4 zhe2 zhong1 de0 。
- shu1 ye3 bao3 shu1 shi3 ， xiong1 zhong1 wan4 juan4 ji1 。
- wen2 mei3 bing3 tian1 ji1 ， wen1 ru2 cang1 yu4 bi4 。
- wen2 kang1 qi4 xiong2 hao2 ， mu4 ni4 tian1 yu3 zhai3 。
- zhong1 bang1 zui4 qing1 xiu1 ， cao1 lü3 you3 sheng2 chi3 。
- le4 zhi1 si4 chang2 kang1 ， chi1 jue2 gu4 wu2 pi3 。
- zuo4 ke4 jie1 qi2 cai2 ， zhui1 dun4 mo4 ru2 yi4 。
- zhu1 ren2 huo4 jian4 shang3 ， po1 ai4 xing4 zhen1 lü4 。
- bu4 qiu2 shen1 hou4 ming2 ， dan4 xi3 bei1 zhong1 wu4 。
- shi4 gu4 le0 bu4 zhi1 ， yi2 zui4 wu2 shi4 bi4 。

## 注释

## 译文

## 赏析
