---
id: xie-yi-you-jun-mo-chi
title: 右军墨池
titlePinyin: you4 jun1 mo4 chi2
titleSlug: you-jun-mo-chi
author: 谢逸
authorPinyin: xie4 yi4
authorSlug: xie-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 张芝学书池水黑，章草如芝古无敌。
- 右军睥睨难抗行，恨不临池作书癖。
- 云何汝水之上崔嵬峰，到今方池有遗墨。
- 此事不特古老传，往往故事书简册。
- 南丰先生欣得之，手挥巨笔飞霹雳。
- 云是逸少徜徉山水间，笔墨淋漓此其迹。
- 呜呼胜事妙入神，千年尺水清粼粼。
- 有时水面浮墨过，纷纷郁郁非烟云。
- 我书敧倾不成字，秋雁斜行落窗纸。
- 印泥沙法安可传，独抚余踪玩清泚。
- 但当一日书一箱，笔踪或在子钦行。
- 他年若榜凌云殿，定不悬橙白头如仲将。

## 拼音
- zhang1 zhi1 xue2 shu1 chi2 shui3 hei1 ， zhang1 cao3 ru2 zhi1 gu3 wu2 di2 。
- you4 jun1 pi4 ni4 nan2 kang4 xing2 ， hen4 bu4 lin2 chi2 zuo4 shu1 pi3 。
- yun2 he2 ru3 shui3 zhi1 shang4 cui1 wei2 feng1 ， dao4 jin1 fang1 chi2 you3 yi2 mo4 。
- ci3 shi4 bu2 te4 gu3 lao3 chuan2 ， wang3 wang3 gu4 shi4 shu1 jian3 ce4 。
- nan2 feng1 xian1 sheng1 xin1 de2 zhi1 ， shou3 hui1 ju4 bi3 fei1 pi1 li4 。
- yun2 shi4 yi4 shao3 chang2 yang2 shan1 shui3 jian1 ， bi3 mo4 lin2 li2 ci3 qi2 ji4 。
- wu1 hu1 sheng4 shi4 miao4 ru4 shen2 ， qian1 nian2 chi3 shui3 qing1 lin2 lin2 。
- you3 shi2 shui3 mian4 fu2 mo4 guo4 ， fen1 fen1 yu4 yu4 fei1 yan1 yun2 。
- wo3 shu1 qi1 qing1 bu4 cheng2 zi4 ， qiu1 yan4 xie2 xing2 luo4 chuang1 zhi3 。
- yin4 ni2 sha1 fa3 an1 ke3 chuan2 ， du2 fu3 yu2 zong1 wan2 qing1 ci3 。
- dan4 dang1 yi2 ri4 shu1 yi4 xiang1 ， bi3 zong1 huo4 zai4 zi3 qin1 xing2 。
- ta1 nian2 ruo4 bang3 ling2 yun2 dian4 ， ding4 bu4 xuan2 cheng2 bai2 tou2 ru2 zhong4 jiang1 。

## 注释

## 译文

## 赏析
