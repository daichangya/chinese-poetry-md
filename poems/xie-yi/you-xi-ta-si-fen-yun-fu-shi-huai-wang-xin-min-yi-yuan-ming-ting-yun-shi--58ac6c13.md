---
id: xie-yi-you-xi-ta-si-fen-yun-fu-shi-huai-wang-xin-min-yi-yuan-ming-ting-yun-shi--58ac6c13
title: 游西塔寺分韵赋诗怀汪信民以渊明停云诗岂无他人念子实多为韵探得念字
titlePinyin: you2 xi1 ta3 si4 fen1 yun4 fu4 shi1 huai2 wang1 xin4 min2 yi3 yuan1 ming2 ting2 yun2 shi1 qi3 wu2 ta1 ren2 nian4 zi3 shi2 duo1 wei4 yun4 tan4 de2 nian4 zi4
titleSlug: you-xi-ta-si-fen-yun-fu-shi-huai-wang-xin-min-yi-yuan-ming-ting-yun-shi--58ac6c13
author: 谢逸
authorPinyin: xie4 yi4
authorSlug: xie-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨夜山头月，照我杯潋滟。
- 今朝云外山，寸碧若新染。
- 人境两清绝，座客只君欠。
- 俗子百无用，胜士一可念。
- 君如苕溪女，不粧有幽艳。
- 又如白堕醪，虽久味愈酽。
- 雄文山有云，高论圭无玷。
- 胸怀极坦夷，了不限城堑。
- 胡不侍明光，峨冠佩长剑。
- 宁甘广文冷，青灯对铅椠。
- 何当襥被归，莫待孟光窆。
- 放杖先生席，罢趋邦君坫。
- 晚行蝉噪山，晓起鸡号店。
- 到家先过我，信若符节验。
- 门前马未嘶，屋上乌可占。
- 呼儿拂几席，唤妇熨襦襜。
- 欲具韩子餐，恐乏鱼菜赡。
- 但当蒸瓠壶，莫笑卢公俭。
- 老气得酒豪，灰寒尚复焰。
- 虚心叩至道，膏肓待君砭。

## 拼音
- zuo2 ye4 shan1 tou2 yue4 ， zhao4 wo3 bei1 lian4 yan4 。
- jin1 chao2 yun2 wai4 shan1 ， cun4 bi4 ruo4 xin1 ran3 。
- ren2 jing4 liang3 qing1 jue2 ， zuo4 ke4 zhi1 jun1 qian4 。
- su2 zi3 bai3 wu2 yong4 ， sheng4 shi4 yi4 ke3 nian4 。
- jun1 ru2 tiao2 xi1 nü3 ， bu4 zhuang1 you3 you1 yan4 。
- you4 ru2 bai2 duo4 lao2 ， sui1 jiu3 wei4 yu4 yan4 。
- xiong2 wen2 shan1 you3 yun2 ， gao1 lun4 gui1 wu2 dian4 。
- xiong1 huai2 ji2 tan3 yi2 ， liao3 bu2 xian4 cheng2 qian4 。
- hu2 bu2 shi4 ming2 guang1 ， e2 guan1 pei4 chang2 jian4 。
- ning2 gan1 guang3 wen2 leng3 ， qing1 deng1 dui4 qian1 qian4 。
- he2 dang1 fu2 bei4 gui1 ， mo4 dai4 meng4 guang1 bian3 。
- fang4 zhang4 xian1 sheng1 xi2 ， ba4 qu1 bang1 jun1 dian4 。
- wan3 xing2 chan2 zao4 shan1 ， xiao3 qi3 ji1 hao4 dian4 。
- dao4 jia1 xian1 guo4 wo3 ， xin4 ruo4 fu2 jie2 yan4 。
- men2 qian2 ma3 wei4 si1 ， wu1 shang4 wu1 ke3 zhan4 。
- hu1 er2 fu2 ji3 xi2 ， huan4 fu4 yun4 ru2 chan1 。
- yu4 ju4 han2 zi3 can1 ， kong3 fa2 yu2 cai4 shan4 。
- dan4 dang1 zheng1 hu4 hu2 ， mo4 xiao4 lu2 gong1 jian3 。
- lao3 qi4 de2 jiu3 hao2 ， hui1 han2 shang4 fu4 yan4 。
- xu1 xin1 kou4 zhi4 dao4 ， gao1 huang1 dai4 jun1 bian1 。

## 注释

## 译文

## 赏析
