---
id: xie-yi-ji-xi-ta-si-huai-wang-you-wang-xin-min-yi-yan-nian-jun-zi-wen-qi-ru-yu-w-bf3afddd
title: 集西塔寺怀亡友汪信民以言念君子温其如玉为韵探得念字
titlePinyin: ji2 xi1 ta3 si4 huai2 wang2 you3 wang1 xin4 min2 yi3 yan2 nian4 jun1 zi3 wen1 qi2 ru2 yu4 wei4 yun4 tan4 de2 nian4 zi4
titleSlug: ji-xi-ta-si-huai-wang-you-wang-xin-min-yi-yan-nian-jun-zi-wen-qi-ru-yu-w-bf3afddd
author: 谢逸
authorPinyin: xie4 yi4
authorSlug: xie-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 祸福初无门，吉凶本不僭。
- 跖寿颜夭折，此理竟谁验。
- 贵不啬谗邪，富独饶聚敛。
- 施施骄妻妾，百索无一欠。
- 贞士抱清真，藜藿常不餍。
- 人生鬼揶揄，奄忽就窀窆。
- 吾友汪夫子，才力百夫赡。
- 独立流俗中，如山不可堑。
- 青衫困冷官，半世守寒俭。
- 自从斯人亡，吾生良可厌。
- 弦绝伯牙琴，墓挂徐卿剑。
- 但余清溪编，万丈垂光焰。
- 朝来雨新霁，湖波清潋滟。
- 禅堂净巾屦，僧榻凉枕簟。
- 追寻旧游踪，历历皆可念。
- 矢诗寓一哀，苦泪渍铅椠。

## 拼音
- huo4 fu2 chu1 wu2 men2 ， ji2 xiong1 ben3 bu2 jian4 。
- zhi2 shou4 yan2 yao1 zhe2 ， ci3 li3 jing4 shui2 yan4 。
- gui4 bu2 se4 chan2 xie2 ， fu4 du2 rao2 ju4 lian3 。
- shi1 shi1 jiao1 qi1 qie4 ， bai3 suo3 wu2 yi2 qian4 。
- zhen1 shi4 bao4 qing1 zhen1 ， li2 huo4 chang2 bu2 yan4 。
- ren2 sheng1 gui3 ye2 yu2 ， yan3 hu1 jiu4 zhun1 bian3 。
- wu2 you3 wang1 fu1 zi3 ， cai2 li4 bai3 fu1 shan4 。
- du2 li4 liu2 su2 zhong1 ， ru2 shan1 bu4 ke3 qian4 。
- qing1 shan1 kun4 leng3 guan1 ， ban4 shi4 shou3 han2 jian3 。
- zi4 cong2 si1 ren2 wang2 ， wu2 sheng1 liang2 ke3 yan4 。
- xian2 jue2 bo2 ya2 qin2 ， mu4 gua4 xu2 qing1 jian4 。
- dan4 yu2 qing1 xi1 bian1 ， wan4 zhang4 chui2 guang1 yan4 。
- chao2 lai2 yu3 xin1 ji4 ， hu2 bo1 qing1 lian4 yan4 。
- chan2 tang2 jing4 jin1 ju4 ， seng1 ta4 liang2 zhen3 dian4 。
- zhui1 xun2 jiu4 you2 zong1 ， li4 li4 jie1 ke3 nian4 。
- shi3 shi1 yu4 yi4 ai1 ， ku3 lei4 zi4 qian1 qian4 。

## 注释

## 译文

## 赏析
