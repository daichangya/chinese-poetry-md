---
id: xie-yi-yu-zhu-ren-fen-yun-yong-gu-bei-tan-de-luo-chi-miao-ji-yi-chi-zi-wei-yun
title: 与诸人分韵咏古碑探得罗池庙记以池字为韵
titlePinyin: yu3 zhu1 ren2 fen1 yun4 yong3 gu3 bei1 tan4 de2 luo2 chi2 miao4 ji4 yi3 chi2 zi4 wei4 yun4
titleSlug: yu-zhu-ren-fen-yun-yong-gu-bei-tan-de-luo-chi-miao-ji-yi-chi-zi-wei-yun
author: 谢逸
authorPinyin: xie4 yi4
authorSlug: xie-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 德不盖当代，名欲万世垂。
- 刻石期后人，石与名俱隳。
- 子厚名世士，投荒死南夷。
- 柳民怀遗爱，作庙临罗池。
- 韩公记其事，沈子书其词。
- 韩词昭万古，沈诗妙一时。
- 名实两无愧，后世传不疑。
- 古人共闲燕，翰墨相娱嬉。
- 食不设寒具，玩此前贤碑。
- 愿作集古录，模楷欧少师。

## 拼音
- de2 bu2 gai4 dang1 dai4 ， ming2 yu4 wan4 shi4 chui2 。
- ke4 shi2 qi1 hou4 ren2 ， shi2 yu3 ming2 ju4 hui1 。
- zi3 hou4 ming2 shi4 shi4 ， tou2 huang1 si3 nan2 yi2 。
- liu3 min2 huai2 yi2 ai4 ， zuo4 miao4 lin2 luo2 chi2 。
- han2 gong1 ji4 qi2 shi4 ， shen3 zi3 shu1 qi2 ci2 。
- han2 ci2 zhao1 wan4 gu3 ， shen3 shi1 miao4 yi4 shi2 。
- ming2 shi2 liang3 wu2 kui4 ， hou4 shi4 chuan2 bu4 yi2 。
- gu3 ren2 gong4 xian2 yan4 ， han4 mo4 xiang1 yu2 xi1 。
- shi2 bu2 she4 han2 ju4 ， wan2 ci3 qian2 xian2 bei1 。
- yuan4 zuo4 ji2 gu3 lu4 ， mo2 kai3 ou1 shao3 shi1 。

## 注释

## 译文

## 赏析
