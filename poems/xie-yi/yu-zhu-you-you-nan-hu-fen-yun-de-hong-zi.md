---
id: xie-yi-yu-zhu-you-you-nan-hu-fen-yun-de-hong-zi
title: 与诸友游南湖分韵得红字
titlePinyin: yu3 zhu1 you3 you2 nan2 hu2 fen1 yun4 de2 hong2 zi4
titleSlug: yu-zhu-you-you-nan-hu-fen-yun-de-hong-zi
author: 谢逸
authorPinyin: xie4 yi4
authorSlug: xie-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 不通泮宫籍，端居常屡空。
- 贫知俗益薄，老觉书有功。
- 寂无裹饭客，门前翳蒿蓬。
- 平生眼底人，粗知吾困穷。
- 招呼城南游，饭我枵肠空。
- 亭午得一饱，哦诗和秋虫。
- 扪腹步南湖，缓带披凉风。
- 渐见波心莲，颇忆新妆红。
- 徐酌穆生醴，宛如和露浓。
- 三咽不知味，百盏无醉容。
- 但可胜茶汤，留饷东坡翁。
- 儒生本酸寒，独处罹百凶。
- 不谒魏元君，粗免恶少攻。

## 拼音
- bu4 tong1 pan4 gong1 ji2 ， duan1 ju1 chang2 lü3 kong1 。
- pin2 zhi1 su2 yi4 bao2 ， lao3 jue2 shu1 you3 gong1 。
- ji4 wu2 guo3 fan4 ke4 ， men2 qian2 yi4 hao1 peng2 。
- ping2 sheng1 yan3 di3 ren2 ， cu1 zhi1 wu2 kun4 qiong2 。
- zhao1 hu1 cheng2 nan2 you2 ， fan4 wo3 xiao1 chang2 kong1 。
- ting2 wu3 de2 yi4 bao3 ， o4 shi1 he2 qiu1 chong2 。
- men2 fu4 bu4 nan2 hu2 ， huan3 dai4 pi1 liang2 feng1 。
- jian4 jian4 bo1 xin1 lian2 ， po1 yi4 xin1 zhuang1 hong2 。
- xu2 zhuo2 mu4 sheng1 li3 ， wan3 ru2 he2 lu4 nong2 。
- san1 yan4 bu4 zhi1 wei4 ， bai3 zhan3 wu2 zui4 rong2 。
- dan4 ke3 sheng4 cha2 tang1 ， liu2 xiang3 dong1 po1 weng1 。
- ru2 sheng1 ben3 suan1 han2 ， du2 chu3 li2 bai3 xiong1 。
- bu2 ye4 wei4 yuan2 jun1 ， cu1 mian3 e4 shao4 gong1 。

## 注释

## 译文

## 赏析
