---
id: xie-yi-you-xi-ta-si-fen-yun-yong-shuang-lian-yi-tai-hua-feng-tou-yu-jing-lian-w-d5c577da
title: 游西塔寺分韵咏双莲以太华峰头玉井莲为韵探得华字
titlePinyin: you2 xi1 ta3 si4 fen1 yun4 yong3 shuang1 lian2 yi3 tai4 hua2 feng1 tou2 yu4 jing3 lian2 wei4 yun4 tan4 de2 hua2 zi4
titleSlug: you-xi-ta-si-fen-yun-yong-shuang-lian-yi-tai-hua-feng-tou-yu-jing-lian-w-d5c577da
author: 谢逸
authorPinyin: xie4 yi4
authorSlug: xie-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 元君始云翔，华姑继羽化。
- 独留曾与黎，高风配崧华。
- 不随二女嫔，岂羡两乔嫁。
- 尚余脂泽念，多生缘未谢。
- 化为芬利陀，耦立远公社。
- 翠趺分双歧，并萼肩相亚。
- 挹袖薰风晨，携手凉月夜。
- 交枝艳散霞，同气香飘麝。
- 疏影竞清妍，幽姿鬭闲暇。
- 何时各零落，秋高霜露下。
- 洗妆见冰肌，乘云返姑射。
- 此论传者谁，黄鹄为予话。

## 拼音
- yuan2 jun1 shi3 yun2 xiang2 ， hua2 gu1 ji4 yu3 hua4 。
- du2 liu2 ceng2 yu3 li2 ， gao1 feng1 pei4 song1 hua2 。
- bu4 sui2 er4 nü3 pin2 ， qi3 xian4 liang3 qiao2 jia4 。
- shang4 yu2 zhi1 ze2 nian4 ， duo1 sheng1 yuan2 wei4 xie4 。
- hua4 wei2 fen1 li4 tuo2 ， ou3 li4 yuan3 gong1 she4 。
- cui4 fu1 fen1 shuang1 qi2 ， bing4 e4 jian1 xiang1 ya4 。
- yi4 xiu4 xun1 feng1 chen2 ， xie2 shou3 liang2 yue4 ye4 。
- jiao1 zhi1 yan4 san4 xia2 ， tong2 qi4 xiang1 piao1 she4 。
- shu1 ying3 jing4 qing1 yan2 ， you1 zi1 dou4 xian2 xia2 。
- he2 shi2 ge4 ling2 luo4 ， qiu1 gao1 shuang1 lu4 xia4 。
- xi3 zhuang1 jian4 bing1 ji1 ， cheng2 yun2 fan3 gu1 she4 。
- ci3 lun4 chuan2 zhe3 shui2 ， huang2 hu2 wei4 yu3 hua4 。

## 注释

## 译文

## 赏析
