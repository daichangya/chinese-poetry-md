---
id: xie-yi-jin-xi-dong-xiu-yan-fu-wen-zhu-xi-liu-yi-zhi-feng-er-yue-zhi-zuo-tang-mi-87b1a470
title: 金谿董秀彦孚闻竹溪六逸之风而悦之作堂面修竹名之曰逸乞余文表章其义予病不能苦思作五言诗以遗之
titlePinyin: jin1 xi1 dong3 xiu4 yan4 fu2 wen2 zhu2 xi1 liu4 yi4 zhi1 feng1 er2 yue4 zhi1 zuo4 tang2 mian4 xiu1 zhu2 ming2 zhi1 yue1 yi4 qi3 yu2 wen2 biao3 zhang1 qi2 yi4 yu3 bing4 bu4 neng2 ku3 si1 zuo4 wu3 yan2 shi1 yi3 yi2 zhi1
titleSlug: jin-xi-dong-xiu-yan-fu-wen-zhu-xi-liu-yi-zhi-feng-er-yue-zhi-zuo-tang-mi-87b1a470
author: 谢逸
authorPinyin: xie4 yi4
authorSlug: xie-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太白列仙人，名缀云房籍。
- 天上官长严，宁为世间客。
- 醉揖巢父辈，相从竹溪逸。
- 朝衫不上船，拜舞堕巾帻。
- 气吞高力士，傲睨天地窄。
- 董侯慕斯人，作堂榜其壁。
- 流俗嗜声利，如舐刀上蜜。
- 慎勿徇流俗，与侯并为七。

## 拼音
- tai4 bai2 lie4 xian1 ren2 ， ming2 zhui4 yun2 fang2 ji2 。
- tian1 shang4 guan1 zhang3 yan2 ， ning2 wei4 shi4 jian1 ke4 。
- zui4 yi1 chao2 fu4 bei4 ， xiang1 cong2 zhu2 xi1 yi4 。
- chao2 shan1 bu2 shang4 chuan2 ， bai4 wu3 duo4 jin1 ze2 。
- qi4 tun1 gao1 li4 shi4 ， ao4 ni4 tian1 di4 zhai3 。
- dong3 hou2 mu4 si1 ren2 ， zuo4 tang2 bang3 qi2 bi4 。
- liu2 su2 shi4 sheng1 li4 ， ru2 shi4 dao1 shang4 mi4 。
- shen4 wu4 xun4 liu2 su2 ， yu3 hou2 bing4 wei4 qi1 。

## 注释

## 译文

## 赏析
