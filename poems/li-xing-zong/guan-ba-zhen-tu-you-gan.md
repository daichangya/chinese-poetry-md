---
id: li-xing-zong-guan-ba-zhen-tu-you-gan
title: 观八阵图有感
titlePinyin: guan1 ba1 zhen4 tu2 you3 gan3
titleSlug: guan-ba-zhen-tu-you-gan
author: 李兴宗
authorPinyin: li3 xing1 zong1
authorSlug: li-xing-zong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江从岷来触瞿唐，夏潦溃裂怒势张。
- 霜浓水落洲渚露，累累江石堆作行。
- 半斜半直半疎密，方营周匝门东出。
- 相传呵护有鬼神，惊波不能移寸尺。
- 想见当年诸葛公，纶巾羽扇挥秋风。
- 令严部伍寂如水，出没变化机无穷。
- 乾坤不足当经理，写留古法艮岑趾。
- 上滩下峡一千年，多少英雄测玄旨。
- 小儿元子强多知，常山蛇势吾能窥。
- 灞上枋头真绝倒，空使虬髯论握奇。
- 斵轮不可传其子，此公天机缄骨髓。
- 奈何螟蝗生蝮蝎，炎刘已灰吹不起。
- 天教三马食一槽，老马蹄囓暂咆哮。
- 渭阳巾帼势将蹶，大星夜陨西军号。
- 呜呼兴废尽天意，中原□□□□□。
- □□骨肉止相残，欲拯涂炭嗟谁使。
- 大官酣燕刍豢余，小官跼蹐尘埃里。
- 举目厌厌九泉人，谁访草庐谈世事。
- 向来韬畧机莫投，而今投机欠良筹。
- 君不见峡山深深茅舍底，有人抱膝高声讴。

## 拼音
- jiang1 cong2 min2 lai2 chu4 qu2 tang2 ， xia4 liao2 kui4 lie4 nu4 shi4 zhang1 。
- shuang1 nong2 shui3 luo4 zhou1 zhu3 lu4 ， lei4 lei4 jiang1 shi2 dui1 zuo4 xing2 。
- ban4 xie2 ban4 zhi2 ban4 shu1 mi4 ， fang1 ying2 zhou1 za1 men2 dong1 chu1 。
- xiang1 chuan2 he1 hu4 you3 gui3 shen2 ， jing1 bo1 bu4 neng2 yi2 cun4 chi3 。
- xiang3 jian4 dang1 nian2 zhu1 ge3 gong1 ， lun2 jin1 yu3 shan4 hui1 qiu1 feng1 。
- ling4 yan2 bu4 wu3 ji4 ru2 shui3 ， chu1 mo4 bian4 hua4 ji1 wu2 qiong2 。
- qian2 kun1 bu4 zu2 dang1 jing1 li3 ， xie3 liu2 gu3 fa3 gen4 cen2 zhi3 。
- shang4 tan1 xia4 xia2 yi4 qian1 nian2 ， duo1 shao3 ying1 xiong2 ce4 xuan2 zhi3 。
- xiao3 er2 yuan2 zi3 qiang2 duo1 zhi1 ， chang2 shan1 she2 shi4 wu2 neng2 kui1 。
- ba4 shang4 fang1 tou2 zhen1 jue2 dao3 ， kong1 shi3 qiu2 ran2 lun4 wo4 qi2 。
- zhuo2 lun2 bu4 ke3 chuan2 qi2 zi3 ， ci3 gong1 tian1 ji1 jian1 gu3 sui3 。
- nai4 he2 ming2 huang2 sheng1 fu4 xie1 ， yan2 liu2 yi3 hui1 chui1 bu4 qi3 。
- tian1 jiao4 san1 ma3 shi2 yi4 cao2 ， lao3 ma3 ti2 nie4 zan4 pao2 xiao4 。
- wei4 yang2 jin1 guo2 shi4 jiang1 jue3 ， da4 xing1 ye4 yun3 xi1 jun1 hao4 。
- wu1 hu1 xing1 fei4 jin4 tian1 yi4 ， zhong1 yuan2 □ □ □ □ □ 。
- □ □ gu3 rou4 zhi3 xiang1 can2 ， yu4 zheng3 tu2 tan4 jie1 shui2 shi3 。
- da4 guan1 han1 yan4 chu2 huan4 yu2 ， xiao3 guan1 ju2 ji2 chen2 ai1 li3 。
- ju3 mu4 yan4 yan4 jiu3 quan2 ren2 ， shui2 fang3 cao3 lu2 tan2 shi4 shi4 。
- xiang4 lai2 tao1 lüe4 ji1 mo4 tou2 ， er2 jin1 tou2 ji1 qian4 liang2 chou2 。
- jun1 bu2 jian4 xia2 shan1 shen1 shen1 mao2 she4 di3 ， you3 ren2 bao4 xi1 gao1 sheng1 ou1 。

## 注释

## 译文

## 赏析
