---
id: liu-qi-ji-zeng
title: 寄赠
titlePinyin: ji4 zeng4
titleSlug: ji-zeng
author: 刘跂
authorPinyin: liu2 qi2
authorSlug: liu-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绝世丹青业，中台雨露辰。
- 师门推上第，王室见名臣。
- 磊落儒林丈，风流画省宾。
- 燕朝分锦仗，儤值近枫宸。
- 鸣凤丹山穴，占星颍水滨。
- 殿庐俄厌直，藩社此班春。
- 山节还铜虎，京符换玉麟。
- 威行三辅地，歌浃两川民。
- 已喜征黄霸，无劳借寇恂。
- 即应公简上，会见俗还淳。
- 叹昔时难偶，逢今势莫均。
- 楚材难入晋，汉法近沿秦。
- 稽古皆前列，希风绝后尘。
- 斯文如汩没，吾道久湮沦。
- 海岳功归圣，熊罴钓有人。
- 蓝田仍产玉，郢匠早挥斤。
- 周历方开永，萧规欲尽循。
- 天时知会遇，人力漫纷纶。
- 夙有掺弦便，今逢敛板亲。
- 猥惭牛下走，敢玷席中珍。
- 迹远龙门峻，心怀燕厦仁。
- 绪言闻已旧，从此更书绅。

## 拼音
- jue2 shi4 dan1 qing1 ye4 ， zhong1 tai2 yu3 lu4 chen2 。
- shi1 men2 tui1 shang4 di4 ， wang2 shi4 jian4 ming2 chen2 。
- lei3 luo4 ru2 lin2 zhang4 ， feng1 liu2 hua4 sheng3 bin1 。
- yan4 chao2 fen1 jin3 zhang4 ， bao4 zhi2 jin4 feng1 chen2 。
- ming2 feng4 dan1 shan1 xue2 ， zhan1 xing1 ying3 shui3 bin1 。
- dian4 lu2 e2 yan4 zhi2 ， fan1 she4 ci3 ban1 chun1 。
- shan1 jie2 hai2 tong2 hu3 ， jing1 fu2 huan4 yu4 lin2 。
- wei1 xing2 san1 fu3 di4 ， ge1 jia1 liang3 chuan1 min2 。
- yi3 xi3 zheng1 huang2 ba4 ， wu2 lao2 jie4 kou4 xun2 。
- ji2 ying4 gong1 jian3 shang4 ， hui4 jian4 su2 hai2 chun2 。
- tan4 xi1 shi2 nan2 ou3 ， feng2 jin1 shi4 mo4 jun1 。
- chu3 cai2 nan2 ru4 jin4 ， han4 fa3 jin4 yan2 qin2 。
- ji1 gu3 jie1 qian2 lie4 ， xi1 feng1 jue2 hou4 chen2 。
- si1 wen2 ru2 gu3 mei2 ， wu2 dao4 jiu3 yan1 lun2 。
- hai3 yue4 gong1 gui1 sheng4 ， xiong2 pi2 diao4 you3 ren2 。
- lan2 tian2 reng2 chan3 yu4 ， ying3 jiang4 zao3 hui1 jin1 。
- zhou1 li4 fang1 kai1 yong3 ， xiao1 gui1 yu4 jin4 xun2 。
- tian1 shi2 zhi1 hui0 yu4 ， ren2 li4 man4 fen1 lun2 。
- su4 you3 chan1 xian2 bian4 ， jin1 feng2 lian3 ban3 qin1 。
- wei3 can2 niu2 xia4 zou3 ， gan3 dian4 xi2 zhong1 zhen1 。
- ji4 yuan3 long2 men2 jun4 ， xin1 huai2 yan4 sha4 ren2 。
- xu4 yan2 wen2 yi3 jiu4 ， cong2 ci3 geng4 shu1 shen1 。

## 注释

## 译文

## 赏析
