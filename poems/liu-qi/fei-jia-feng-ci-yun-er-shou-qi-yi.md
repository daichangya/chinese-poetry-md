---
id: liu-qi-fei-jia-feng-ci-yun-er-shou-qi-yi
title: 费家风次韵二首  其一
titlePinyin: fei4 jia1 feng1 ci4 yun4 er4 shou3     qi2 yi1
titleSlug: fei-jia-feng-ci-yun-er-shou-qi-yi
author: 刘跂
authorPinyin: liu2 qi2
authorSlug: liu-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 行年病肺热，当暑极燔炮。
- 宵分偶小息，起步驻凉飚。
- 咄此怪事发，天北起喧嚣。
- 扶摇驾霹雳，万窍争怒号。
- 双耳不及掩，对语何由交。
- 木作蔴苇拔，瓦如埃𡏖飘。
- 颠呶怖欲死，一一惊儿曹。
- 所忧吾其鱼，遑赋屋上茅。
- 须臾事亦定，骨肉相勤劳。
- 东方渐杲杲，音响为谁销。

## 拼音
- xing2 nian2 bing4 fei4 re4 ， dang1 shu3 ji2 fan2 pao4 。
- xiao1 fen1 ou3 xiao3 xi1 ， qi3 bu4 zhu4 liang2 biao1 。
- duo1 ci3 guai4 shi4 fa1 ， tian1 bei3 qi3 xuan1 ao2 。
- fu2 yao2 jia4 pi1 li4 ， wan4 qiao4 zheng1 nu4 hao2 。
- shuang1 er3 bu4 ji2 yan3 ， dui4 yu3 he2 you2 jiao1 。
- mu4 zuo4 ma2 wei3 ba2 ， wa3 ru2 ai1 𡏖 piao1 。
- dian1 nao2 bu4 yu4 si3 ， yi1 yi1 jing1 er2 cao2 。
- suo3 you1 wu2 qi2 yu2 ， huang2 fu4 wu1 shang4 mao2 。
- xu1 yu2 shi4 yi4 ding4 ， gu3 rou4 xiang1 qin2 lao2 。
- dong1 fang1 jian4 gao3 gao3 ， yin1 xiang3 wei4 shui2 xiao1 。

## 注释

## 译文

## 赏析
