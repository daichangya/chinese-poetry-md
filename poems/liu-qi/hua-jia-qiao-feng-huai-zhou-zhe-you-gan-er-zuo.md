---
id: liu-qi-hua-jia-qiao-feng-huai-zhou-zhe-you-gan-er-zuo
title: 滑家桥逢坏舟者有感而作
titlePinyin: hua2 jia1 qiao2 feng2 huai4 zhou1 zhe3 you3 gan3 er2 zuo4
titleSlug: hua-jia-qiao-feng-huai-zhou-zhe-you-gan-er-zuo
author: 刘跂
authorPinyin: liu2 qi2
authorSlug: liu-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桥倾若车翻，舟破如瓦解。
- 二祸适相触，生此大狼狈。
- 齐生海边人，试吏今得代。
- 乡闾恍在望，舟檝信所快。
- 颇知大道夷，不避小物碍。
- 撑夫虎豹健，力出驰突外。
- 何其一跌伤，脱若葱与蒯。
- 疾雷不及听，生理欻焉坏。
- 瓦飞昆阳战，鹤唳淝水败。
- 身非吕梁叟，沉没岂不殆。
- 娇儿年十五，八岁又其妹。
- 岂伊瞬息间，生死不相頼。
- 死者长已矣，生者心破碎。
- 泣尽继以血，耳目坐盲聩。
- 哀哀天无情，皦日为昏愦。
- 徐观水中意，波浪自澎湃。
- 我来独心恻，涕出增感慨。
- 顷年岳阳下，忧患亦颠沛。
- 豗颓万死中，血肉偶俱在。
- 今此沟浍狭，岂复江湖大。
- 咄汝岂不仁，曾独与祸会。
- 冥冥倘有主，焚溺甚葅醢。
- 不然遭无辜，神理良汝绐。
- 从今十手指，永是后车戒。
- 灵均苦谗舌，颍士厌沈瘵。
- 良时不似昔，努力善自爱。
- 我亦乘小艇，兀兀信所届。
- 搜求得余尊，聊以劳疲惫。
- 虽微西江阔，勿厌升斗隘。
- 歌阕从此辞，人生慎行迈。

## 拼音
- qiao2 qing1 ruo4 che1 fan1 ， zhou1 po4 ru2 wa3 jie3 。
- er4 huo4 shi4 xiang1 chu4 ， sheng1 ci3 da4 lang2 bei4 。
- qi2 sheng1 hai3 bian1 ren2 ， shi4 li4 jin1 de2 dai4 。
- xiang1 lü2 huang3 zai4 wang4 ， zhou1 ji2 xin4 suo3 kuai4 。
- po1 zhi1 da4 dao4 yi2 ， bu2 bi4 xiao3 wu4 ai4 。
- cheng1 fu1 hu3 bao4 jian4 ， li4 chu1 chi2 tu1 wai4 。
- he2 qi2 yi1 die1 shang1 ， tuo1 ruo4 cong1 yu3 kuai3 。
- ji2 lei2 bu4 ji2 ting1 ， sheng1 li3 chua1 yan1 huai4 。
- wa3 fei1 kun1 yang2 zhan4 ， he4 li4 fei2 shui3 bai4 。
- shen1 fei1 lü3 liang2 sou3 ， chen2 mo4 qi3 bu2 dai4 。
- jiao1 er2 nian2 shi2 wu3 ， ba1 sui4 you4 qi2 mei4 。
- qi3 yi1 shun4 xi1 jian1 ， sheng1 si3 bu4 xiang1 lai4 。
- si3 zhe3 chang2 yi3 yi3 ， sheng1 zhe3 xin1 po4 sui4 。
- qi4 jin4 ji4 yi3 xue4 ， er3 mu4 zuo4 mang2 kui4 。
- ai1 ai1 tian1 wu2 qing2 ， jiao3 ri4 wei4 hun1 kui4 。
- xu2 guan1 shui3 zhong4 yi4 ， bo1 lang4 zi4 peng2 pai4 。
- wo3 lai2 du2 xin1 ce4 ， ti4 chu1 zeng1 gan3 kai3 。
- qing3 nian2 yue4 yang2 xia4 ， you1 huan4 yi4 dian1 pei4 。
- hui1 tui2 wan4 si3 zhong1 ， xue4 rou4 ou3 ju4 zai4 。
- jin1 ci3 gou1 hui4 xia2 ， qi3 fu4 jiang1 hu2 da4 。
- duo1 ru3 qi3 bu4 ren2 ， ceng2 du2 yu3 huo4 hui4 。
- ming2 ming2 tang3 you3 zhu3 ， fen2 ni4 shen4 zu1 hai3 。
- bu4 ran2 zao1 wu2 gu1 ， shen2 li3 liang2 ru3 dai4 。
- cong2 jin1 shi2 shou3 zhi3 ， yong3 shi4 hou4 che1 jie4 。
- ling2 jun1 ku3 chan2 she2 ， ying3 shi4 yan4 shen3 zhai4 。
- liang2 shi2 bu2 si4 xi1 ， nu3 li4 shan4 zi4 ai4 。
- wo3 yi4 cheng2 xiao3 ting3 ， wu4 wu4 xin4 suo3 jie4 。
- sou1 qiu2 de2 yu2 zun1 ， liao2 yi3 lao2 pi2 bei4 。
- sui1 wei1 xi1 jiang1 kuo4 ， wu4 yan4 sheng1 dou4 ai4 。
- ge1 que4 cong2 ci3 ci2 ， ren2 sheng1 shen4 xing2 mai4 。

## 注释

## 译文

## 赏析
