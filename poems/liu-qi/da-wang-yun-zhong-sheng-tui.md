---
id: liu-qi-da-wang-yun-zhong-sheng-tui
title: 答王允中圣推
titlePinyin: da2 wang2 yun3 zhong1 sheng4 tui1
titleSlug: da-wang-yun-zhong-sheng-tui
author: 刘跂
authorPinyin: liu2 qi2
authorSlug: liu-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长安重行乐，寒食及佳辰。
- 联翩出游宴，闾巷无居人。
- 动静各有趣，拂我朱丝尘。
- 分将幽独心，守此濩落身。
- 斯岂众所然，独子何殷勤。
- 叩门随谒入，俯仰色甚真。
- 从容一笑粲，不觉倾盖新。
- 念昔各从宦，宿亳为近邻。
- 溢言相引重，嗟我曾未闻。
- 乃知国宝拙，不悟王绥仁。
- 高谈喜未定，佳句意益珍。
- 几有按剑感，惊怪惠好频。
- 子方赴吏集，朝暮旅食贫。
- 不忍拜马足，会且扫朱门。
- 独肯闲见我，惟子欲何云。
- 乃言人生世，取舍理莫均。
- 譬之平地水，东西南北分。
- 感此重拜嘉，幸子长相亲。

## 拼音
- chang2 an1 zhong4 xing2 le4 ， han2 shi2 ji2 jia1 chen2 。
- lian2 pian1 chu1 you2 yan4 ， lü2 xiang4 wu2 ju1 ren2 。
- dong4 jing4 ge4 you3 qu4 ， fu2 wo3 zhu1 si1 chen2 。
- fen1 jiang1 you1 du2 xin1 ， shou3 ci3 hu4 luo4 shen1 。
- si1 qi3 zhong4 suo3 ran2 ， du2 zi3 he2 yin1 qin2 。
- kou4 men2 sui2 ye4 ru4 ， fu3 yang3 se4 shen4 zhen1 。
- cong2 rong2 yi2 xiao4 can4 ， bu4 jue2 qing1 gai4 xin1 。
- nian4 xi1 ge4 cong2 huan4 ， su4 bo2 wei4 jin4 lin2 。
- yi4 yan2 xiang1 yin3 zhong4 ， jie1 wo3 ceng2 wei4 wen2 。
- nai3 zhi1 guo2 bao3 zhuo1 ， bu2 wu4 wang2 sui2 ren2 。
- gao1 tan2 xi3 wei4 ding4 ， jia1 ju4 yi4 yi4 zhen1 。
- ji3 you3 an4 jian4 gan3 ， jing1 guai4 hui4 hao3 pin2 。
- zi3 fang1 fu4 li4 ji2 ， chao2 mu4 lü3 shi2 pin2 。
- bu4 ren3 bai4 ma3 zu2 ， hui4 qie3 sao3 zhu1 men2 。
- du2 ken3 xian2 jian4 wo3 ， wei2 zi3 yu4 he2 yun2 。
- nai3 yan2 ren2 sheng1 shi4 ， qu3 she3 li3 mo4 jun1 。
- pi4 zhi1 ping2 di4 shui3 ， dong1 xi1 nan2 bei3 fen1 。
- gan3 ci3 zhong4 bai4 jia1 ， xing4 zi3 zhang3 xiang4 qin1 。

## 注释

## 译文

## 赏析
