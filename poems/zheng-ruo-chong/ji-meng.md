---
id: zheng-ruo-chong-ji-meng
title: 纪梦
titlePinyin: ji4 meng4
titleSlug: ji-meng
author: 郑若冲
authorPinyin: zheng4 ruo4 chong1
authorSlug: zheng-ruo-chong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 包括乾坤一环堵，拍手千门辉藻黼。
- 编茅何事傍云根，川观岩居天固予。
- 忆昔卧病岁壬午，梦行涧石憩衡宇。
- 常充达庵表其门，大楷金书爰仰覩。
- 吉符应已分行藏，二纪唐捐惜无补。
- 我生六年哀怙恃，三殇相继泣同乳。
- 只影危踪巢在幕，孽子孤臣气如缕。
- 千金不忍坐垂堂，十稔讵能酬鞠抚。
- 六张五角具孤虚，万死一生逃险阻。
- 矛头淅米剑头炊，耕常得晴刈常雨。
- 菲末葑根有荆棘，鼠牙雀舌皆强御。
- 意行足下起关山，夕计朝谋成龃龉。
- 先时败事后失机，啭喉触讳默招侮。
- 贫来富往见交情，行信言忠贻罪罟。
- 一本难令亲者亲，四海何由兄弟普。
- 数奇尝愧李将军，五穷未嗟韩吏部。
- 人生美恶半乘除，我常一味无甘苦。
- 五十知非计已迟，见机而作今犹愈。
- 结庐兹境了前缘，端居漫作溪山主。
- 列壑攒峰无耸峭，叠颖飞柯不瞋拒。
- 一室凝尘号全拙，茶铛酒壶编简聚。
- 草亭临流倚梦溪，观罢鱼游呼鹤舞。
- 地饶松竹秀而腴，林生兰蕙香频吐。
- 泉清洗耳何妨枕，晴轩炙背还堪俯。
- 采药寻梅度岭去，空翠霏烟迎步武。
- 乘坚策肥彼何人，藜杖枝筇自撑拄。
- 人家灯火照篱落，山头月色窥松户。
- 随云归逐度溪风，自喜此身轻一羽。
- 意安不厌饭藜蔬，睡美那能候钟鼓。
- 少壮颜从镜里非，利名心向尊前腐。
- 长因横逆反忠仁，讵向艰深探城府。
- 事变起灭真浮沤，身世行藏俱逆旅。
- 玉堂茅舍一蘧庐，鷃起鹏抟各飞举。
- 蛮触战争两蜗角，鸡虫得失了无补。
- 兴废纷纷汗马牛，贤愚泯泯埋尘土。
- 长啸勿碍天地郛，游思还从竹素圃。
- 要知岁晏日斜时，此心只与虚空侣。
- 一觞一咏姑自娱，断不伤今更思古。
- 力命悠悠讵足论，漫述平生记轩庑。

## 拼音
- bao1 kuo4 qian2 kun1 yi4 huan2 du3 ， pai1 shou3 qian1 men2 hui1 zao3 fu3 。
- bian1 mao2 he2 shi4 bang4 yun2 gen1 ， chuan1 guan1 yan2 ju1 tian1 gu4 yu3 。
- yi4 xi1 wo4 bing4 sui4 ren2 wu3 ， meng4 xing2 jian4 shi2 qi4 heng2 yu3 。
- chang2 chong1 da2 an1 biao3 qi2 men2 ， da4 kai3 jin1 shu1 yuan2 yang3 du3 。
- ji2 fu2 ying4 yi3 fen1 xing2 cang2 ， er4 ji4 tang2 juan1 xi1 wu2 bu3 。
- wo3 sheng1 liu4 nian2 ai1 hu4 shi4 ， san1 shang1 xiang1 ji4 qi4 tong2 ru3 。
- zhi1 ying3 wei1 zong1 chao2 zai4 mu4 ， nie4 zi3 gu1 chen2 qi4 ru2 lü3 。
- qian1 jin1 bu4 ren3 zuo4 chui2 tang2 ， shi2 ren3 ju4 neng2 chou2 ju1 fu3 。
- liu4 zhang1 wu3 jiao3 ju4 gu1 xu1 ， wan4 si3 yi4 sheng1 tao2 xian3 zu3 。
- mao2 tou2 xi1 mi3 jian4 tou2 chui1 ， geng1 chang2 de2 qing2 yi4 chang2 yu3 。
- fei1 mo4 feng1 gen1 you3 jing1 ji2 ， shu3 ya2 que4 she2 jie1 qiang2 yu4 。
- yi4 xing2 zu2 xia4 qi3 guan1 shan1 ， xi1 ji4 chao2 mou2 cheng2 ju3 yu3 。
- xian1 shi2 bai4 shi4 hou4 shi1 ji1 ， zhuan4 hou2 chu4 hui4 mo4 zhao1 wu3 。
- pin2 lai2 fu4 wang3 jian4 jiao1 qing2 ， xing2 xin4 yan2 zhong1 yi2 zui4 gu3 。
- yi4 ben3 nan2 ling4 qin1 zhe3 qin1 ， si4 hai3 he2 you2 xiong1 di4 pu3 。
- shu4 qi2 chang2 kui4 li3 jiang1 jun1 ， wu3 qiong2 wei4 jie1 han2 li4 bu4 。
- ren2 sheng1 mei3 e4 ban4 cheng2 chu2 ， wo3 chang2 yi2 wei4 wu2 gan1 ku3 。
- wu3 shi2 zhi1 fei1 ji4 yi3 chi2 ， jian4 ji1 er2 zuo4 jin1 you2 yu4 。
- jie2 lu2 zi1 jing4 le0 qian2 yuan2 ， duan1 ju1 man4 zuo4 xi1 shan1 zhu3 。
- lie4 he4 zan3 feng1 wu2 song3 qiao4 ， die2 ying3 fei1 ke1 bu4 chen1 ju4 。
- yi2 shi4 ning2 chen2 hao4 quan2 zhuo1 ， cha2 dang1 jiu3 hu2 bian1 jian3 ju4 。
- cao3 ting2 lin2 liu2 yi3 meng4 xi1 ， guan1 ba4 yu2 you2 hu1 he4 wu3 。
- di4 rao2 song1 zhu2 xiu4 er2 yu2 ， lin2 sheng1 lan2 hui4 xiang1 pin2 tu3 。
- quan2 qing1 xi3 er3 he2 fang2 zhen3 ， qing2 xuan1 zhi4 bei4 hai2 kan1 fu3 。
- cai3 yao4 xun2 mei2 du4 ling3 qu4 ， kong1 cui4 fei1 yan1 ying2 bu4 wu3 。
- cheng2 jian1 ce4 fei2 bi3 he2 ren2 ， li2 zhang4 zhi1 qiong2 zi4 cheng1 zhu3 。
- ren2 jia1 deng1 huo3 zhao4 li2 luo4 ， shan1 tou2 yue4 se4 kui1 song1 hu4 。
- sui2 yun2 gui1 zhu2 du4 xi1 feng1 ， zi4 xi3 ci3 shen1 qing1 yi4 yu3 。
- yi4 an1 bu2 yan4 fan4 li2 shu1 ， shui4 mei3 na4 neng2 hou4 zhong1 gu3 。
- shao4 zhuang4 yan2 cong2 jing4 li3 fei1 ， li4 ming2 xin1 xiang4 zun1 qian2 fu3 。
- chang2 yin1 heng2 ni4 fan3 zhong1 ren2 ， ju4 xiang4 jian1 shen1 tan4 cheng2 fu3 。
- shi4 bian4 qi3 mie4 zhen1 fu2 ou1 ， shen1 shi4 xing2 cang2 ju4 ni4 lü3 。
- yu4 tang2 mao2 she4 yi4 qu2 lu2 ， yan4 qi3 peng2 tuan2 ge4 fei1 ju3 。
- man2 chu4 zhan4 zheng1 liang3 wo1 jiao3 ， ji1 chong2 de2 shi1 le0 wu2 bu3 。
- xing1 fei4 fen1 fen1 han4 ma3 niu2 ， xian2 yu2 min3 min3 mai2 chen2 tu3 。
- chang2 xiao4 wu4 ai4 tian1 di4 fu2 ， you2 si1 hai2 cong2 zhu2 su4 pu3 。
- yao4 zhi1 sui4 yan4 ri4 xie2 shi2 ， ci3 xin1 zhi1 yu3 xu1 kong1 lü3 。
- yi4 shang1 yi4 yong3 gu1 zi4 yu2 ， duan4 bu4 shang1 jin1 geng4 si1 gu3 。
- li4 ming4 you1 you1 ju4 zu2 lun4 ， man4 shu4 ping2 sheng1 ji4 xuan1 wu3 。

## 注释

## 译文

## 赏析
