---
id: wu-ze-li-xi-zuo-jian-zhu-tian-qiu
title: 戏作简朱天球
titlePinyin: xi4 zuo4 jian3 zhu1 tian1 qiu2
titleSlug: xi-zuo-jian-zhu-tian-qiu
author: 吴则礼
authorPinyin: wu2 ze2 li3
authorSlug: wu-ze-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江头雪花一尺围，不妨屋角梅垂垂。
- 江头三日浪簸船，不妨老子被底眠。
- 权奇突兀众所嗔，大是个中英特人。
- 何曾论渠破与堕，余生且办担板过。
- 嗟我星星复种种，四十八年环堵梦。
- 君看后省粱肉盘，只似荜门葵苋供。
- 莫云侬诗太愁绝，半世全凴毛颕脱。
- 熟处难忘却自嫌，面目堪憎为饶舌。
- 腐儒诸方饱行脚，习气偶存言语缚。
- 独忧汤饼唤睡魔，背贴蒲团鼻雷恶。
- 拈时勿著文字相，肯对痴儿夸伎俩。
- 屈宋真眼向前会，阿球端知有此事。

## 拼音
- jiang1 tou2 xue3 hua1 yi4 chi3 wei2 ， bu4 fang2 wu1 jiao3 mei2 chui2 chui2 。
- jiang1 tou2 san1 ri4 lang4 bo4 chuan2 ， bu4 fang2 lao3 zi3 bei4 di3 mian2 。
- quan2 qi2 tu1 wu4 zhong4 suo3 chen1 ， da4 shi4 ge4 zhong1 ying1 te4 ren2 。
- he2 ceng2 lun4 qu2 po4 yu3 duo4 ， yu2 sheng1 qie3 ban4 dan1 ban3 guo4 。
- jie1 wo3 xing1 xing1 fu4 zhong3 zhong3 ， si4 shi2 ba1 nian2 huan2 du3 meng4 。
- jun1 kan4 hou4 sheng3 liang2 rou4 pan2 ， zhi1 si4 bi4 men2 kui2 xian4 gong4 。
- mo4 yun2 nong2 shi1 tai4 chou2 jue2 ， ban4 shi4 quan2 ping2 mao2 ying3 tuo1 。
- shu2 chu4 nan2 wang4 que4 zi4 xian2 ， mian4 mu4 kan1 zeng1 wei4 rao2 she2 。
- fu3 ru2 zhu1 fang1 bao3 xing2 jiao3 ， xi2 qi4 ou3 cun2 yan2 yu3 fu4 。
- du2 you1 tang1 bing3 huan4 shui4 mo2 ， bei4 tie1 pu2 tuan2 bi2 lei2 e4 。
- nian1 shi2 wu4 zhu4 wen2 zi4 xiang1 ， ken3 dui4 chi1 er2 kua1 ji4 liang3 。
- qu1 song4 zhen1 yan3 xiang4 qian2 hui4 ， a1 qiu2 duan1 zhi1 you3 ci3 shi4 。

## 注释

## 译文

## 赏析
