---
id: wu-ze-li-ti-jia-biao-zhi-suo-cang-jiu-ma-tu
title: 题贾表之所藏九马图
titlePinyin: ti2 jia3 biao3 zhi1 suo3 cang2 jiu3 ma3 tu2
titleSlug: ti-jia-biao-zhi-suo-cang-jiu-ma-tu
author: 吴则礼
authorPinyin: wu2 ze2 li3
authorSlug: wu-ze-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龙颅豹股貌者谁，将军曹覇韩干师。
- 权奇倜傥得殊相，笔墨真似沙中锥。
- 监牧攻驹张太仆，曾令大奴守天育。
- 岂如九马百战余，高气硉兀初不除。
- 太宗结髪定天下，蹴踏九州惟九马。
- 太宗广颡复高鼻，去骖九马随群帝。
- 将军画肉兼画骨，跼蹐长楸欲驰突。
- 为侬唤取拳毛来，要遣老儒双眼开。
- 追飞细绮与轻纨，可但殷红马脑盘。
- 将军拜舞矜绝艺，儿辈于今说能事。
- 缅怀畴昔玉花骢，画工如山貌不同。
- 将军侍立遽承诏，江都那得称神妙。
- 毎嗟将军尝引见，何人更上南薫殿。
- 褒公鄂公安在哉，淮泗羁臣想生面。
- 羁臣马癖无与邻，苦心阿遁真前身。
- 生憎驽骀喜汗血，历块宁须论一蹶。
- 贾侯射虎嗤猨臂，锦囊九马仍瑰异。
- 终甘饱死听奚官，八鸾六辔君姑置。

## 拼音
- long2 lu2 bao4 gu3 mao4 zhe3 shui2 ， jiang1 jun1 cao2 ba4 han2 gan1 shi1 。
- quan2 qi2 ti4 tang3 de2 shu1 xiang1 ， bi3 mo4 zhen1 si4 sha1 zhong1 zhui1 。
- jian1 mu4 gong1 ju1 zhang1 tai4 pu2 ， ceng2 ling4 da4 nu2 shou3 tian1 yu4 。
- qi3 ru2 jiu3 ma3 bai3 zhan4 yu2 ， gao1 qi4 lu4 wu4 chu1 bu4 chu2 。
- tai4 zong1 jie2 fa4 ding4 tian1 xia4 ， cu4 ta4 jiu3 zhou1 wei2 jiu3 ma3 。
- tai4 zong1 guang3 sang3 fu4 gao1 bi2 ， qu4 can1 jiu3 ma3 sui2 qun2 di4 。
- jiang1 jun1 hua4 rou4 jian1 hua4 gu3 ， ju2 ji2 chang2 qiu1 yu4 chi2 tu1 。
- wei4 nong2 huan4 qu3 quan2 mao2 lai2 ， yao4 qian3 lao3 ru2 shuang1 yan3 kai1 。
- zhui1 fei1 xi4 qi3 yu3 qing1 wan2 ， ke3 dan4 yan1 hong2 ma3 nao3 pan2 。
- jiang1 jun1 bai4 wu3 jin1 jue2 yi4 ， er2 bei4 yu2 jin1 shuo1 neng2 shi4 。
- mian3 huai2 chou2 xi1 yu4 hua1 cong1 ， hua4 gong1 ru2 shan1 mao4 bu4 tong2 。
- jiang1 jun1 shi4 li4 ju4 cheng2 zhao4 ， jiang1 dou1 na4 de2 cheng1 shen2 miao4 。
- mei3 jie1 jiang1 jun1 chang2 yin3 jian4 ， he2 ren2 geng4 shang4 nan2 xun1 dian4 。
- bao1 gong1 e4 gong1 an1 zai4 zai1 ， huai2 si4 ji1 chen2 xiang3 sheng1 mian4 。
- ji1 chen2 ma3 pi3 wu2 yu3 lin2 ， ku3 xin1 a1 dun4 zhen1 qian2 shen1 。
- sheng1 zeng1 nu2 dai4 xi3 han4 xue4 ， li4 kuai4 ning2 xu1 lun4 yi4 jue3 。
- jia3 hou2 she4 hu3 chi1 yuan2 bi4 ， jin3 nang2 jiu3 ma3 reng2 gui1 yi4 。
- zhong1 gan1 bao3 si3 ting1 xi1 guan1 ， ba1 luan2 liu4 pei4 jun1 gu1 zhi4 。

## 注释

## 译文

## 赏析
