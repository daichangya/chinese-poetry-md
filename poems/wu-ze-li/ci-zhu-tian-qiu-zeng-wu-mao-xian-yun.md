---
id: wu-ze-li-ci-zhu-tian-qiu-zeng-wu-mao-xian-yun
title: 次朱天球赠吴茂先韵
titlePinyin: ci4 zhu1 tian1 qiu2 zeng4 wu2 mao4 xian1 yun4
titleSlug: ci-zhu-tian-qiu-zeng-wu-mao-xian-yun
author: 吴则礼
authorPinyin: wu2 ze2 li3
authorSlug: wu-ze-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暮年挈挈侬与君，端觉高歌有鬼神。
- 平生王恭无长物，此事逼人殊咄咄。
- 戏谈缰马决鼻牛，夫子大是孙殷流。
- 休言他日随计上，且看南徐拍天浪。
- 阿球高气宁用论，为卿三倒实饱闻。
- 眼边讵肯作悬特，葵藿撑肠方自嘿。
- 屋头云锦秋水明，兀然隐几渠宁贫。
- 诗书撩人姑把玩，只与毛锥为老伴。
- 红尘著脚笑参差，索食祖仁那更疑。
- 于世无堪大瓠种，独可剖心如叔仲。
- 江湖作意从之游，老夫颇欲学操舟。
- 清言解颐未云已，儿子屡惊雷遶齿。
- 好事谁过扬子云，一樽聊与细论文。
- 政须林宗巾角折，仍要时时见颜色。

## 拼音
- mu4 nian2 qie4 qie4 nong2 yu3 jun1 ， duan1 jue2 gao1 ge1 you3 gui3 shen2 。
- ping2 sheng1 wang2 gong1 wu2 chang2 wu4 ， ci3 shi4 bi1 ren2 shu1 duo1 duo1 。
- xi4 tan2 jiang1 ma3 jue2 bi2 niu2 ， fu1 zi3 da4 shi4 sun1 yin1 liu2 。
- xiu1 yan2 ta1 ri4 sui2 ji4 shang4 ， qie3 kan4 nan2 xu2 pai1 tian1 lang4 。
- a1 qiu2 gao1 qi4 ning2 yong4 lun4 ， wei4 qing1 san1 dao3 shi2 bao3 wen2 。
- yan3 bian1 ju4 ken3 zuo4 xuan2 te4 ， kui2 huo4 cheng1 chang2 fang1 zi4 hei1 。
- wu1 tou2 yun2 jin3 qiu1 shui3 ming2 ， wu4 ran2 yin3 ji3 qu2 ning2 pin2 。
- shi1 shu1 liao2 ren2 gu1 ba3 wan2 ， zhi1 yu3 mao2 zhui1 wei4 lao3 ban4 。
- hong2 chen2 zhu4 jiao3 xiao4 cen1 ci1 ， suo3 shi2 zu3 ren2 na4 geng4 yi2 。
- yu2 shi4 wu2 kan1 da4 hu4 zhong3 ， du2 ke3 pou1 xin1 ru2 shu1 zhong4 。
- jiang1 hu2 zuo4 yi4 cong2 zhi1 you2 ， lao3 fu1 po1 yu4 xue2 cao1 zhou1 。
- qing1 yan2 jie3 yi2 wei4 yun2 yi3 ， er2 zi0 lü3 jing1 lei2 rao4 chi3 。
- hao3 shi4 shui2 guo4 yang2 zi3 yun2 ， yi4 zun1 liao2 yu3 xi4 lun4 wen2 。
- zheng4 xu1 lin2 zong1 jin1 jiao3 zhe2 ， reng2 yao4 shi2 shi2 jian4 yan2 se4 。

## 注释

## 译文

## 赏析
