---
id: wu-ze-li-song-ceng-gong-shan-fu-ding-wu
title: 送曾公善赴定武
titlePinyin: song4 ceng2 gong1 shan4 fu4 ding4 wu3
titleSlug: song-ceng-gong-shan-fu-ding-wu
author: 吴则礼
authorPinyin: wu2 ze2 li3
authorSlug: wu-ze-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 关河落落孤鸿飞，燕然山南霜草齐。
- 边笳戍角自悲壮，千里不闻边马嘶。
- 刁斗夜急虎帐静，皎皎陇月临牙旗。
- 辕门柳色压毳幕，铁甲十万真熊罴。
- 少年公子身许国，请佐帷幄辞龙墀。
- 屯云渐对白玉斝，密雪欲犯黄金覊。
- 晚风萧萧近昜水，想见怀古当倾曦。
- 连城笙镛断羽檄，往往横槊多新诗。
- 双轮稍蹉隔前坂，转眄各在天一涯。
- 吴钩锦帯岂足赠，寄声但有长相思。

## 拼音
- guan1 he2 luo4 luo4 gu1 hong2 fei1 ， yan4 ran2 shan1 nan2 shuang1 cao3 qi2 。
- bian1 jia1 shu4 jiao3 zi4 bei1 zhuang4 ， qian1 li3 bu4 wen2 bian1 ma3 si1 。
- diao1 dou4 ye4 ji2 hu3 zhang4 jing4 ， jiao3 jiao3 long3 yue4 lin2 ya2 qi2 。
- yuan2 men2 liu3 se4 ya1 cui4 mu4 ， tie3 jia3 shi2 wan4 zhen1 xiong2 pi2 。
- shao4 nian2 gong1 zi3 shen1 xu3 guo2 ， qing3 zuo3 wei2 wo4 ci2 long2 chi2 。
- tun2 yun2 jian4 dui4 bai2 yu4 jia3 ， mi4 xue3 yu4 fan4 huang2 jin1 ji1 。
- wan3 feng1 xiao1 xiao1 jin4 yang2 shui3 ， xiang3 jian4 huai2 gu3 dang1 qing1 xi1 。
- lian2 cheng2 sheng1 yong1 duan4 yu3 xi2 ， wang3 wang3 heng2 shuo4 duo1 xin1 shi1 。
- shuang1 lun2 shao1 cuo1 ge2 qian2 ban3 ， zhuan3 mian3 ge4 zai4 tian1 yi4 ya2 。
- wu2 gou1 jin3 dai4 qi3 zu2 zeng4 ， ji4 sheng1 dan4 you3 zhang3 xiang4 si1 。

## 注释

## 译文

## 赏析
