---
id: wu-ze-li-guan-jia-biao-zhi-lie
title: 观贾表之猎
titlePinyin: guan1 jia3 biao3 zhi1 lie4
titleSlug: guan-jia-biao-zhi-lie
author: 吴则礼
authorPinyin: wu2 ze2 li3
authorSlug: wu-ze-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 轩轩大鹰脑，落落饥鹘拳。
- 忽张六翮去，势拉淮南天。
- 贾侯实老俊，文字初著鞭。
- 平生坐高飞，孤吟饯流年。
- 收身事鞍马，未爱冕有蝉。
- 归来对名妾，含笑脱两鞬。
- 能复饭斗米，白眼捉彘肩。
- 玩世今种种，掉头羞乞怜。
- 侬也饱忧患，惯视跕跕鸢。
- 浇寒一杯足，撑肠谢三鳣。
- 惟乐不可过，快臂乌号还。
- 径横铁如意，露顶催烹鲜。

## 拼音
- xuan1 xuan1 da4 ying1 nao3 ， luo4 luo4 ji1 hu2 quan2 。
- hu1 zhang1 liu4 he2 qu4 ， shi4 la1 huai2 nan2 tian1 。
- jia3 hou2 shi2 lao3 jun4 ， wen2 zi4 chu1 zhu4 bian1 。
- ping2 sheng1 zuo4 gao1 fei1 ， gu1 yin2 jian4 liu2 nian2 。
- shou1 shen1 shi4 an1 ma3 ， wei4 ai4 mian3 you3 chan2 。
- gui1 lai2 dui4 ming2 qie4 ， han2 xiao4 tuo1 liang3 jian1 。
- neng2 fu4 fan4 dou4 mi3 ， bai2 yan3 zhuo1 zhi4 jian1 。
- wan2 shi4 jin1 zhong3 zhong3 ， diao4 tou2 xiu1 qi3 lian2 。
- nong2 ye3 bao3 you1 huan4 ， guan4 shi4 dian3 dian3 yuan1 。
- jiao1 han2 yi4 bei1 zu2 ， cheng1 chang2 xie4 san1 zhan1 。
- wei2 le4 bu4 ke3 guo4 ， kuai4 bi4 wu1 hao4 hai2 。
- jing4 heng2 tie3 ru2 yi4 ， lu4 ding3 cui1 peng1 xian1 。

## 注释

## 译文

## 赏析
