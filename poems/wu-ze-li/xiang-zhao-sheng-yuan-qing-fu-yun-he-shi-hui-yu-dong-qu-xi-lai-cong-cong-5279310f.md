---
id: wu-ze-li-xiang-zhao-sheng-yuan-qing-fu-yun-he-shi-hui-yu-dong-qu-xi-lai-cong-cong-5279310f
title: 向赵圣源请赋云壑诗会余东去西来匆匆不暇今追寄之
titlePinyin: xiang4 zhao4 sheng4 yuan2 qing3 fu4 yun2 he4 shi1 hui4 yu2 dong1 qu4 xi1 lai2 cong1 cong1 bu4 xia2 jin1 zhui1 ji4 zhi1
titleSlug: xiang-zhao-sheng-yuan-qing-fu-yun-he-shi-hui-yu-dong-qu-xi-lai-cong-cong-5279310f
author: 吴则礼
authorPinyin: wu2 ze2 li3
authorSlug: wu-ze-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 王孙我辈人，著身一云壑。
- 五斗炊官仓，糟丘初不恶。
- 天公亦好奇，与著寻山屫。
- 大笑杜陵翁，不嗔驴失脚。
- 一来看都梁，几见胡鴈泊。
- 我昔边头归，淮南秋水落。
- 白鱼能许肥，宿昔鲙叶薄。
- 枨香已思侬，吴虀真可作。
- 谁言会面初，晤语如有昨。
- 丹青可尽年，此事要商略。

## 拼音
- wang2 sun1 wo3 bei4 ren2 ， zhu4 shen1 yi4 yun2 he4 。
- wu3 dou3 chui1 guan1 cang1 ， zao1 qiu1 chu1 bu2 e4 。
- tian1 gong1 yi4 hao4 qi2 ， yu3 zhu4 xun2 shan1 jue1 。
- da4 xiao4 du4 ling2 weng1 ， bu4 chen1 lü2 shi1 jiao3 。
- yi4 lai2 kan4 dou1 liang2 ， ji3 jian4 hu2 yan4 bo2 。
- wo3 xi1 bian1 tou2 gui1 ， huai2 nan2 qiu1 shui3 luo4 。
- bai2 yu2 neng2 xu3 fei2 ， su4 xi1 kuai4 ye4 bao2 。
- cheng2 xiang1 yi3 si1 nong2 ， wu2 ji1 zhen1 ke3 zuo4 。
- shui2 yan2 hui4 mian4 chu1 ， wu4 yu3 ru2 you3 zuo2 。
- dan1 qing1 ke3 jin4 nian2 ， ci3 shi4 yao4 shang1 lüe4 。

## 注释

## 译文

## 赏析
