---
id: wu-ze-li-a-jiong-yi-xi-bo-gong-tai-xi-xian-ou-cheng
title: 阿坰以歙钵供太希先偶成
titlePinyin: a1 jiong1 yi3 xi1 bo1 gong4 tai4 xi1 xian1 ou3 cheng2
titleSlug: a-jiong-yi-xi-bo-gong-tai-xi-xian-ou-cheng
author: 吴则礼
authorPinyin: wu2 ze2 li3
authorSlug: wu-ze-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见上公之鼎烹养牛，高足巨耳谁与俦。
- 又不见便便瓦釡煮黄独，媚此枵然转雷腹。
- 养牛大嚼良快意，老儒那有王侯鼻。
- 黄独饱火正可怜，自捉长镵宁用钱。
- 太希先，阿坰赠君北湖歙州钵，天遣吾人个中活。
- 撑肠等取一生足，养牛何曾异黄独。
- 要须以铁为脊梁，才可提渠示诸方。
- 应笑连床并头颅，五更戢戢听木鱼。
- 太希先，尔时勿作随堂解，真是穷年粥饭债。
- 覊臣白髪无住著，瀹腐舂陈殊未错。
- 客来摩挲浑不嗔，慎勿触我红麒麟。
- 南徐祖令侬自知，雪打西安尝豆糜。

## 拼音
- jun1 bu2 jian4 shang4 gong1 zhi1 ding3 peng1 yang3 niu2 ， gao1 zu2 ju4 er3 shui2 yu3 chou2 。
- you4 bu2 jian4 bian4 bian4 wa3 fu3 zhu3 huang2 du2 ， mei4 ci3 xiao1 ran2 zhuan3 lei2 fu4 。
- yang3 niu2 da4 jiao2 liang2 kuai4 yi4 ， lao3 ru2 na4 you3 wang2 hou2 bi2 。
- huang2 du2 bao3 huo3 zheng4 ke3 lian2 ， zi4 zhuo1 chang2 chan2 ning2 yong4 qian2 。
- tai4 xi1 xian1 ， a1 jiong1 zeng4 jun1 bei3 hu2 xi1 zhou1 bo1 ， tian1 qian3 wu2 ren2 ge4 zhong1 huo2 。
- cheng1 chang2 deng3 qu3 yi4 sheng1 zu2 ， yang3 niu2 he2 ceng2 yi4 huang2 du2 。
- yao4 xu1 yi3 tie3 wei4 ji3 liang2 ， cai2 ke3 ti2 qu2 shi4 zhu1 fang1 。
- ying4 xiao4 lian2 chuang2 bing4 tou2 lu2 ， wu3 geng1 ji2 ji2 ting1 mu4 yu2 。
- tai4 xi1 xian1 ， er3 shi2 wu4 zuo4 sui2 tang2 jie3 ， zhen1 shi4 qiong2 nian2 zhou1 fan4 zhai4 。
- ji1 chen2 bai2 fa4 wu2 zhu4 zhu4 ， yue4 fu3 chong1 chen2 shu1 wei4 cuo4 。
- ke4 lai2 mo2 suo1 hun2 bu4 chen1 ， shen4 wu4 chu4 wo3 hong2 qi2 lin2 。
- nan2 xu2 zu3 ling4 nong2 zi4 zhi1 ， xue3 da3 xi1 an1 chang2 dou4 mi2 。

## 注释

## 译文

## 赏析
