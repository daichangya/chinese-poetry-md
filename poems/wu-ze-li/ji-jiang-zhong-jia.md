---
id: wu-ze-li-ji-jiang-zhong-jia
title: 寄江仲嘉
titlePinyin: ji4 jiang1 zhong4 jia1
titleSlug: ji-jiang-zhong-jia
author: 吴则礼
authorPinyin: wu2 ze2 li3
authorSlug: wu-ze-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨南宫战，𬸣腾实妙年。
- 操戈万人废，受铠百城连。
- 器敌南溟大，姿逾白璧坚。
- 一官聊负弩，四部合磨铅。
- 取友何蕃俊，论交鲍叔贤。
- 未聆歌出谷，俄忽愧沉渊。
- 识字今奚补，能诗昔谩传。
- 且酬持钓手，那问买山钱。
- 轩冕亦姑尔，林泉宁偶然。
- 鸣蛙当鼓吹，短褐等貂蝉。
- 蹭蹬甘垂翅，虺尵罢著鞭。
- 纫兰徒自好，怀瑾复谁怜。
- 末路成悲咤，微躯任弃捐。
- 尘埃避乌几，香火付华颠。
- 泫露滋篱槿，飞霜堕渚莲。
- 幽畦方寂历，寒蝶正便嬛。
- 挥麈晚洲外，骑鲸高浪前。
- 尚思终夜语，独想对床眠。
- 鴈逝闻号月，渔归觉扣舷。
- 剧谈容促膝，痛饮或差肩。
- 江阔尊罍净，楼空云水鲜。
- 解衣寻窈窕，脱足弄潺湲。
- 柁转峰峦碎，帆收橘柚圆。
- 扪萝且扶惫，曳策毎争先。
- 茗椀遇清赏，齐盂逄旧缘。
- 偶拈居士句，尝悟祖师禅。
- 风雨侵芳栋，荆榛翳石田。
- 病宜篮舆稳，嬾任角巾偏。
- 饭共长腰米，羮分缩项鳊。
- 故情才欵欵，只影遽翩翩。
- 落木非淮树，残霞只楚天。
- 感时肠屡绝，望远涕频悬。
- 古堞哀笳动，平沙倦翼还。
- 野流晴衮衮，汀日淡涓涓。
- 岂谓游梁驾，来看下峡船。
- 讵惭门有席，敢叹坐无毡。
- 陶谢格弥老，欧虞体更妍。
- 定应随驿使，时到草堂边。

## 拼音
- yi4 zuo2 nan2 gong1 zhan4 ， xian1 teng2 shi2 miao4 nian2 。
- cao1 ge1 wan4 ren2 fei4 ， shou4 kai3 bai3 cheng2 lian2 。
- qi4 di2 nan2 ming2 da4 ， zi1 yu2 bai2 bi4 jian1 。
- yi4 guan1 liao2 fu4 nu3 ， si4 bu4 he2 mo2 qian1 。
- qu3 you3 he2 fan1 jun4 ， lun4 jiao1 bao4 shu1 xian2 。
- wei4 ling2 ge1 chu1 gu3 ， e2 hu1 kui4 chen2 yuan1 。
- shi2 zi4 jin1 xi1 bu3 ， neng2 shi1 xi1 man4 chuan2 。
- qie3 chou2 chi2 diao4 shou3 ， na4 wen4 mai3 shan1 qian2 。
- xuan1 mian3 yi4 gu1 er3 ， lin2 quan2 ning2 ou3 ran2 。
- ming2 wa1 dang1 gu3 chui1 ， duan3 he4 deng3 diao1 chan2 。
- ceng4 deng1 gan1 chui2 chi4 ， hui1 tui2 ba4 zhu4 bian1 。
- ren4 lan2 tu2 zi4 hao3 ， huai2 jin3 fu4 shui2 lian2 。
- mo4 lu4 cheng2 bei1 zha4 ， wei1 qu1 ren4 qi4 juan1 。
- chen2 ai1 bi4 wu1 ji3 ， xiang1 huo3 fu4 hua2 dian1 。
- xuan4 lu4 zi1 li2 jin3 ， fei1 shuang1 duo4 zhu3 lian2 。
- you1 qi2 fang1 ji4 li4 ， han2 die2 zheng4 bian4 qiong2 。
- hui1 zhu3 wan3 zhou1 wai4 ， qi2 jing1 gao1 lang4 qian2 。
- shang4 si1 zhong1 ye4 yu3 ， du2 xiang3 dui4 chuang2 mian2 。
- yan4 shi4 wen2 hao4 yue4 ， yu2 gui1 jue2 kou4 xian2 。
- ju4 tan2 rong2 cu4 xi1 ， tong4 yin3 huo4 cha4 jian1 。
- jiang1 kuo4 zun1 lei2 jing4 ， lou2 kong1 yun2 shui3 xian1 。
- jie3 yi1 xun2 yao3 tiao3 ， tuo1 zu2 nong4 chan2 yuan2 。
- tuo2 zhuan3 feng1 luan2 sui4 ， fan1 shou1 ju2 you4 yuan2 。
- men2 luo2 qie3 fu2 bei4 ， ye4 ce4 mei3 zheng1 xian1 。
- ming2 wan3 yu4 qing1 shang3 ， qi2 yu2 pang2 jiu4 yuan2 。
- ou3 nian1 ju1 shi4 ju4 ， chang2 wu4 zu3 shi1 chan2 。
- feng1 yu3 qin1 fang1 dong4 ， jing1 zhen1 yi4 shi2 tian2 。
- bing4 yi2 lan2 yu2 wen3 ， lan3 ren4 jiao3 jin1 pian1 。
- fan4 gong4 chang2 yao1 mi3 ， geng1 fen1 suo1 xiang4 bian1 。
- gu4 qing2 cai2 kuan3 kuan3 ， zhi1 ying3 ju4 pian1 pian1 。
- luo4 mu4 fei1 huai2 shu4 ， can2 xia2 zhi1 chu3 tian1 。
- gan3 shi2 chang2 lü3 jue2 ， wang4 yuan3 ti4 pin2 xuan2 。
- gu3 die2 ai1 jia1 dong4 ， ping2 sha1 juan4 yi4 hai2 。
- ye3 liu2 qing2 gun3 gun3 ， ting1 ri4 dan4 juan1 juan1 。
- qi3 wei4 you2 liang2 jia4 ， lai2 kan4 xia4 xia2 chuan2 。
- ju4 can2 men2 you3 xi2 ， gan3 tan4 zuo4 wu2 zhan1 。
- tao2 xie4 ge2 mi2 lao3 ， ou1 yu2 ti3 geng4 yan2 。
- ding4 ying4 sui2 yi4 shi3 ， shi2 dao4 cao3 tang2 bian1 。

## 注释

## 译文

## 赏析
