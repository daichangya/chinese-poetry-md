---
id: wu-ze-li-guo-ou-yang-yuan-lao-cao-tang
title: 过欧阳元老草堂
titlePinyin: guo4 ou1 yang2 yuan2 lao3 cao3 tang2
titleSlug: guo-ou-yang-yuan-lao-cao-tang
author: 吴则礼
authorPinyin: wu2 ze2 li3
authorSlug: wu-ze-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 知子廊庙器，诛茅楚江边。
- 缅怀靖节意，心远地自偏。
- 绿髪走关塞，蹭蹬成华颠。
- 老益抱孤操，冥鸿正翩翩。
- 草堂足幽趣，茗饮共留连。
- 新诗出锦囊，火齐堆我前。
- 芙蕖颇秀发，灼灼初争妍。
- 解衣俯方塘，泼泼鲔与鳣。
- 屋角升赤日，长空随飞鸢。
- 羽扇无停挥，聒耳惮鸣蝉。
- 蛮簟敷龙牙，曲肱偶欹眠。
- 轻风洒梁栋，爽气回九天。
- 壁间湖滩图，百仞悬惊泉。
- 讵复畏执热，况若闻潺湲。
- 时延遯世人，坐鼓薫风弦。
- 得意委万类，高轶象帝先。
- 惟兹霜露零，黄菊输金钿。
- 白眼望河汉，云收月娟娟。
- 浊酒可消忧，况乃数击鲜。
- 聊持鱼枕蕉，脱屣秋水壖。
- 商略周八极，落落遗简编。
- 谁言厌羁旅，便欲终残年。

## 拼音
- zhi1 zi3 lang2 miao4 qi4 ， zhu1 mao2 chu3 jiang1 bian1 。
- mian3 huai2 jing4 jie2 yi4 ， xin1 yuan3 di4 zi4 pian1 。
- lü4 fa4 zou3 guan1 sai1 ， ceng4 deng1 cheng2 hua2 dian1 。
- lao3 yi4 bao4 gu1 cao1 ， ming2 hong2 zheng4 pian1 pian1 。
- cao3 tang2 zu2 you1 qu4 ， ming2 yin3 gong4 liu2 lian2 。
- xin1 shi1 chu1 jin3 nang2 ， huo3 qi2 dui1 wo3 qian2 。
- fu2 qu2 po1 xiu4 fa1 ， zhuo2 zhuo2 chu1 zheng1 yan2 。
- jie3 yi1 fu3 fang1 tang2 ， po1 po1 wei3 yu3 zhan1 。
- wu1 jiao3 sheng1 chi4 ri4 ， chang2 kong1 sui2 fei1 yuan1 。
- yu3 shan4 wu2 ting2 hui1 ， guo1 er3 dan4 ming2 chan2 。
- man2 dian4 fu1 long2 ya2 ， qu1 gong1 ou3 qi1 mian2 。
- qing1 feng1 sa3 liang2 dong4 ， shuang3 qi4 hui2 jiu3 tian1 。
- bi4 jian1 hu2 tan1 tu2 ， bai3 ren4 xuan2 jing1 quan2 。
- ju4 fu4 wei4 zhi2 re4 ， kuang4 ruo4 wen2 chan2 yuan2 。
- shi2 yan2 dun4 shi4 ren2 ， zuo4 gu3 xun1 feng1 xian2 。
- de2 yi4 wei3 wan4 lei4 ， gao1 yi4 xiang4 di4 xian1 。
- wei2 zi1 shuang1 lu4 ling2 ， huang2 ju2 shu1 jin1 dian4 。
- bai2 yan3 wang4 he2 han4 ， yun2 shou1 yue4 juan1 juan1 。
- zhuo2 jiu3 ke3 xiao1 you1 ， kuang4 nai3 shu4 ji1 xian1 。
- liao2 chi2 yu2 zhen3 jiao1 ， tuo1 xi3 qiu1 shui3 ruan2 。
- shang1 lüe4 zhou1 ba1 ji2 ， luo4 luo4 yi2 jian3 bian1 。
- shui2 yan2 yan4 ji1 lü3 ， bian4 yu4 zhong1 can2 nian2 。

## 注释

## 译文

## 赏析
