---
id: wu-ze-li-lu-hou-yi-shang-si-ri-yan-gao-yang-ou-cheng-zhang-ju
title: 鲁侯以上巳日宴高阳偶成长句
titlePinyin: lu3 hou2 yi3 shang4 si4 ri4 yan4 gao1 yang2 ou3 cheng2 zhang3 ju4
titleSlug: lu-hou-yi-shang-si-ri-yan-gao-yang-ou-cheng-zhang-ju
author: 吴则礼
authorPinyin: wu2 ze2 li3
authorSlug: wu-ze-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 罗帏绣箔凌苍穹，扬飞白雪初蒙蒙。
- 云收海面吐朝日，渐射碧瓦光曈昽。
- 聊停隼旆驻双节，琥珀潋滟黄金钟。
- 雏莺乳燕弄清昼，幽香薄暮飘残红。
- 游丝芳草入望眼，天低旅鴈鸣嗈嗈。
- 溪深涨渌浮画栋，雨余山色虚无中。
- 修眉翠袖倚长笛，五马矫首嘶春风。
- 轻烟漠漠暝兰檝，鸥鸟静不惊笙镛。
- 玉堂念昔掌帝制，文彩讵独如醉翁。
- 夜听宫漏对莲烛，突兀万卷蟠心胸。
- 雄辞妙语委椽笔，波涛汹汹来何穷。
- 法严义古跨两汉，磊落未许盘诰工。
- 晚握铜鱼坐虎帐，锦衣铁骑悬刀弓。
- 熊罴俯仰随杖屦，棘门覇上真儿童。
- 葛巾羽扇姑自适，指麾俎豆威羌戎。
- 饮酣隐几骋谈辩，逸气凛凛侔铦锋。
- 毡裘辫髪岂足数，终使万物归埏镕。
- 塞垣佳景寄新咏，璀璨千丈垂晴虹。
- 章江倦客谩叹息，转徙八极犹孤蓬。
- 登临暂喜脱人境，安得健翮超寒空。

## 拼音
- luo2 wei2 xiu4 bo2 ling2 cang1 qiong2 ， yang2 fei1 bai2 xue3 chu1 meng2 meng2 。
- yun2 shou1 hai3 mian4 tu3 chao2 ri4 ， jian4 she4 bi4 wa3 guang1 tong2 long2 。
- liao2 ting2 sun3 pei4 zhu4 shuang1 jie2 ， hu3 po4 lian4 yan4 huang2 jin1 zhong1 。
- chu2 ying1 ru3 yan4 nong4 qing1 zhou4 ， you1 xiang1 bo2 mu4 piao1 can2 hong2 。
- you2 si1 fang1 cao3 ru4 wang4 yan3 ， tian1 di1 lü3 yan4 ming2 yong1 yong1 。
- xi1 shen1 zhang3 lu4 fu2 hua4 dong4 ， yu3 yu2 shan1 se4 xu1 wu2 zhong1 。
- xiu1 mei2 cui4 xiu4 yi3 chang2 di2 ， wu3 ma3 jiao3 shou3 si1 chun1 feng1 。
- qing1 yan1 mo4 mo4 ming2 lan2 ji2 ， ou1 niao3 jing4 bu4 jing1 sheng1 yong1 。
- yu4 tang2 nian4 xi1 zhang3 di4 zhi4 ， wen2 cai3 ju4 du2 ru2 zui4 weng1 。
- ye4 ting1 gong1 lou4 dui4 lian2 zhu2 ， tu1 wu4 wan4 juan4 pan2 xin1 xiong1 。
- xiong2 ci2 miao4 yu3 wei3 chuan2 bi3 ， bo1 tao1 xiong1 xiong1 lai2 he2 qiong2 。
- fa3 yan2 yi4 gu3 kua4 liang3 han4 ， lei3 luo4 wei4 xu3 pan2 gao4 gong1 。
- wan3 wo4 tong2 yu2 zuo4 hu3 zhang4 ， jin3 yi1 tie3 qi2 xuan2 dao1 gong1 。
- xiong2 pi2 fu3 yang3 sui2 zhang4 ju4 ， ji2 men2 ba4 shang4 zhen1 er2 tong2 。
- ge3 jin1 yu3 shan4 gu1 zi4 shi4 ， zhi3 hui1 zu3 dou4 wei1 qiang1 rong2 。
- yin3 han1 yin3 ji3 cheng3 tan2 bian4 ， yi4 qi4 lin3 lin3 mou2 xian1 feng1 。
- zhan1 qiu2 bian4 fa4 qi3 zu2 shu4 ， zhong1 shi3 wan4 wu4 gui1 shan1 rong2 。
- sai1 yuan2 jia1 jing3 ji4 xin1 yong3 ， cui3 can4 qian1 zhang4 chui2 qing2 hong2 。
- zhang1 jiang1 juan4 ke4 man4 tan4 xi1 ， zhuan3 xi3 ba1 ji2 you2 gu1 peng2 。
- deng1 lin2 zan4 xi3 tuo1 ren2 jing4 ， an1 de2 jian4 he2 chao1 han2 kong1 。

## 注释

## 译文

## 赏析
