---
id: lu-lun-wo-bing-yu-ju-long-xing-guan-wang-feng-shi-qi-zhu-zuo-shu-zhi-ba-she-luo-2c87c95a
title: 卧病寓居龙兴观枉冯十七著作书知罢摄洛阳赴缑氏因题十四韵寄冯生幷赠乔尊师
titlePinyin: wo4 bing4 yu4 ju1 long2 xing1 guan1 wang3 feng2 shi2 qi1 zhu4 zuo4 shu1 zhi1 ba4 she4 luo4 yang2 fu4 gou1 shi4 yin1 ti2 shi2 si4 yun4 ji4 feng2 sheng1 bing4 zeng4 qiao2 zun1 shi1
titleSlug: wo-bing-yu-ju-long-xing-guan-wang-feng-shi-qi-zhu-zuo-shu-zhi-ba-she-luo-2c87c95a
author: 卢纶
authorPinyin: lu2 lun2
authorSlug: lu-lun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 乞假依山宅，蹉跎属岁周。
- 弱荑轻采拾，钝质称归休。
- 潘岳衰将至，刘桢病未瘳。
- 步迟乘羽客，起晏滞书邮。
- 幸以编方验，终贻骨肉忧。
- 灼龟炉气冷，曝药树阴稠。
- 语命心堪醉，伤离梦亦愁。
- 荤膻居已绝，鸾鹤见无由。
- 世累如尘积，年光剧水流。
- 蹑云知有路，济海岂无舟。
- 倚玉翻成难，投砖敢望詶。
- 卑栖君就禄，羸惫我逢秋。
- 腐叶填荒辙，阴萤出古沟。
- 依然在遐想，愿子励风猷。

## 拼音
- qi3 jia3 yi1 shan1 zhai2 ， cuo1 tuo2 shu3 sui4 zhou1 。
- ruo4 yi2 qing1 cai3 shi2 ， dun4 zhi4 cheng1 gui1 xiu1 。
- pan1 yue4 shuai1 jiang1 zhi4 ， liu2 zhen1 bing4 wei4 chou1 。
- bu4 chi2 cheng2 yu3 ke4 ， qi3 yan4 zhi4 shu1 you2 。
- xing4 yi3 bian1 fang1 yan4 ， zhong1 yi2 gu3 rou4 you1 。
- zhuo2 gui1 lu2 qi4 leng3 ， pu4 yao4 shu4 yin1 chou2 。
- yu3 ming4 xin1 kan1 zui4 ， shang1 li2 meng4 yi4 chou2 。
- hun1 shan1 ju1 yi3 jue2 ， luan2 he4 jian4 wu2 you2 。
- shi4 lei4 ru2 chen2 ji1 ， nian2 guang1 ju4 shui3 liu2 。
- nie4 yun2 zhi1 you3 lu4 ， ji4 hai3 qi3 wu2 zhou1 。
- yi3 yu4 fan1 cheng2 nan2 ， tou2 zhuan1 gan3 wang4 chou2 。
- bei1 qi1 jun1 jiu4 lu4 ， lei2 bei4 wo3 feng2 qiu1 。
- fu3 ye4 tian2 huang1 zhe2 ， yin1 ying2 chu1 gu3 gou1 。
- yi1 ran2 zai4 xia2 xiang3 ， yuan4 zi3 li4 feng1 you2 。

## 注释

## 译文

## 赏析
