---
id: lu-lun-yu-cong-di-jin-tong-xia-di-hou-chu-guan-yan-bie
title: 与从弟瑾同下第后出关言别
titlePinyin: yu3 cong2 di4 jin3 tong2 xia4 di4 hou4 chu1 guan1 yan2 bie2
titleSlug: yu-cong-di-jin-tong-xia-di-hou-chu-guan-yan-bie
author: 卢纶
authorPinyin: lu2 lun2
authorSlug: lu-lun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 同作金门献赋人，二年悲见故园春。
- 到阙不沾新雨露，还家空带旧风尘。
- 杂花飞尽柳阴阴，官路逶迤绿草深。
- 对酒已成千里客，望山空寄两乡心。
- 出关愁暮一沾裳，满野蓬生古战场。
- 孤村树色昏残雨，远寺钟声带夕阳。
- 谁怜苦志已三冬，却欲躬耕学老农。
- 流水白云寻不尽，期君何处得相逢。

## 拼音
- tong2 zuo4 jin1 men2 xian4 fu4 ren2 ， er4 nian2 bei1 jian4 gu4 yuan2 chun1 。
- dao4 que1 bu4 zhan1 xin1 yu3 lu4 ， hai2 jia1 kong1 dai4 jiu4 feng1 chen2 。
- za2 hua1 fei1 jin4 liu3 yin1 yin1 ， guan1 lu4 wei1 yi2 lü4 cao3 shen1 。
- dui4 jiu3 yi3 cheng2 qian1 li3 ke4 ， wang4 shan1 kong1 ji4 liang3 xiang1 xin1 。
- chu1 guan1 chou2 mu4 yi4 zhan1 shang0 ， man3 ye3 peng2 sheng1 gu3 zhan4 chang3 。
- gu1 cun1 shu4 se4 hun1 can2 yu3 ， yuan3 si4 zhong1 sheng1 dai4 xi1 yang2 。
- shui2 lian2 ku3 zhi4 yi3 san1 dong1 ， que4 yu4 gong1 geng1 xue2 lao3 nong2 。
- liu2 shui3 bai2 yun2 xun2 bu2 jin4 ， qi1 jun1 he2 chu4 de2 xiang1 feng2 。

## 注释

## 译文

## 赏析
