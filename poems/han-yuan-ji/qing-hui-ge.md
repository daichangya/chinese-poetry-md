---
id: han-yuan-ji-qing-hui-ge
title: 清晖阁
titlePinyin: qing1 hui1 ge2
titleSlug: qing-hui-ge
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 台府填都会，乃与山水期。
- 青溪带秦淮，渺若万顷陂。
- 主公金闺旧，官曹日追随。
- 闭阁理万事，朱栏俯涟漪。
- 晴波纳远景，摇荡扶桑枝。
- 浩然江湖兴，颇与鱼钓宜。
- 风月朝暮佳，轩窗有余姿。
- 向来非无人，未发此段奇。
- 嗟我老病躯，时来瞩须眉。
- 停杯待举网，屡醉倒接䍠。
- 意适反无语，欠公壁间诗。
- 只今入幽梦，官居类鸡栖。
- 公亦那久留，濯缨咏来思。
- 不知凤凰沼，何如习家池。
- 新霜著群木，归舟飏旌旗。
- 寄言坐上客，酒至幸勿辞。

## 拼音
- tai2 fu3 tian2 dou1 hui4 ， nai3 yu3 shan1 shui3 qi1 。
- qing1 xi1 dai4 qin2 huai2 ， miao3 ruo4 wan4 qing3 bei1 。
- zhu3 gong1 jin1 gui1 jiu4 ， guan1 cao2 ri4 zhui1 sui2 。
- bi4 ge2 li3 wan4 shi4 ， zhu1 lan2 fu3 lian2 yi1 。
- qing2 bo1 na4 yuan3 jing3 ， yao2 dang4 fu2 sang1 zhi1 。
- hao4 ran2 jiang1 hu2 xing1 ， po1 yu3 yu2 diao4 yi2 。
- feng1 yue4 chao2 mu4 jia1 ， xuan1 chuang1 you3 yu2 zi1 。
- xiang4 lai2 fei1 wu2 ren2 ， wei4 fa1 ci3 duan4 qi2 。
- jie1 wo3 lao3 bing4 qu1 ， shi2 lai2 zhu3 xu1 mei2 。
- ting2 bei1 dai4 ju3 wang3 ， lü3 zui4 dao3 jie1 䍠 。
- yi4 shi4 fan3 wu2 yu3 ， qian4 gong1 bi4 jian1 shi1 。
- zhi1 jin1 ru4 you1 meng4 ， guan1 ju1 lei4 ji1 qi1 。
- gong1 yi4 na4 jiu3 liu2 ， zhuo2 ying1 yong3 lai2 si1 。
- bu4 zhi1 feng4 huang2 zhao3 ， he2 ru2 xi2 jia1 chi2 。
- xin1 shuang1 zhu4 qun2 mu4 ， gui1 zhou1 yang2 jing1 qi2 。
- ji4 yan2 zuo4 shang4 ke4 ， jiu3 zhi4 xing4 wu4 ci2 。

## 注释

## 译文

## 赏析
