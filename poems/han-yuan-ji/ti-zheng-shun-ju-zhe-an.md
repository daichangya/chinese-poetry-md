---
id: han-yuan-ji-ti-zheng-shun-ju-zhe-an
title: 题郑舜举蔗庵
titlePinyin: ti2 zheng4 shun4 ju3 zhe4 an1
titleSlug: ti-zheng-shun-ju-zhe-an
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾州富佳山，修竹连峻岭。
- 居然缚尘埃，一见辄心醒。
- 岂知刺史宅，跬步閟清景。
- 古木盘城隅，石径幽且迥。
- 当年徐常侍，坐爱云水冷。
- 溪南群峰秀，矗矗锥出颖。
- 郑公闭阁暇，独步毘庐顶。
- 曰此气象殊，逍遥步方永。
- 唤客倒清樽，燃薰煮奇茗。
- 庭空无一事，宾吏绝干请。
- 佳处由渐入，斯语烦记省。
- 渊明尝有语，结庐向人境。
- 恍如白莲社，挥麈对宗炳。
- 谁云忙里闲，要识动中静。
- 我来款妙论，散策步林影。
- 心田豁丛茅，气马罢征骋。
- 他时记棠阴，老意亦深肯。

## 拼音
- wu2 zhou1 fu4 jia1 shan1 ， xiu1 zhu2 lian2 jun4 ling3 。
- ju1 ran2 fu4 chen2 ai1 ， yi2 jian4 zhe2 xin1 xing3 。
- qi3 zhi1 ci4 shi3 zhai2 ， kui3 bu4 bi4 qing1 jing3 。
- gu3 mu4 pan2 cheng2 yu2 ， shi2 jing4 you1 qie3 jiong3 。
- dang1 nian2 xu2 chang2 shi4 ， zuo4 ai4 yun2 shui3 leng3 。
- xi1 nan2 qun2 feng1 xiu4 ， chu4 chu4 zhui1 chu1 ying3 。
- zheng4 gong1 bi4 ge2 xia2 ， du2 bu4 pi2 lu2 ding3 。
- yue1 ci3 qi4 xiang4 shu1 ， xiao1 yao2 bu4 fang1 yong3 。
- huan4 ke4 dao3 qing1 zun1 ， ran2 xun1 zhu3 qi2 ming2 。
- ting2 kong1 wu2 yi2 shi4 ， bin1 li4 jue2 gan1 qing3 。
- jia1 chu4 you2 jian4 ru4 ， si1 yu3 fan2 ji4 sheng3 。
- yuan1 ming2 chang2 you3 yu3 ， jie2 lu2 xiang4 ren2 jing4 。
- huang3 ru2 bai2 lian2 she4 ， hui1 zhu3 dui4 zong1 bing3 。
- shui2 yun2 mang2 li3 xian2 ， yao4 shi2 dong4 zhong1 jing4 。
- wo3 lai2 kuan3 miao4 lun4 ， san4 ce4 bu4 lin2 ying3 。
- xin1 tian2 huo1 cong2 mao2 ， qi4 ma3 ba4 zheng1 cheng3 。
- ta1 shi2 ji4 tang2 yin1 ， lao3 yi4 yi4 shen1 ken3 。

## 注释

## 译文

## 赏析
