---
id: han-yuan-ji-song-yang-an-zhi-ba-xin-mu-fu-tiao
title: 送杨安止罢信幕赴调
titlePinyin: song4 yang2 an1 zhi3 ba4 xin4 mu4 fu4 tiao2
titleSlug: song-yang-an-zhi-ba-xin-mu-fu-tiao
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 后生仰前辈，今世思古人。
- 岂重岁月久，所怀风俗淳。
- 昔我家闽中，龟山实其邻。
- 出门尚群盗，欲往志不伸。
- 相从朋旧间，得语尽可珍。
- 俯仰今几何，遗编半埃尘。
- 白头入幕府，始与夫子亲。
- 夫子龟山裔，麕䴥见祥麟。
- 晚同柱后史，无心问平津。
- 典刑在眉睫，温然异群伦。
- 向来簿领中，挟书听谆谆。
- 岂不开我塞，异闻此其真。
- 亦或举樽酒，笑谈忘贱贫。
- 同僚各分散，世事日以新。
- 遥怜郑公乡，俎豆犹莘莘。
- 弹冠定不苟，家庭有书绅。
- 道学固未泯，吾谋复谁陈。
- 尚想金马门，西湖醉余春。

## 拼音
- hou4 sheng1 yang3 qian2 bei4 ， jin1 shi4 si1 gu3 ren2 。
- qi3 zhong4 sui4 yue4 jiu3 ， suo3 huai2 feng1 su2 chun2 。
- xi1 wo3 jia1 min3 zhong1 ， gui1 shan1 shi2 qi2 lin2 。
- chu1 men2 shang4 qun2 dao4 ， yu4 wang3 zhi4 bu4 shen1 。
- xiang1 cong2 peng2 jiu4 jian1 ， de2 yu3 jin4 ke3 zhen1 。
- fu3 yang3 jin1 ji3 he2 ， yi2 bian1 ban4 ai1 chen2 。
- bai2 tou2 ru4 mu4 fu3 ， shi3 yu3 fu1 zi3 qin1 。
- fu1 zi3 gui1 shan1 yi4 ， jun1 䴥 jian4 xiang2 lin2 。
- wan3 tong2 zhu4 hou4 shi3 ， wu2 xin1 wen4 ping2 jin1 。
- dian3 xing2 zai4 mei2 jie2 ， wen1 ran2 yi4 qun2 lun2 。
- xiang4 lai2 bo2 ling3 zhong1 ， xie2 shu1 ting1 zhun1 zhun1 。
- qi3 bu4 kai1 wo3 sai1 ， yi4 wen2 ci3 qi2 zhen1 。
- yi4 huo4 ju3 zun1 jiu3 ， xiao4 tan2 wang4 jian4 pin2 。
- tong2 liao2 ge4 fen1 san4 ， shi4 shi4 ri4 yi3 xin1 。
- yao2 lian2 zheng4 gong1 xiang1 ， zu3 dou4 you2 shen1 shen1 。
- tan2 guan1 ding4 bu4 gou3 ， jia1 ting2 you3 shu1 shen1 。
- dao4 xue2 gu4 wei4 min3 ， wu2 mou2 fu4 shui2 chen2 。
- shang4 xiang3 jin1 ma3 men2 ， xi1 hu2 zui4 yu2 chun1 。

## 注释

## 译文

## 赏析
