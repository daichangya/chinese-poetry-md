---
id: han-yuan-ji-gui-geng-tang
title: 归耕堂
titlePinyin: gui1 geng1 tang2
titleSlug: gui-geng-tang
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 退之手板愧丞相，渊明束带羞督邮。
- 纷纷雀鼠待一饱，岂若植杖耘西畴。
- 刘郎大耳最叵信，刚道田园不可求。
- 摩挲髀肉事鞍马，坚卧百尺营高楼。
- 安知南阳扶耒手，谈笑为君分九州。
- 我来龟溪二三载，此策未办诚淹留。
- 喜君负郭有余地，百金卖剑归换牛。
- 树头布谷晓相应，筑室坐占林塘幽。
- 诗成使我佳兴动，叩角便作商声讴。
- 他年釜甑得长满，区区肯顾监河侯。

## 拼音
- tui4 zhi1 shou3 ban3 kui4 cheng2 xiang4 ， yuan1 ming2 shu4 dai4 xiu1 du1 you2 。
- fen1 fen1 que4 shu3 dai4 yi4 bao3 ， qi3 ruo4 zhi2 zhang4 yun2 xi1 chou2 。
- liu2 lang2 da4 er3 zui4 po3 xin4 ， gang1 dao4 tian2 yuan2 bu4 ke3 qiu2 。
- mo2 suo1 bi4 rou4 shi4 an1 ma3 ， jian1 wo4 bai3 chi3 ying2 gao1 lou2 。
- an1 zhi1 nan2 yang2 fu2 lei3 shou3 ， tan2 xiao4 wei4 jun1 fen1 jiu3 zhou1 。
- wo3 lai2 gui1 xi1 er4 san1 zai3 ， ci3 ce4 wei4 ban4 cheng2 yan1 liu2 。
- xi3 jun1 fu4 guo1 you3 yu2 di4 ， bai3 jin1 mai4 jian4 gui1 huan4 niu2 。
- shu4 tou2 bu4 gu3 xiao3 xiang1 ying4 ， zhu4 shi4 zuo4 zhan4 lin2 tang2 you1 。
- shi1 cheng2 shi3 wo3 jia1 xing1 dong4 ， kou4 jiao3 bian4 zuo4 shang1 sheng1 ou1 。
- ta1 nian2 fu3 zeng4 de2 chang2 man3 ， qu1 qu1 ken3 gu4 jian1 he2 hou2 。

## 注释

## 译文

## 赏析
