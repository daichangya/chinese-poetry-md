---
id: han-yuan-ji-ci-yun-han-zi-shi-you-san-dong-guo-chi-song
title: 次韵韩子师游三洞过赤松
titlePinyin: ci4 yun4 han2 zi3 shi1 you2 san1 dong4 guo4 chi4 song1
titleSlug: ci-yun-han-zi-shi-you-san-dong-guo-chi-song
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山城一雨足，水满高下塘。
- 好风从西来，萧然终夕凉。
- 娈彼池间莲，当轩洗红粧。
- 官事无时休，涉笔雁鹜行。
- 岂知青云客，夙驾游宝坊。
- 坐厌市井尘，步寻松桂香。
- 阴崖有灵湫，玉简帝所藏。
- 摘石收涧碧，梯空撷林芳。
- 金盘荐麟脯，冰壶注瑶浆。
- 更语妙道根，宝篆开函琅。
- 路转九曲溪，著足千仞冈。
- 旧闻井中丹，清宵发神光。
- 直欲饵碧霞，谁能捣玄霜。
- 朝来得君诗，险韵句复长。
- 使我鸿鹄心，欻为天际翔。
- 仙人亦举手，笑我徒奔忙。
- 语默付一笑，物我当两忘。
- 独携非有生，但醉无何乡。

## 拼音
- shan1 cheng2 yi4 yu3 zu2 ， shui3 man3 gao1 xia4 tang2 。
- hao3 feng1 cong2 xi1 lai2 ， xiao1 ran2 zhong1 xi1 liang2 。
- luan2 bi3 chi2 jian1 lian2 ， dang1 xuan1 xi3 hong2 zhuang1 。
- guan1 shi4 wu2 shi2 xiu1 ， she4 bi3 yan4 wu4 xing2 。
- qi3 zhi1 qing1 yun2 ke4 ， su4 jia4 you2 bao3 fang1 。
- zuo4 yan4 shi4 jing3 chen2 ， bu4 xun2 song1 gui4 xiang1 。
- yin1 ya2 you3 ling2 qiu1 ， yu4 jian3 di4 suo3 cang2 。
- zhai1 shi2 shou1 jian4 bi4 ， ti1 kong1 xie2 lin2 fang1 。
- jin1 pan2 jian4 lin2 pu2 ， bing1 hu2 zhu4 yao2 jiang1 。
- geng4 yu3 miao4 dao4 gen1 ， bao3 zhuan4 kai1 han2 lang2 。
- lu4 zhuan3 jiu3 qu1 xi1 ， zhu4 zu2 qian1 ren4 gang1 。
- jiu4 wen2 jing3 zhong1 dan1 ， qing1 xiao1 fa1 shen2 guang1 。
- zhi2 yu4 er3 bi4 xia2 ， shui2 neng2 dao3 xuan2 shuang1 。
- chao2 lai2 de0 jun1 shi1 ， xian3 yun4 ju4 fu4 chang2 。
- shi3 wo3 hong2 hu2 xin1 ， chua1 wei4 tian1 ji4 xiang2 。
- xian1 ren2 yi4 ju3 shou3 ， xiao4 wo3 tu2 ben1 mang2 。
- yu3 mo4 fu4 yi2 xiao4 ， wu4 wo3 dang1 liang3 wang4 。
- du2 xie2 fei1 you3 sheng1 ， dan4 zui4 wu2 he2 xiang1 。

## 注释

## 译文

## 赏析
