---
id: han-yuan-ji-zheng-zhong-nan-wu-mei-tu
title: 郑仲南五梅图
titlePinyin: zheng4 zhong4 nan2 wu3 mei2 tu2
titleSlug: zheng-zhong-nan-wu-mei-tu
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江南酒美樽不空，十年醉倒梅花中。
- 经行所见略可谱，一一秀骨含仙风。
- 不将铅华污真色，亦有醉脸匀春红。
- 重英千叶两何好，玉立但喜肌微丰。
- 红绡金缕变新样，品异独许天香同。
- 花开到处即吾圃，水寒月淡烟空蒙。
- 醉来踏雪更起舞，长歌目送南飞鸿。
- 自后春归厌寂寞，坐觉桃李难为容。
- 忽惊横轴入吾手，世上犹有丹青工。
- 扶疏清影卧空碧，一笑似喜曾相逢。
- 君家亭馆安用此，此物自昔添诗穷。
- 诗成妙手傥不惜，画我曳杖穿芳丛。

## 拼音
- jiang1 nan2 jiu3 mei3 zun1 bu4 kong1 ， shi2 nian2 zui4 dao3 mei2 hua1 zhong1 。
- jing1 xing2 suo3 jian4 lüe4 ke3 pu3 ， yi1 yi1 xiu4 gu3 han2 xian1 feng1 。
- bu4 jiang1 qian1 hua2 wu1 zhen1 se4 ， yi4 you3 zui4 lian3 yun2 chun1 hong2 。
- zhong4 ying1 qian1 ye4 liang3 he2 hao3 ， yu4 li4 dan4 xi3 ji1 wei1 feng1 。
- hong2 xiao1 jin1 lü3 bian4 xin1 yang4 ， pin3 yi4 du2 xu3 tian1 xiang1 tong2 。
- hua1 kai1 dao4 chu4 ji2 wu2 pu3 ， shui3 han2 yue4 dan4 yan1 kong1 meng2 。
- zui4 lai2 ta4 xue3 geng4 qi3 wu3 ， chang2 ge1 mu4 song4 nan2 fei1 hong2 。
- zi4 hou4 chun1 gui1 yan4 ji4 mo4 ， zuo4 jue2 tao2 li3 nan2 wei2 rong2 。
- hu1 jing1 heng2 zhou2 ru4 wu2 shou3 ， shi4 shang4 you2 you3 dan1 qing1 gong1 。
- fu2 shu1 qing1 ying3 wo4 kong1 bi4 ， yi2 xiao4 si4 xi3 ceng2 xiang1 feng2 。
- jun1 jia1 ting2 guan3 an1 yong4 ci3 ， ci3 wu4 zi4 xi1 tian1 shi1 qiong2 。
- shi1 cheng2 miao4 shou3 tang3 bu4 xi1 ， hua4 wo3 ye4 zhang4 chuan1 fang1 cong2 。

## 注释

## 译文

## 赏析
