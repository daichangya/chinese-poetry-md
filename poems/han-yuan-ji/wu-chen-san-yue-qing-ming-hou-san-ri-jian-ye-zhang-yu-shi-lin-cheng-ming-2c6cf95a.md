---
id: han-yuan-ji-wu-chen-san-yue-qing-ming-hou-san-ri-jian-ye-zhang-yu-shi-lin-cheng-ming-2c6cf95a
title: 戊辰三月清明后三日见叶丈于石林承命赋诗作古风一首
titlePinyin: wu4 chen2 san1 yue4 qing1 ming2 hou4 san1 ri4 jian4 ye4 zhang4 yu2 shi2 lin2 cheng2 ming4 fu4 shi1 zuo4 gu3 feng1 yi4 shou3
titleSlug: wu-chen-san-yue-qing-ming-hou-san-ri-jian-ye-zhang-yu-shi-lin-cheng-ming-2c6cf95a
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东风易阴晴，一雨晓便止。
- 舍舟欣徐行，乌鹊声为喜。
- 岧峣石林谷，苍翠间红紫。
- 丈人厌调元，玩意丘壑里。
- 郑公化乡闾，邺侯盛图史。
- 千载发词源，一点诣真理。
- 霞裾月中仙，珠履天下士。
- 时从诗酒乐，不负湖山美。
- 方瞳照玄发，眉寿端自此。
- 缅怀西湖春，荆棘迷故里。
- 两髦看公游，玉节旋屡弭。
- 风尘三十载，碌碌类余子。
- 晚登载欣堂，謦欬闻正始。
- 榆枋望天池，奋迅思决起。
- 当谋白云居，敢援赤松比。
- 临流整游观，三沐聊洗耳。

## 拼音
- dong1 feng1 yi4 yin1 qing2 ， yi4 yu3 xiao3 bian4 zhi3 。
- she4 zhou1 xin1 xu2 xing2 ， wu1 que4 sheng1 wei4 xi3 。
- tiao2 yao2 shi2 lin2 gu3 ， cang1 cui4 jian1 hong2 zi3 。
- zhang4 ren2 yan4 tiao2 yuan2 ， wan2 yi4 qiu1 he4 li3 。
- zheng4 gong1 hua4 xiang1 lü2 ， ye4 hou2 sheng4 tu2 shi3 。
- qian1 zai3 fa1 ci2 yuan2 ， yi4 dian3 yi4 zhen1 li3 。
- xia2 ju1 yue4 zhong1 xian1 ， zhu1 lü3 tian1 xia4 shi4 。
- shi2 cong2 shi1 jiu3 le4 ， bu2 fu4 hu2 shan1 mei3 。
- fang1 tong2 zhao4 xuan2 fa1 ， mei2 shou4 duan1 zi4 ci3 。
- mian3 huai2 xi1 hu2 chun1 ， jing1 ji2 mi2 gu4 li3 。
- liang3 mao2 kan4 gong1 you2 ， yu4 jie2 xuan2 lü3 mi3 。
- feng1 chen2 san1 shi2 zai3 ， lu4 lu4 lei4 yu2 zi3 。
- wan3 deng1 zai3 xin1 tang2 ， qing3 kai4 wen2 zheng4 shi3 。
- yu2 fang1 wang4 tian1 chi2 ， fen4 xun4 si1 jue2 qi3 。
- dang1 mou2 bai2 yun2 ju1 ， gan3 yuan2 chi4 song1 bi3 。
- lin2 liu2 zheng3 you2 guan1 ， san1 mu4 liao2 xi3 er3 。

## 注释

## 译文

## 赏析
