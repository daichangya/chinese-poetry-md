---
id: han-yuan-ji-tou-zeng-xu-ping-jiang-san-shi-yun
title: 投赠徐平江三十韵
titlePinyin: tou2 zeng4 xu2 ping2 jiang1 san1 shi2 yun4
titleSlug: tou-zeng-xu-ping-jiang-san-shi-yun
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上圣恢方域，吴门翊帝京。
- 千秋季子国，百雉阖闾城。
- 屏翰资良牧，文昌辍贰卿。
- 龙墀虚紫橐，虎节驻红旌。
- 河润功初洽，棠阴政已成。
- 农桑归恺悌，弦管乐升平。
- 世仰韦公誉，人高白傅名。
- 云楼凌月府，花岛烂蓬瀛。
- 香雾凝春昼，桥虹卧晓晴。
- 清规三不惑，盛事二难并。
- 旧俗宁论化，重临倍有声。
- 向来宣使指，曾是格刑清。
- 自觌铜鱼拜，欣闻竹马迎。
- 五湖歌吹满，两郡吏民争。
- 严助书频赐，萧卿治欲更。
- 还应对宣室，俱议直承明。
- 鼎席犹虚位，戎亭正息兵。
- 安危均注意，中外等持衡。
- 补衮才猷壮，康时智略宏。
- 天津飞骥足，云路逸鹏程。
- 畴昔参宾从，顽疏荷鉴评。
- 驰驱奉刀笔，谈笑接簪缨。
- 梦结闽陬远，心惊涨潦横。
- 寄身侔困鲋，尽室逭长鲸。
- 官牒沾微禄，恩波拯再生。
- 膺门怜旧契，祢荐及难兄。
- 未释盐车驾，徒怀瓦釜鸣。
- 几年良自哂，一饱定谁营。
- 洛下裘空敝，新丰酒独倾。
- 知公行入辅，故吏敢言情。

## 拼音
- shang4 sheng4 hui1 fang1 yu4 ， wu2 men2 yi4 di4 jing1 。
- qian1 qiu1 ji4 zi3 guo2 ， bai3 zhi4 he2 lü2 cheng2 。
- ping2 han4 zi1 liang2 mu4 ， wen2 chang1 chuo4 er4 qing1 。
- long2 chi2 xu1 zi3 tuo2 ， hu3 jie2 zhu4 hong2 jing1 。
- he2 run4 gong1 chu1 qia4 ， tang2 yin1 zheng4 yi3 cheng2 。
- nong2 sang1 gui1 kai3 ti4 ， xian2 guan3 yue4 sheng1 ping2 。
- shi4 yang3 wei2 gong1 yu4 ， ren2 gao1 bai2 fu4 ming2 。
- yun2 lou2 ling2 yue4 fu3 ， hua1 dao3 lan4 peng2 ying2 。
- xiang1 wu4 ning2 chun1 zhou4 ， qiao2 hong2 wo4 xiao3 qing2 。
- qing1 gui1 san1 bu2 huo4 ， sheng4 shi4 er4 nan2 bing4 。
- jiu4 su2 ning2 lun4 hua4 ， zhong4 lin2 bei4 you3 sheng1 。
- xiang4 lai2 xuan1 shi3 zhi3 ， ceng2 shi4 ge2 xing2 qing1 。
- zi4 di2 tong2 yu2 bai4 ， xin1 wen2 zhu2 ma3 ying2 。
- wu3 hu2 ge1 chui1 man3 ， liang3 jun4 li4 min2 zheng1 。
- yan2 zhu4 shu1 pin2 ci4 ， xiao1 qing1 zhi4 yu4 geng4 。
- hai2 ying4 dui4 xuan1 shi4 ， ju4 yi4 zhi2 cheng2 ming2 。
- ding3 xi2 you2 xu1 wei4 ， rong2 ting2 zheng4 xi1 bing1 。
- an1 wei1 jun1 zhu4 yi4 ， zhong1 wai4 deng3 chi2 heng2 。
- bu3 gun3 cai2 you2 zhuang4 ， kang1 shi2 zhi4 lüe4 hong2 。
- tian1 jin1 fei1 ji4 zu2 ， yun2 lu4 yi4 peng2 cheng2 。
- chou2 xi1 can1 bin1 cong2 ， wan2 shu1 he2 jian4 ping2 。
- chi2 qu1 feng4 dao1 bi3 ， tan2 xiao4 jie1 zan1 ying1 。
- meng4 jie2 min3 zou1 yuan3 ， xin1 jing1 zhang3 liao2 heng2 。
- ji4 shen1 mou2 kun4 fu4 ， jin4 shi4 huan4 chang2 jing1 。
- guan1 die2 zhan1 wei1 lu4 ， en1 bo1 zheng3 zai4 sheng1 。
- ying1 men2 lian2 jiu4 qi4 ， mi2 jian4 ji2 nan2 xiong1 。
- wei4 shi4 yan2 che1 jia4 ， tu2 huai2 wa3 fu3 ming2 。
- ji3 nian2 liang2 zi4 shen3 ， yi4 bao3 ding4 shui2 ying2 。
- luo4 xia4 qiu2 kong1 bi4 ， xin1 feng1 jiu3 du2 qing1 。
- zhi1 gong1 xing2 ru4 fu3 ， gu4 li4 gan3 yan2 qing2 。

## 注释

## 译文

## 赏析
