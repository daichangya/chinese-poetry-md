---
id: han-yuan-ji-zhao-zhong-zhen-mei-chuan
title: 赵仲缜梅川
titlePinyin: zhao4 zhong4 zhen3 mei2 chuan1
titleSlug: zhao-zhong-zhen-mei-chuan
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 堂前面群山，堂下俯流水。
- 扬雄一区宅，岁晚何在此。
- 将无山水佳，更为风物美。
- 城隅三家渡，华屋照清泚。
- 举手招梅仙，低头叫陆子。
- 前松后梧竹，左桂右兰芷。
- 江花漾茶瓯，岩树排棐几。
- 客来索无有，樽酒间图史。
- 不作隠士庐，合号君子里。
- 吾人天潢秀，时至当决起。
- 饱餐南岳芋，闲曳东郭履。
- 山名不负侬，因之得名字。
- 弹冠可前卜，问舍真早计。
- 笑杀陶渊明，酒资良未遂。

## 拼音
- tang2 qian2 mian4 qun2 shan1 ， tang2 xia4 fu3 liu2 shui3 。
- yang2 xiong2 yi4 qu1 zhai2 ， sui4 wan3 he2 zai4 ci3 。
- jiang1 wu2 shan1 shui3 jia1 ， geng4 wei2 feng1 wu4 mei3 。
- cheng2 yu2 san1 jia1 du4 ， hua2 wu1 zhao4 qing1 ci3 。
- ju3 shou3 zhao1 mei2 xian1 ， di1 tou2 jiao4 lu4 zi3 。
- qian2 song1 hou4 wu2 zhu2 ， zuo3 gui4 you4 lan2 zhi3 。
- jiang1 hua1 yang4 cha2 ou1 ， yan2 shu4 pai2 fei3 ji3 。
- ke4 lai2 suo3 wu2 you3 ， zun1 jiu3 jian1 tu2 shi3 。
- bu2 zuo4 yin3 shi4 lu2 ， he2 hao4 jun1 zi3 li3 。
- wu2 ren2 tian1 huang2 xiu4 ， shi2 zhi4 dang1 jue2 qi3 。
- bao3 can1 nan2 yue4 yu4 ， xian2 ye4 dong1 guo1 lü3 。
- shan1 ming2 bu2 fu4 nong2 ， yin1 zhi1 de2 ming2 zi4 。
- tan2 guan1 ke3 qian2 bu3 ， wen4 she4 zhen1 zao3 ji4 。
- xiao4 sha1 tao2 yuan1 ming2 ， jiu3 zi1 liang2 wei4 sui4 。

## 注释

## 译文

## 赏析
