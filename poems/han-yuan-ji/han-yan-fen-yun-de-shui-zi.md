---
id: han-yuan-ji-han-yan-fen-yun-de-shui-zi
title: 寒岩分韵得水字
titlePinyin: han2 yan2 fen1 yun4 de2 shui3 zi4
titleSlug: han-yan-fen-yun-de-shui-zi
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青山如幽人，不肯住城市。
- 客从城市来，一见消吝鄙。
- 平时与周旋，况复非俗士。
- 我初见南山，秀色纷可喜。
- 谓言官尘埃，洗涤端在此。
- 经时未一至，引望若千里。
- 昨朝得休暇，佳兴难自已。
- 秋原丽新晴，景物为清美。
- 独游已不恶，更约二三子。
- 初从涧壑危，稍入岩石倚。
- 白云随杖藜，苍烟生屐齿。
- 主翁亦好事，结茆修竹底。
- 庭空百无有，屈曲但流水。
- 客来了不问，花草自红紫。
- 岂无一樽酒，欲饮还遽止。
- 归鞍不可速，吾亦聊洗耳。

## 拼音
- qing1 shan1 ru2 you1 ren2 ， bu4 ken3 zhu4 cheng2 shi4 。
- ke4 cong2 cheng2 shi4 lai2 ， yi2 jian4 xiao1 lin4 bi3 。
- ping2 shi2 yu3 zhou1 xuan2 ， kuang4 fu4 fei1 su2 shi4 。
- wo3 chu1 jian4 nan2 shan1 ， xiu4 se4 fen1 ke3 xi3 。
- wei4 yan2 guan1 chen2 ai1 ， xi3 di2 duan1 zai4 ci3 。
- jing1 shi2 wei4 yi2 zhi4 ， yin3 wang4 ruo4 qian1 li3 。
- zuo2 chao2 de2 xiu1 xia2 ， jia1 xing1 nan2 zi4 yi3 。
- qiu1 yuan2 li4 xin1 qing2 ， jing3 wu4 wei4 qing1 mei3 。
- du2 you2 yi3 bu2 e4 ， geng4 yue1 er4 san1 zi3 。
- chu1 cong2 jian4 he4 wei1 ， shao1 ru4 yan2 shi2 yi3 。
- bai2 yun2 sui2 zhang4 li2 ， cang1 yan1 sheng1 ji1 chi3 。
- zhu3 weng1 yi4 hao3 shi4 ， jie2 mao2 xiu1 zhu2 di3 。
- ting2 kong1 bai3 wu2 you3 ， qu1 qu3 dan4 liu2 shui3 。
- ke4 lai2 le0 bu2 wen4 ， hua1 cao3 zi4 hong2 zi3 。
- qi3 wu2 yi4 zun1 jiu3 ， yu4 yin3 hai2 ju4 zhi3 。
- gui1 an1 bu4 ke3 su4 ， wu2 yi4 liao2 xi3 er3 。

## 注释

## 译文

## 赏析
