---
id: han-yuan-ji-ou-de-jia-jiu-huai-yin-shao-ji-wen-qi-lian-ri-zhi-zhai-zai-tai-zuo-chang-19298109
title: 偶得佳酒怀尹少稷闻其连日致斋在台作长句寄之
titlePinyin: ou3 de2 jia1 jiu3 huai2 yin3 shao3 ji4 wen2 qi2 lian2 ri4 zhi4 zhai1 zai4 tai2 zuo4 chang2 ju4 ji4 zhi1
titleSlug: ou-de-jia-jiu-huai-yin-shao-ji-wen-qi-lian-ri-zhi-zhai-zai-tai-zuo-chang-19298109
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孔君一月二十九日醉，太常一年三百五十九日斋。
- 人生百岁驹过隙，直与外物劳形骸。
- 君非太常何用尔，监祭有令时当差。
- 朝廷礼备百神秩，不比媚奥犹燔柴。
- 念君几日得闲暇，归胙餍饫妻奴哇。
- 重门咫尺不得见，使我有酒空相怀。
- 忆昔过从水南寺，风廊雪屋靡不偕。
- 灵山怀玉了在眼，苍翠突兀石笋铁柱如签排。
- 醉来起舞对山水，狂歌亦和襄阳𥱼。
- 一时取乐未云足，后会回首何其乖。
- 今者相逢号朝士，仆仆听鼓趋天街。
- 欲观礼乐问文物，但见鼙鼓鸣江淮。
- 喜君头上冠作廌，文笔愈健诗愈佳。
- 青云万里要直气，幸勿触狐当触豺。
- 我今勃窣百僚后，自觉迂钝难为侪。
- 一杯耳热不共醉，夜长独坐烧寒稭。
- 隔墙降将新授节，丝竹间响骈金钗。
- 时逢富贵虽可羡，扰扰得失真蝇蜗。
- 江山到处有佳趣，故应赤舄输青鞵。
- 明年春风我欲赋归去，伫君功成作颂磨苍崖。

## 拼音
- kong3 jun1 yi1 yue4 er4 shi2 jiu3 ri4 zui4 ， tai4 chang2 yi4 nian2 san1 bai3 wu3 shi2 jiu3 ri4 zhai1 。
- ren2 sheng1 bai3 sui4 ju1 guo4 xi4 ， zhi2 yu3 wai4 wu4 lao2 xing2 hai2 。
- jun1 fei1 tai4 chang2 he2 yong4 er3 ， jian1 ji4 you3 ling4 shi2 dang1 chai1 。
- chao2 ting2 li3 bei4 bai3 shen2 zhi4 ， bu4 bi3 mei4 ao4 you2 fan2 chai2 。
- nian4 jun1 ji3 ri4 de2 xian2 xia2 ， gui1 zuo4 yan4 yu4 qi1 nu2 wa1 。
- zhong4 men2 zhi3 chi3 bu4 de2 jian4 ， shi3 wo3 you3 jiu3 kong1 xiang1 huai2 。
- yi4 xi1 guo4 cong2 shui3 nan2 si4 ， feng1 lang2 xue3 wu1 mi2 bu4 xie2 。
- ling2 shan1 huai2 yu4 le0 zai4 yan3 ， cang1 cui4 tu1 wu4 shi2 sun3 tie3 zhu4 ru2 qian1 pai2 。
- zui4 lai2 qi3 wu3 dui4 shan1 shui3 ， kuang2 ge1 yi4 he2 xiang1 yang2 𥱼 。
- yi4 shi2 qu3 le4 wei4 yun2 zu2 ， hou4 hui4 hui2 shou3 he2 qi2 guai1 。
- jin1 zhe3 xiang1 feng2 hao4 chao2 shi4 ， pu2 pu2 ting1 gu3 qu1 tian1 jie1 。
- yu4 guan1 li3 yue4 wen4 wen2 wu4 ， dan4 jian4 pi2 gu3 ming2 jiang1 huai2 。
- xi3 jun1 tou2 shang4 guan1 zuo4 zhi4 ， wen2 bi3 yu4 jian4 shi1 yu4 jia1 。
- qing1 yun2 wan4 li3 yao4 zhi2 qi4 ， xing4 wu4 chu4 hu2 dang1 chu4 chai2 。
- wo3 jin1 bo2 su1 bai3 liao2 hou4 ， zi4 jue2 yu1 dun4 nan2 wei2 chai2 。
- yi4 bei1 er3 re4 bu2 gong4 zui4 ， ye4 chang2 du2 zuo4 shao1 han2 jie1 。
- ge2 qiang2 jiang4 jiang1 xin1 shou4 jie2 ， si1 zhu2 jian1 xiang3 pian2 jin1 chai1 。
- shi2 feng2 fu4 gui4 sui1 ke3 xian4 ， rao3 rao3 de2 shi1 zhen1 ying2 wo1 。
- jiang1 shan1 dao4 chu4 you3 jia1 qu4 ， gu4 ying4 chi4 xi4 shu1 qing1 xie2 。
- ming2 nian2 chun1 feng1 wo3 yu4 fu4 gui1 qu4 ， zhu4 jun1 gong1 cheng2 zuo4 song4 mo2 cang1 ya2 。

## 注释

## 译文

## 赏析
