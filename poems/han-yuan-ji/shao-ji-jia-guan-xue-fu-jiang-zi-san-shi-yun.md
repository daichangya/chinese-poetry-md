---
id: han-yuan-ji-shao-ji-jia-guan-xue-fu-jiang-zi-san-shi-yun
title: 少稷家观雪赋江字三十韵
titlePinyin: shao3 ji4 jia1 guan1 xue3 fu4 jiang1 zi4 san1 shi2 yun4
titleSlug: shao-ji-jia-guan-xue-fu-jiang-zi-san-shi-yun
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雪暮来无际，长吟坐北窗。
- 未嫌光夺月，先恐势填江。
- 云色生冰柱，风声倒石矼。
- 疏帘才的皪，破屋渐铮𫓩。
- 始讶乌能白，旋惊马尽𩧪。
- 会朝琼饰弁，猎较素绸杠。
- 玉帝开宫阙，瑶姬拥旆幢。
- 仰空蜂作阵，窥径蝶成双。
- 价重连城璞，明逾钉壁釭。
- 冷烟纷莫辨，冻溜不成淙。
- 计拙夸辽豕，涂穷笑越尨。
- 戴牛迷象齿，覆鹿误羊羫。
- 酪乳浮茶鼎，花甆莹鼓椌。
- 崖枯频畏住，鹄瘦暂胮肛。
- 共想周王宴，谁虞汉使降。
- 献衣知念札，加璧殆追逄。
- 蹇驷深忧没，篮舆重莫扛。
- 淹钟应预赐，增斗定先撞。
- 短日栖穷巷，丰年卜万邦。
- 缁尘异羁旅，华发逐耆厖。
- 处士欣寻戴，参军岂遇庞。
- 裘穿心易怯，履败足微跫。
- 荷笠闲垂钓，回船稳系桩。
- 清狂时仄帽，泥饮屡空缸。
- 酬唱才皆敌，歌嘲语或弦。
- 闭门嗟懒惰，授简愧愚憃。
- 戈戟森磨厉，韶钧富击𪭢。
- 絮盐翻雅况，兰竹变新腔。
- 取醉华灯烂，催归戍鼓𪔔。
- 晴簷成夜雨，更听陇头泷。

## 拼音
- xue3 mu4 lai2 wu2 ji4 ， chang2 yin2 zuo4 bei3 chuang1 。
- wei4 xian2 guang1 duo2 yue4 ， xian1 kong3 shi4 tian2 jiang1 。
- yun2 se4 sheng1 bing1 zhu4 ， feng1 sheng1 dao3 shi2 gang1 。
- shu1 lian2 cai2 de0 li4 ， po4 wu1 jian4 zheng1 𫓩 。
- shi3 ya4 wu1 neng2 bai2 ， xuan2 jing1 ma3 jin4 𩧪 。
- hui4 chao2 qiong2 shi4 bian4 ， lie4 jiao4 su4 chou2 gang4 。
- yu4 di4 kai1 gong1 que1 ， yao2 ji1 yong1 pei4 zhuang4 。
- yang3 kong1 feng1 zuo4 zhen4 ， kui1 jing4 die2 cheng2 shuang1 。
- jia4 zhong4 lian2 cheng2 pu2 ， ming2 yu2 ding1 bi4 gang1 。
- leng3 yan1 fen1 mo4 bian4 ， dong4 liu1 bu4 cheng2 cong2 。
- ji4 zhuo1 kua1 liao2 shi3 ， tu2 qiong2 xiao4 yue4 meng2 。
- dai4 niu2 mi2 xiang4 chi3 ， fu4 lu4 wu4 yang2 qiang1 。
- lao4 ru3 fu2 cha2 ding3 ， hua1 ci2 ying2 gu3 qiang1 。
- ya2 ku1 pin2 wei4 zhu4 ， hu2 shou4 zan4 pang1 gang1 。
- gong4 xiang3 zhou1 wang2 yan4 ， shui2 yu2 han4 shi3 jiang4 。
- xian4 yi1 zhi1 nian4 zha2 ， jia1 bi4 dai4 zhui1 pang2 。
- jian3 si4 shen1 you1 mei2 ， lan2 yu2 zhong4 mo4 kang2 。
- yan1 zhong1 ying4 yu4 ci4 ， zeng1 dou4 ding4 xian1 zhuang4 。
- duan3 ri4 qi1 qiong2 xiang4 ， feng1 nian2 bu3 wan4 bang1 。
- zi1 chen2 yi4 ji1 lü3 ， hua2 fa4 zhu2 qi2 mang2 。
- chu3 shi4 xin1 xun2 dai4 ， can1 jun1 qi3 yu4 pang2 。
- qiu2 chuan1 xin1 yi4 qie4 ， lü3 bai4 zu2 wei1 qiong2 。
- he2 li4 xian2 chui2 diao4 ， hui2 chuan2 wen3 xi4 zhuang1 。
- qing1 kuang2 shi2 ze4 mao4 ， ni2 yin3 lü3 kong1 gang1 。
- chou2 chang4 cai2 jie1 di2 ， ge1 chao2 yu3 huo4 xian2 。
- bi4 men2 jie1 lan3 duo4 ， shou4 jian3 kui4 yu2 chong1 。
- ge1 ji3 sen1 mo2 li4 ， shao2 jun1 fu4 ji1 𪭢 。
- xu4 yan2 fan1 ya3 kuang4 ， lan2 zhu2 bian4 xin1 qiang1 。
- qu3 zui4 hua2 deng1 lan4 ， cui1 gui1 shu4 gu3 𪔔 。
- qing2 yan2 cheng2 ye4 yu3 ， geng4 ting1 long3 tou2 long2 。

## 注释

## 译文

## 赏析
