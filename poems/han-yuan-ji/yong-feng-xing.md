---
id: han-yuan-ji-yong-feng-xing
title: 永丰行
titlePinyin: yong3 feng1 xing2
titleSlug: yong-feng-xing
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丹阳湖中好风色，晴日波光漾南北。
- 湖岸人家榆柳行，风飐低昂似迎客。
- 系船并岸聊一呼，老农指是官田圩。
- 长衫紫领数百辈，见我罗拜长嗟吁。
- 政和回头五十载，官长筑圩宛然在。
- 东西相望五百圩，有利由来得无害。
- 官圩民圩奚所拘，此地无田但有湖。
- 围湖作田事应尔，底用彻地还龟鱼。
- 民圩不坚自招水，水潦何常镇如此。
- 官圩六十里如城，削平为湖定何理。
- 请看今来禾上场，七百顷地云堆黄。
- 县官籴米三万斛，度僧给牒能商量。
- 我闻此语汗生面，千闻岂如目一见。
- 吾君神圣坐九重，轻易献言谁复辨。
- 却忆吴中初夏时，畚锸去决湖田围。
- 鸡惊上篱犬上屋，水至不得携妻儿。
- 无田赴水均一死，善政养民那得尔。
- 寄言父老且深耕，为汝驰书报天子。

## 拼音
- dan1 yang2 hu2 zhong1 hao3 feng1 se4 ， qing2 ri4 bo1 guang1 yang4 nan2 bei3 。
- hu2 an4 ren2 jia1 yu2 liu3 xing2 ， feng1 zhan3 di1 ang2 si4 ying2 ke4 。
- xi4 chuan2 bing4 an4 liao2 yi4 hu1 ， lao3 nong2 zhi3 shi4 guan1 tian2 xu1 。
- chang2 shan1 zi3 ling3 shu4 bai3 bei4 ， jian4 wo3 luo2 bai4 chang2 jie1 xu1 。
- zheng4 he2 hui2 tou2 wu3 shi2 zai3 ， guan1 zhang3 zhu4 xu1 wan3 ran2 zai4 。
- dong1 xi1 xiang1 wang4 wu3 bai3 xu1 ， you3 li4 you2 lai2 de0 wu2 hai4 。
- guan1 xu1 min2 xu1 xi1 suo3 ju1 ， ci3 di4 wu2 tian2 dan4 you3 hu2 。
- wei2 hu2 zuo4 tian2 shi4 ying4 er3 ， di3 yong4 che4 di4 hai2 gui1 yu2 。
- min2 xu1 bu4 jian1 zi4 zhao1 shui3 ， shui3 liao2 he2 chang2 zhen4 ru2 ci3 。
- guan1 xu1 liu4 shi2 li3 ru2 cheng2 ， xue1 ping2 wei4 hu2 ding4 he2 li3 。
- qing3 kan4 jin1 lai2 he2 shang4 chang3 ， qi1 bai3 qing3 di4 yun2 dui1 huang2 。
- xian4 guan1 di2 mi3 san1 wan4 hu2 ， du4 seng1 gei3 die2 neng2 shang1 liang2 。
- wo3 wen2 ci3 yu3 han4 sheng1 mian4 ， qian1 wen2 qi3 ru2 mu4 yi2 jian4 。
- wu2 jun1 shen2 sheng4 zuo4 jiu3 chong2 ， qing1 yi4 xian4 yan2 shui2 fu4 bian4 。
- que4 yi4 wu2 zhong1 chu1 xia4 shi2 ， ben3 cha1 qu4 jue2 hu2 tian2 wei2 。
- ji1 jing1 shang4 li2 quan3 shang4 wu1 ， shui3 zhi4 bu4 de2 xie2 qi1 er2 。
- wu2 tian2 fu4 shui3 jun1 yi4 si3 ， shan4 zheng4 yang3 min2 na4 de2 er3 。
- ji4 yan2 fu4 lao3 qie3 shen1 geng1 ， wei4 ru3 chi2 shu1 bao4 tian1 zi3 。

## 注释

## 译文

## 赏析
