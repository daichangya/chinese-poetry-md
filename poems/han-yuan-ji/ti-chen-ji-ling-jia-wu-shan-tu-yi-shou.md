---
id: han-yuan-ji-ti-chen-ji-ling-jia-wu-shan-tu-yi-shou
title: 题陈季陵家巫山图一首
titlePinyin: ti2 chen2 ji4 ling2 jia1 wu1 shan1 tu2 yi4 shou3
titleSlug: ti-chen-ji-ling-jia-wu-shan-tu-yi-shou
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓬莱水弱波连天，五城十二楼空传。
- 行人欲至风引船，不知路出巫山前。
- 巫山仙子世莫识，十二高峰作颜色。
- 暮去朝来雨复云，却将幽恨感行人。
- 江流东下几千里，日日饥鸦噪船尾。
- 灵帐风生酹酒浆，古庙烟青客遥指。
- 崧高漫说甫与申，道旁况有昭君村。
- 蛾眉妙手不能画，枉学瑶姬梦中嫁。
- 黄牛白马江声寒，昭君传入琵琶弹。
- 汉庭无人楚宫远，阳台寂寞空云间。
- 君家此画来何许，照水烟鬟欲相语。
- 要须媠服令侍旁，不用作赋回枯肠。

## 拼音
- peng2 lai2 shui3 ruo4 bo1 lian2 tian1 ， wu3 cheng2 shi2 er4 lou2 kong1 chuan2 。
- xing2 ren2 yu4 zhi4 feng1 yin3 chuan2 ， bu4 zhi1 lu4 chu1 wu1 shan1 qian2 。
- wu1 shan1 xian1 zi3 shi4 mo4 shi2 ， shi2 er4 gao1 feng1 zuo4 yan2 se4 。
- mu4 qu4 chao2 lai2 yu3 fu4 yun2 ， que4 jiang1 you1 hen4 gan3 xing2 ren2 。
- jiang1 liu2 dong1 xia4 ji3 qian1 li3 ， ri4 ri4 ji1 ya1 zao4 chuan2 wei3 。
- ling2 zhang4 feng1 sheng1 lei4 jiu3 jiang1 ， gu3 miao4 yan1 qing1 ke4 yao2 zhi3 。
- song1 gao1 man4 shuo1 fu3 yu3 shen1 ， dao4 pang2 kuang4 you3 zhao1 jun1 cun1 。
- e2 mei2 miao4 shou3 bu4 neng2 hua4 ， wang3 xue2 yao2 ji1 meng4 zhong1 jia4 。
- huang2 niu2 bai2 ma3 jiang1 sheng1 han2 ， zhao1 jun1 chuan2 ru4 pi2 pa0 tan2 。
- han4 ting2 wu2 ren2 chu3 gong1 yuan3 ， yang2 tai2 ji4 mo4 kong1 yun2 jian1 。
- jun1 jia1 ci3 hua4 lai2 he2 xu3 ， zhao4 shui3 yan1 huan2 yu4 xiang1 yu3 。
- yao4 xu1 duo4 fu2 ling4 shi4 pang2 ， bu2 yong4 zuo4 fu4 hui2 ku1 chang2 。

## 注释

## 译文

## 赏析
