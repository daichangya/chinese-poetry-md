---
id: han-yuan-ji-song-zhao-ren-qing-wu-hu-cheng
title: 送赵任卿芜湖丞
titlePinyin: song4 zhao4 ren4 qing1 wu2 hu2 cheng2
titleSlug: song-zhao-ren-qing-wu-hu-cheng
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青山照濡须，江驶不可渡。
- 当年黄须儿，跨马识其处。
- 奸雄有遗迹，草木尚西顾。
- 孤城千家邑，政尔横故戍。
- 翩翩佳公子，儒雅称风度。
- 金门向蓬莱，曾未试阔步。
- 畴令一官卑，仅乃高尉簿。
- 得非多言穷，定坐能诗故。
- 相从十年间，了不见喜怒。
- 千金第深韫，至宝可轻付。
- 江山落君手，判断得佳句。
- 谁欤招得仙，我欲起谢傅。
- 似闻王师出，鼙鼓近营驻。
- 老生固常谈，愚者亦千虑。
- 一樽别时酒，且用慰迟暮。
- 去去无久留，功名有夷路。

## 拼音
- qing1 shan1 zhao4 ru2 xu1 ， jiang1 shi3 bu4 ke3 du4 。
- dang1 nian2 huang2 xu1 er2 ， kua4 ma3 shi2 qi2 chu4 。
- jian1 xiong2 you3 yi2 ji4 ， cao3 mu4 shang4 xi1 gu4 。
- gu1 cheng2 qian1 jia1 yi4 ， zheng4 er3 heng2 gu4 shu4 。
- pian1 pian1 jia1 gong1 zi3 ， ru2 ya3 cheng1 feng1 du4 。
- jin1 men2 xiang4 peng2 lai2 ， ceng2 wei4 shi4 kuo4 bu4 。
- chou2 ling4 yi4 guan1 bei1 ， jin3 nai3 gao1 wei4 bo2 。
- de2 fei1 duo1 yan2 qiong2 ， ding4 zuo4 neng2 shi1 gu4 。
- xiang1 cong2 shi2 nian2 jian1 ， liao3 bu2 jian4 xi3 nu4 。
- qian1 jin1 di4 shen1 yun4 ， zhi4 bao3 ke3 qing1 fu4 。
- jiang1 shan1 luo4 jun1 shou3 ， pan4 duan4 de2 jia1 ju4 。
- shui2 yu2 zhao1 de2 xian1 ， wo3 yu4 qi3 xie4 fu4 。
- si4 wen2 wang2 shi1 chu1 ， pi2 gu3 jin4 ying2 zhu4 。
- lao3 sheng1 gu4 chang2 tan2 ， yu2 zhe3 yi4 qian1 lü4 。
- yi4 zun1 bie2 shi2 jiu3 ， qie3 yong4 wei4 chi2 mu4 。
- qu4 qu4 wu2 jiu3 liu2 ， gong1 ming2 you3 yi2 lu4 。

## 注释

## 译文

## 赏析
