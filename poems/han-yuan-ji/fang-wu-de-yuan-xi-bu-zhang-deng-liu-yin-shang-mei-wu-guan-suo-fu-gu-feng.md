---
id: han-yuan-ji-fang-wu-de-yuan-xi-bu-zhang-deng-liu-yin-shang-mei-wu-guan-suo-fu-gu-feng
title: 方务德元夕不张灯留饮赏梅务观索赋古风
titlePinyin: fang1 wu4 de2 yuan2 xi1 bu4 zhang1 deng1 liu2 yin3 shang3 mei2 wu4 guan1 suo3 fu4 gu3 feng1
titleSlug: fang-wu-de-yuan-xi-bu-zhang-deng-liu-yin-shang-mei-wu-guan-suo-fu-gu-feng
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨日风雨今日晴，绿水桥南春水生。
- 使君元夕罢高宴，亭午邀客花间行。
- 危亭直上花几许，水仙夹径梅纵横。
- 不须沈水薰画戟，帘幕自有香风清。
- 门前纷纷鸟鹄乱，隠几坐爱寒江明。
- 忆昨淮南戎马动，岂谓景物还新正。
- 遗民归公十万口，鼙鼓日日严刀兵。
- 眼看指麾尽摩抚，闾里愁叹成欢声。
- 酬功端合侍玉辇，安得坐啸江干城。
- 景龙灯火公尚记，耆旧出语儿童惊。
- 我来两月滥宾客，况有别驾能诗名。
- 相从一笑说万事，重费美酒勤杯觥。
- 东风摇荡入烟柳，歌管错杂催离情。
- 诏书征拜那可后，为公前马遥相迎。

## 拼音
- zuo2 ri4 feng1 yu3 jin1 ri4 qing2 ， lü4 shui3 qiao2 nan2 chun1 shui3 sheng1 。
- shi3 jun1 yuan2 xi1 ba4 gao1 yan4 ， ting2 wu3 yao1 ke4 hua1 jian1 xing2 。
- wei1 ting2 zhi2 shang4 hua1 ji3 xu3 ， shui3 xian1 jia2 jing4 mei2 zong4 heng2 。
- bu4 xu1 shen3 shui3 xun1 hua4 ji3 ， lian2 mu4 zi4 you3 xiang1 feng1 qing1 。
- men2 qian2 fen1 fen1 niao3 hu2 luan4 ， yin3 ji3 zuo4 ai4 han2 jiang1 ming2 。
- yi4 zuo2 huai2 nan2 rong2 ma3 dong4 ， qi3 wei4 jing3 wu4 hai2 xin1 zheng4 。
- yi2 min2 gui1 gong1 shi2 wan4 kou3 ， pi2 gu3 ri4 ri4 yan2 dao1 bing1 。
- yan3 kan4 zhi3 hui1 jin4 mo2 fu3 ， lü2 li3 chou2 tan4 cheng2 huan1 sheng1 。
- chou2 gong1 duan1 he2 shi4 yu4 nian3 ， an1 de2 zuo4 xiao4 jiang1 gan1 cheng2 。
- jing3 long2 deng1 huo3 gong1 shang4 ji4 ， qi2 jiu4 chu1 yu3 er2 tong2 jing1 。
- wo3 lai2 liang3 yue4 lan4 bin1 ke4 ， kuang4 you3 bie2 jia4 neng2 shi1 ming2 。
- xiang1 cong2 yi2 xiao4 shuo1 wan4 shi4 ， zhong4 fei4 mei3 jiu3 qin2 bei1 gong1 。
- dong1 feng1 yao2 dang4 ru4 yan1 liu3 ， ge1 guan3 cuo4 za2 cui1 li2 qing2 。
- zhao4 shu1 zheng1 bai4 na4 ke3 hou4 ， wei4 gong1 qian2 ma3 yao2 xiang1 ying2 。

## 注释

## 译文

## 赏析
