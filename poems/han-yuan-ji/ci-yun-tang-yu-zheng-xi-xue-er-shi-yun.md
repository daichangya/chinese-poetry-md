---
id: han-yuan-ji-ci-yun-tang-yu-zheng-xi-xue-er-shi-yun
title: 次韵唐与正喜雪二十韵
titlePinyin: ci4 yun4 tang2 yu3 zheng4 xi3 xue3 er4 shi2 yun4
titleSlug: ci-yun-tang-yu-zheng-xi-xue-er-shi-yun
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷腊逢三白，山城两换年。
- 破寒初淅沥，作态正翩翾。
- 倚杖心逾喜，搔头意自便。
- 直疑填巨壑，岂惜沍长川。
- 宫粉慙施白，仙禽恨夺鲜。
- 银床凝露绠，玉柱涩风弦。
- 径满巇难认，窗虚隙易穿。
- 共寻瑶草路，俱诵蘂珠篇。
- 猎骑朝群拥，渔灯夜独然。
- 凌风几阆苑，照日尽蓝田。
- 賸约佳宾集，先烦好句传。
- 荷枯疑璧碎，柳细讶丝牵。
- 有士迷青眼，无人笑黑肩。
- 丰年期不日，瑞气霭非烟。
- 竹密还争舞，梅疏只鬭妍。
- 轻鸥随浩荡，戏蝶伴联翩。
- 强续麻衣咏，真逢缟带贤。
- 凋零属国节，片段广文毡。
- 短棹寻安道，高楼忆仲宣。
- 名驹纷照夜，无复爱连钱。

## 拼音
- qiong2 la4 feng2 san1 bai2 ， shan1 cheng2 liang3 huan4 nian2 。
- po4 han2 chu1 xi1 li4 ， zuo4 tai4 zheng4 pian1 xuan1 。
- yi3 zhang4 xin1 yu2 xi3 ， sao1 tou2 yi4 zi4 bian4 。
- zhi2 yi2 tian2 ju4 he4 ， qi3 xi1 hu4 chang2 chuan1 。
- gong1 fen3 can2 shi1 bai2 ， xian1 qin2 hen4 duo2 xian1 。
- yin2 chuang2 ning2 lu4 geng3 ， yu4 zhu4 se4 feng1 xian2 。
- jing4 man3 xi1 nan2 ren4 ， chuang1 xu1 xi4 yi4 chuan1 。
- gong4 xun2 yao2 cao3 lu4 ， ju4 song4 rui3 zhu1 pian1 。
- lie4 qi2 chao2 qun2 yong1 ， yu2 deng1 ye4 du2 ran2 。
- ling2 feng1 ji3 lang2 yuan4 ， zhao4 ri4 jin4 lan2 tian2 。
- sheng4 yue1 jia1 bin1 ji2 ， xian1 fan2 hao3 ju4 chuan2 。
- he2 ku1 yi2 bi4 sui4 ， liu3 xi4 ya4 si1 qian1 。
- you3 shi4 mi2 qing1 yan3 ， wu2 ren2 xiao4 hei1 jian1 。
- feng1 nian2 qi1 bu2 ri4 ， rui4 qi4 ai3 fei1 yan1 。
- zhu2 mi4 hai2 zheng1 wu3 ， mei2 shu1 zhi1 dou4 yan2 。
- qing1 ou1 sui2 hao4 dang4 ， xi4 die2 ban4 lian2 pian1 。
- qiang2 xu4 ma2 yi1 yong3 ， zhen1 feng2 gao3 dai4 xian2 。
- diao1 ling2 shu3 guo2 jie2 ， pian4 duan4 guang3 wen2 zhan1 。
- duan3 zhao4 xun2 an1 dao4 ， gao1 lou2 yi4 zhong4 xuan1 。
- ming2 ju1 fen1 zhao4 ye4 ， wu2 fu4 ai4 lian2 qian2 。

## 注释

## 译文

## 赏析
