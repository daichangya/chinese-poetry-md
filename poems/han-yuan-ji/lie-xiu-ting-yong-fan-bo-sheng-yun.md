---
id: han-yuan-ji-lie-xiu-ting-yong-fan-bo-sheng-yun
title: 列岫亭用范伯升韵
titlePinyin: lie4 xiu4 ting2 yong4 fan4 bo2 sheng1 yun4
titleSlug: lie-xiu-ting-yong-fan-bo-sheng-yun
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自我来南溪，池塘几春草。
- 结茅依云端，爱此山回抱。
- 奇峰七十二，罗列景逾好。
- 岂殊谢公窗，澄江更萦绕。
- 孤城千家邑，一目可尽了。
- 植葵思夏深，种菊待秋杪。
- 物华静中见，至理得深造。
- 东山与鲁郊，底用评大小。
- 平生丘壑心，计拙讵能巧。
- 亭臯远俗客，曳杖日频到。
- 箪瓢乐未改，在涧槃亦考。
- 况有吾人诗，飘然异郊岛。

## 拼音
- zi4 wo3 lai2 nan2 xi1 ， chi2 tang2 ji3 chun1 cao3 。
- jie2 mao2 yi1 yun2 duan1 ， ai4 ci3 shan1 hui2 bao4 。
- qi2 feng1 qi1 shi2 er4 ， luo2 lie4 jing3 yu2 hao3 。
- qi3 shu1 xie4 gong1 chuang1 ， cheng2 jiang1 geng4 ying2 rao4 。
- gu1 cheng2 qian1 jia1 yi4 ， yi2 mu4 ke3 jin4 le0 。
- zhi2 kui2 si1 xia4 shen1 ， zhong3 ju2 dai4 qiu1 miao3 。
- wu4 hua2 jing4 zhong1 jian4 ， zhi4 li3 de2 shen1 zao4 。
- dong1 shan1 yu3 lu3 jiao1 ， di3 yong4 ping2 da4 xiao3 。
- ping2 sheng1 qiu1 he4 xin1 ， ji4 zhuo1 ju4 neng2 qiao3 。
- ting2 gao1 yuan3 su2 ke4 ， ye4 zhang4 ri4 pin2 dao4 。
- dan1 piao2 le4 wei4 gai3 ， zai4 jian4 pan2 yi4 kao3 。
- kuang4 you3 wu2 ren2 shi1 ， piao1 ran2 yi4 jiao1 dao3 。

## 注释

## 译文

## 赏析
