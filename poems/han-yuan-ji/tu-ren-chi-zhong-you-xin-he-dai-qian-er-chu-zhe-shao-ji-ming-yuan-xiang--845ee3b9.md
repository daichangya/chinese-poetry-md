---
id: han-yuan-ji-tu-ren-chi-zhong-you-xin-he-dai-qian-er-chu-zhe-shao-ji-ming-yuan-xiang--845ee3b9
title: 土人池中有新荷戴钱而出者少稷明远相率赋诗戏作长句
titlePinyin: tu3 ren2 chi2 zhong1 you3 xin1 he2 dai4 qian2 er2 chu1 zhe3 shao3 ji4 ming2 yuan3 xiang1 shuai4 fu4 shi1 xi4 zuo4 chang2 ju4
titleSlug: tu-ren-chi-zhong-you-xin-he-dai-qian-er-chu-zhe-shao-ji-ming-yuan-xiang--845ee3b9
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见紫髯将军射无敌，志目中眉犹动色。
- 晚年惊见卖油翁，一线穿钱曾不失。
- 人言手熟会当尔，世事由来真一剧。
- 纷纷刻楮技已穷，厌看人力须天工。
- 湘妃抚掌汉女笑，为我试手冯夷宫。
- 芙渠生叶不自展，胡为正在阿堵中。
- 青铜翠羽光相映，莫遣游鱼动荷柄。
- 芳心满眼谁得知，坐使诗人发嘲咏。
- 我言羞涩囊久空，井中飞蚨那得逢。
- 不如青鸭为衔去，賸买明月酬清风。

## 拼音
- jun1 bu2 jian4 zi3 ran2 jiang1 jun1 she4 wu2 di2 ， zhi4 mu4 zhong1 mei2 you2 dong4 se4 。
- wan3 nian2 jing1 jian4 mai4 you2 weng1 ， yi2 xian4 chuan1 qian2 ceng2 bu4 shi1 。
- ren2 yan2 shou3 shu2 hui4 dang1 er3 ， shi4 shi4 you2 lai2 zhen1 yi2 ju4 。
- fen1 fen1 ke4 chu3 ji4 yi3 qiong2 ， yan4 kan4 ren2 li4 xu1 tian1 gong1 。
- xiang1 fei1 fu3 zhang3 han4 nü3 xiao4 ， wei4 wo3 shi4 shou3 feng2 yi2 gong1 。
- fu2 qu2 sheng1 ye4 bu2 zi4 zhan3 ， hu2 wei4 zheng4 zai4 a1 du3 zhong1 。
- qing1 tong2 cui4 yu3 guang1 xiang1 ying4 ， mo4 qian3 you2 yu2 dong4 he2 bing3 。
- fang1 xin1 man3 yan3 shui2 de2 zhi1 ， zuo4 shi3 shi1 ren2 fa1 chao2 yong3 。
- wo3 yan2 xiu1 se4 nang2 jiu3 kong1 ， jing3 zhong1 fei1 fu2 na4 de2 feng2 。
- bu4 ru2 qing1 ya1 wei4 xian2 qu4 ， sheng4 mai3 ming2 yue4 chou2 qing1 feng1 。

## 注释

## 译文

## 赏析
