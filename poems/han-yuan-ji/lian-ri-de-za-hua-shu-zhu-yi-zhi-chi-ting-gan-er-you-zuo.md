---
id: han-yuan-ji-lian-ri-de-za-hua-shu-zhu-yi-zhi-chi-ting-gan-er-you-zuo
title: 连日得杂花数株艺之池亭感而有作
titlePinyin: lian2 ri4 de2 za2 hua1 shu4 zhu1 yi4 zhi1 chi2 ting2 gan3 er2 you3 zuo4
titleSlug: lian-ri-de-za-hua-shu-zhu-yi-zhi-chi-ting-gan-er-you-zuo
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 七十已过半，所向意不如。
- 一官计大州，仆仆畏简书。
- 酒薄不可醉，歌舞见已疏。
- 亦有淡生活，诗成自相纾。
- 池面数尺地，荆棘试翦除。
- 为觅桃李花，养根待春初。
- 日暮公事已，呼童细耘锄。
- 稍稍浄朽壤，依依列荒墟。
- 岁月能几何，坐见红绮舒。
- 更须土脉动，艺柳分芙蕖。
- 赏心固难事，寓目良有余。
- 即此且痛饮，三年冀安居。
- 勿言传舍耳，吾生亦蘧庐。
- 苟无名利著，朝市均樵渔。

## 拼音
- qi1 shi2 yi3 guo4 ban4 ， suo3 xiang4 yi4 bu4 ru2 。
- yi4 guan1 ji4 da4 zhou1 ， pu2 pu2 wei4 jian3 shu1 。
- jiu3 bao2 bu4 ke3 zui4 ， ge1 wu3 jian4 yi3 shu1 。
- yi4 you3 dan4 sheng1 huo2 ， shi1 cheng2 zi4 xiang1 shu1 。
- chi2 mian4 shu4 chi3 di4 ， jing1 ji2 shi4 jian3 chu2 。
- wei4 mi4 tao2 li3 hua1 ， yang3 gen1 dai4 chun1 chu1 。
- ri4 mu4 gong1 shi4 yi3 ， hu1 tong2 xi4 yun2 chu2 。
- shao1 shao1 jing4 xiu3 rang3 ， yi1 yi1 lie4 huang1 xu1 。
- sui4 yue4 neng2 ji3 he2 ， zuo4 jian4 hong2 qi3 shu1 。
- geng4 xu1 tu3 mai4 dong4 ， yi4 liu3 fen1 fu2 qu2 。
- shang3 xin1 gu4 nan2 shi4 ， yu4 mu4 liang2 you3 yu2 。
- ji2 ci3 qie3 tong4 yin3 ， san1 nian2 ji4 an1 ju1 。
- wu4 yan2 chuan2 she4 er3 ， wu2 sheng1 yi4 qu2 lu2 。
- gou3 wu2 ming2 li4 zhu4 ， chao2 shi4 jun1 qiao2 yu2 。

## 注释

## 译文

## 赏析
