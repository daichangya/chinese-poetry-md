---
id: han-yuan-ji-song-xu-shi-lang-zhi-xuan-zhou
title: 送许侍郎知宣州
titlePinyin: song4 xu3 shi4 lang2 zhi1 xuan1 zhou1
titleSlug: song-xu-shi-lang-zhi-xuan-zhou
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我公名满东西川，一持使节几十年。
- 桥经万里坂九折，儿童学语知公贤。
- 上皇诏下嗟见晚，归来荷橐趋甘泉。
- 平生所学欲尽试，新语仅奏囊中篇。
- 两淮破碎頼整理，百工蛊敝资镵镌。
- 念公虽老猷自壮，何谓宜去请益坚。
- 玉音三谕不可挽，一麾且复临江壖。
- 宣城景物今更妍，木瓜如瓠栗如拳。
- 敬亭山下蹑游屐，叠嶂楼中呼酒船。
- 谢公已往诗句在，公有妙语真齐肩。
- 却招李白吊杜牧，收揽风月酬云烟。
- 中原未复敌未灭，政成请公须著鞭。
- 吾君有意询黄发，庙堂之谋当万全。

## 拼音
- wo3 gong1 ming2 man3 dong1 xi1 chuan1 ， yi4 chi2 shi3 jie2 ji3 shi2 nian2 。
- qiao2 jing1 wan4 li3 ban3 jiu3 zhe2 ， er2 tong2 xue2 yu3 zhi1 gong1 xian2 。
- shang4 huang2 zhao4 xia4 jie1 jian4 wan3 ， gui1 lai2 he2 tuo2 qu1 gan1 quan2 。
- ping2 sheng1 suo3 xue2 yu4 jin4 shi4 ， xin1 yu3 jin3 zou4 nang2 zhong1 pian1 。
- liang3 huai2 po4 sui4 lai4 zheng3 li3 ， bai3 gong1 gu3 bi4 zi1 chan2 juan1 。
- nian4 gong1 sui1 lao3 you2 zi4 zhuang4 ， he2 wei4 yi2 qu4 qing3 yi4 jian1 。
- yu4 yin1 san1 yu4 bu4 ke3 wan3 ， yi4 hui1 qie3 fu4 lin2 jiang1 ruan2 。
- xuan1 cheng2 jing3 wu4 jin1 geng4 yan2 ， mu4 gua1 ru2 hu4 li4 ru2 quan2 。
- jing4 ting2 shan1 xia4 nie4 you2 ji1 ， die2 zhang4 lou2 zhong1 hu1 jiu3 chuan2 。
- xie4 gong1 yi3 wang3 shi1 ju4 zai4 ， gong1 you3 miao4 yu3 zhen1 qi2 jian1 。
- que4 zhao1 li3 bai2 diao4 du4 mu4 ， shou1 lan3 feng1 yue4 chou2 yun2 yan1 。
- zhong1 yuan2 wei4 fu4 di2 wei4 mie4 ， zheng4 cheng2 qing3 gong1 xu1 zhu4 bian1 。
- wu2 jun1 you3 yi4 xun2 huang2 fa1 ， miao4 tang2 zhi1 mou2 dang1 wan4 quan2 。

## 注释

## 译文

## 赏析
