---
id: han-yuan-ji-tang-cheng-xiang-sheng-ri-er-shi-yun
title: 汤丞相生日二十韵
titlePinyin: tang1 cheng2 xiang4 sheng1 ri4 er4 shi2 yun4
titleSlug: tang-cheng-xiang-sheng-ri-er-shi-yun
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宝历千龄会，神槎八月流。
- 人知挺生杰，天欲中兴周。
- 文笔超三古，声名溢九州。
- 宏才自伊吕，余事岂应刘。
- 繄昔开黄阁，于今尚黑头。
- 裴公旋卧护，萧相暂居留。
- 舄奕稽山绶，光华绿野游。
- 银舆寿母贵，玉耳上公优。
- 嗣圣资爰立，昌时副聿求。
- 来归嘉季子，入觐伟韩侯。
- 今日恢王略，苍生跂庙谋。
- 中原尚纷扰，绝塞要怀柔。
- 胜算如先定，成机会可投。
- 洪源端欲泛，前箸匪无筹。
- 日月符羲驭，乾坤协禹畴。
- 行看静蛇豕，俱议息貔貅。
- 考有中书第，官无太尉酬。
- 两京期汛扫，九庙得重修。
- 祉福天方锡，勋庸世未休。
- 斯民纳仁寿，公寿几千秋。

## 拼音
- bao3 li4 qian1 ling2 hui4 ， shen2 cha2 ba1 yue4 liu2 。
- ren2 zhi1 ting3 sheng1 jie2 ， tian1 yu4 zhong1 xing1 zhou1 。
- wen2 bi3 chao1 san1 gu3 ， sheng1 ming2 yi4 jiu3 zhou1 。
- hong2 cai2 zi4 yi1 lü3 ， yu2 shi4 qi3 ying4 liu2 。
- yi1 xi1 kai1 huang2 ge2 ， yu2 jin1 shang4 hei1 tou2 。
- pei2 gong1 xuan2 wo4 hu4 ， xiao1 xiang1 zan4 ju1 liu2 。
- xi4 yi4 ji1 shan1 shou4 ， guang1 hua2 lü4 ye3 you2 。
- yin2 yu2 shou4 mu3 gui4 ， yu4 er3 shang4 gong1 you1 。
- si4 sheng4 zi1 yuan2 li4 ， chang1 shi2 fu4 yu4 qiu2 。
- lai2 gui1 jia1 ji4 zi3 ， ru4 jin4 wei3 han2 hou2 。
- jin1 ri4 hui1 wang2 lüe4 ， cang1 sheng1 qi2 miao4 mou2 。
- zhong1 yuan2 shang4 fen1 rao3 ， jue2 sai1 yao4 huai2 rou2 。
- sheng4 suan4 ru2 xian1 ding4 ， cheng2 ji1 hui4 ke3 tou2 。
- hong2 yuan2 duan1 yu4 fan4 ， qian2 zhu4 fei3 wu2 chou2 。
- ri4 yue4 fu2 xi1 yu4 ， qian2 kun1 xie2 yu3 chou2 。
- xing2 kan4 jing4 she2 shi3 ， ju4 yi4 xi1 pi2 xiu1 。
- kao3 you3 zhong1 shu1 di4 ， guan1 wu2 tai4 wei4 chou2 。
- liang3 jing1 qi1 xun4 sao3 ， jiu3 miao4 de2 chong2 xiu1 。
- zhi3 fu2 tian1 fang1 xi1 ， xun1 yong1 shi4 wei4 xiu1 。
- si1 min2 na4 ren2 shou4 ， gong1 shou4 ji3 qian1 qiu1 。

## 注释

## 译文

## 赏析
