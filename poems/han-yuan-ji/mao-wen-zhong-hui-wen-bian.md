---
id: han-yuan-ji-mao-wen-zhong-hui-wen-bian
title: 毛文仲惠文编
titlePinyin: mao2 wen2 zhong4 hui4 wen2 bian1
titleSlug: mao-wen-zhong-hui-wen-bian
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生毛公诗，训传固已久。
- 纷纭齐鲁失，浪自开户牖。
- 至哉一言蔽，可用严墨守。
- 渊源见云仍，梦泽吞八九。
- 雕章与棘句，锦绣间琼玖。
- 嶷如犀始擢，粲若蚌初剖。
- 肉食乃闻韶，昼日或见斗。
- 三百篇未忘，七十子何有。
- 应如摩天刃，要是修月手。
- 时来岂无用，妙处端不朽。
- 君看夸夺儿，在后熟顾叟。
- 喧啾蛩负户，嘈囋蝉荫柳。
- 谁令口鸣悲，正使心欲呕。
- 岂无熊罴士，底问牛马走。
- 岧峣金闺门，豪杰自先后。
- 而君尚穷滞，履敝衿见肘。
- 才名三十年，肮脏惊白首。
- 我惭拜嘉赐，幼妇连虀臼。
- 相望百里远，曾未共樽酒。
- 期君颂中兴，步出次山右。

## 拼音
- ping2 sheng1 mao2 gong1 shi1 ， xun4 chuan2 gu4 yi3 jiu3 。
- fen1 yun2 qi2 lu3 shi1 ， lang4 zi4 kai1 hu4 you3 。
- zhi4 zai1 yi4 yan2 bi4 ， ke3 yong4 yan2 mo4 shou3 。
- yuan1 yuan2 jian4 yun2 reng2 ， meng4 ze2 tun1 ba1 jiu3 。
- diao1 zhang1 yu3 ji2 ju4 ， jin3 xiu4 jian1 qiong2 jiu3 。
- yi2 ru2 xi1 shi3 zhuo2 ， can4 ruo4 bang4 chu1 pou1 。
- rou4 shi2 nai3 wen2 shao2 ， zhou4 ri4 huo4 jian4 dou4 。
- san1 bai3 pian1 wei4 wang4 ， qi1 shi2 zi3 he2 you3 。
- ying4 ru2 mo2 tian1 ren4 ， yao4 shi0 xiu1 yue4 shou3 。
- shi2 lai2 qi3 wu2 yong4 ， miao4 chu4 duan1 bu4 xiu3 。
- jun1 kan4 kua1 duo2 er2 ， zai4 hou4 shu2 gu4 sou3 。
- xuan1 jiu1 qiong2 fu4 hu4 ， cao2 za2 chan2 yin4 liu3 。
- shui2 ling4 kou3 ming2 bei1 ， zheng4 shi3 xin1 yu4 ou3 。
- qi3 wu2 xiong2 pi2 shi4 ， di3 wen4 niu2 ma3 zou3 。
- tiao2 yao2 jin1 gui1 men2 ， hao2 jie2 zi4 xian1 hou4 。
- er2 jun1 shang4 qiong2 zhi4 ， lü3 bi4 jin1 jian4 zhou3 。
- cai2 ming2 san1 shi2 nian2 ， ang1 zang1 jing1 bai2 shou3 。
- wo3 can2 bai4 jia1 ci4 ， you4 fu4 lian2 ji1 jiu4 。
- xiang1 wang4 bai3 li3 yuan3 ， ceng2 wei4 gong4 zun1 jiu3 。
- qi1 jun1 song4 zhong1 xing1 ， bu4 chu1 ci4 shan1 you4 。

## 注释

## 译文

## 赏析
