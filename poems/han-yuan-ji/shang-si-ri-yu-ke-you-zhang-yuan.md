---
id: han-yuan-ji-shang-si-ri-yu-ke-you-zhang-yuan
title: 上巳日与客游张园
titlePinyin: shang4 si4 ri4 yu3 ke4 you2 zhang1 yuan2
titleSlug: shang-si-ri-yu-ke-you-zhang-yuan
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 簿书有余闲，春日亦已永。
- 况逢佳节休，朱墨得暂屏。
- 名园跨江郊，危槛俯千顷。
- 平芜雨初匀，弱柳风自整。
- 芳寻寄萧散，意适忘醉醒。
- 持觞挹花色，散策步林影。
- 虽无歌舞妍，所爱亭馆静。
- 佳辰天气清，泉水助幽冷。
- 缅怀山阴会，修竹带崇岭。
- 应知佳客临，怀抱均一骋。
- 君看结绮地，茨棘翳眢井。
- 当时擘牋人，正复对此景。
- 江山几兴废，岁月侵老境。
- 但愿中圣贤，畴能计钟鼎。

## 拼音
- bo2 shu1 you3 yu2 xian2 ， chun1 ri4 yi4 yi3 yong3 。
- kuang4 feng2 jia1 jie2 xiu1 ， zhu1 mo4 de2 zan4 ping2 。
- ming2 yuan2 kua4 jiang1 jiao1 ， wei1 kan3 fu3 qian1 qing3 。
- ping2 wu2 yu3 chu1 yun2 ， ruo4 liu3 feng1 zi4 zheng3 。
- fang1 xun2 ji4 xiao1 san4 ， yi4 shi4 wang4 zui4 xing3 。
- chi2 shang1 yi4 hua1 se4 ， san4 ce4 bu4 lin2 ying3 。
- sui1 wu2 ge1 wu3 yan2 ， suo3 ai4 ting2 guan3 jing4 。
- jia1 chen2 tian1 qi4 qing1 ， quan2 shui3 zhu4 you1 leng3 。
- mian3 huai2 shan1 yin1 hui4 ， xiu1 zhu2 dai4 chong2 ling3 。
- ying4 zhi1 jia1 ke4 lin2 ， huai2 bao4 jun1 yi4 cheng3 。
- jun1 kan4 jie2 qi3 di4 ， ci2 ji2 yi4 yuan1 jing3 。
- dang1 shi2 bo4 jian1 ren2 ， zheng4 fu4 dui4 ci3 jing3 。
- jiang1 shan1 ji3 xing1 fei4 ， sui4 yue4 qin1 lao3 jing4 。
- dan4 yuan4 zhong1 sheng4 xian2 ， chou2 neng2 ji4 zhong1 ding3 。

## 注释

## 译文

## 赏析
