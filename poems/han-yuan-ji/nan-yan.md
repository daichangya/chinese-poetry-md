---
id: han-yuan-ji-nan-yan
title: 南岩
titlePinyin: nan2 yan2
titleSlug: nan-yan
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 官曹簿领无时空，一春蹙蹙尘埃中。
- 溪南十里岩谷好，俗驾屡整无由穷。
- 前时相邀雨断道，今时不雨天亦风。
- 乃知书生不解事，每以悭涩勤天公。
- 兴来邂逅始一往，相与纵辔随飞鸿。
- 野棠著子梅杏老，密叶尚带残花红。
- 峥嵘屋宇吁可怪，无乃开辟烦丰隆。
- 却寻危径山巉绝，俯仰旷野迷西东。
- 涓涓寒流滴冰雪，一酌为我凉心胸。
- 山川何曾岁月计，可怜翠阜纷磨砻。
- 人生欢笑不易得，此会几许谁能同。
- 春禽正喧日已暮，叹我归期还匆匆。

## 拼音
- guan1 cao2 bo2 ling3 wu2 shi2 kong1 ， yi4 chun1 cu4 cu4 chen2 ai1 zhong1 。
- xi1 nan2 shi2 li3 yan2 gu3 hao3 ， su2 jia4 lü3 zheng3 wu2 you2 qiong2 。
- qian2 shi2 xiang1 yao1 yu3 duan4 dao4 ， jin1 shi2 bu4 yu3 tian1 yi4 feng1 。
- nai3 zhi1 shu1 sheng1 bu4 jie3 shi4 ， mei3 yi3 qian1 se4 qin2 tian1 gong1 。
- xing1 lai2 xie4 hou4 shi3 yi4 wang3 ， xiang1 yu3 zong4 pei4 sui2 fei1 hong2 。
- ye3 tang2 zhu4 zi3 mei2 xing4 lao3 ， mi4 ye4 shang4 dai4 can2 hua1 hong2 。
- zheng1 rong2 wu1 yu3 xu1 ke3 guai4 ， wu2 nai3 kai1 pi4 fan2 feng1 long2 。
- que4 xun2 wei1 jing4 shan1 chan2 jue2 ， fu3 yang3 kuang4 ye3 mi2 xi1 dong1 。
- juan1 juan1 han2 liu2 di1 bing1 xue3 ， yi4 zhuo2 wei4 wo3 liang2 xin1 xiong1 。
- shan1 chuan1 he2 ceng2 sui4 yue4 ji4 ， ke3 lian2 cui4 fu4 fen1 mo2 long2 。
- ren2 sheng1 huan1 xiao4 bu2 yi4 de2 ， ci3 hui4 ji3 xu3 shui2 neng2 tong2 。
- chun1 qin2 zheng4 xuan1 ri4 yi3 mu4 ， tan4 wo3 gui1 qi1 hai2 cong1 cong1 。

## 注释

## 译文

## 赏析
