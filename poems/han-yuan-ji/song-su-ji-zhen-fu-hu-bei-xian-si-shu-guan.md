---
id: han-yuan-ji-song-su-ji-zhen-fu-hu-bei-xian-si-shu-guan
title: 送苏季真赴湖北宪司属官
titlePinyin: song4 su1 ji4 zhen1 fu4 hu2 bei3 xian4 si1 shu3 guan1
titleSlug: song-su-ji-zhen-fu-hu-bei-xian-si-shu-guan
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔闻君未相识，春雨系船吴市侧。
- 逆风白浪不成行，坐听亲朋谈历历。
- 岂意飘零晚相见，俱捧江东从事檄。
- 拙鸠未省厌榆枌，威凤谁令安枳棘。
- 今年喜君若有遇，去我还为远行役。
- 一樽忍话故园事，童穉吁嗟发今白。
- 君家声名塞宇宙，翰墨纵横富奇策。
- 未容世职践明光，聊佐𬨎车司郡国。
- 衡山洞庭忽在眼，禹牒黄车有遗迹。
- 诗成不用吊灵均，为访桃花招隠客。

## 拼音
- yi4 xi1 wen2 jun1 wei4 xiang1 shi2 ， chun1 yu3 xi4 chuan2 wu2 shi4 ce4 。
- ni4 feng1 bai2 lang4 bu4 cheng2 xing2 ， zuo4 ting1 qin1 peng2 tan2 li4 li4 。
- qi3 yi4 piao1 ling2 wan3 xiang1 jian4 ， ju4 peng3 jiang1 dong1 cong2 shi4 xi2 。
- zhuo1 jiu1 wei4 sheng3 yan4 yu2 fen2 ， wei1 feng4 shui2 ling4 an1 zhi3 ji2 。
- jin1 nian2 xi3 jun1 ruo4 you3 yu4 ， qu4 wo3 hai2 wei4 yuan3 xing2 yi4 。
- yi4 zun1 ren3 hua4 gu4 yuan2 shi4 ， tong2 zhi4 xu1 jie1 fa1 jin1 bai2 。
- jun1 jia1 sheng1 ming2 sai1 yu3 zhou4 ， han4 mo4 zong4 heng2 fu4 qi2 ce4 。
- wei4 rong2 shi4 zhi2 jian4 ming2 guang1 ， liao2 zuo3 you2 che1 si1 jun4 guo2 。
- heng2 shan1 dong4 ting2 hu1 zai4 yan3 ， yu3 die2 huang2 che1 you3 yi2 ji4 。
- shi1 cheng2 bu2 yong4 diao4 ling2 jun1 ， wei4 fang3 tao2 hua1 zhao1 yin3 ke4 。

## 注释

## 译文

## 赏析
