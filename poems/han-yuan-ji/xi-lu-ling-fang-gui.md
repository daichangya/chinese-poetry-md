---
id: han-yuan-ji-xi-lu-ling-fang-gui
title: 喜吕令防归
titlePinyin: xi3 lü3 ling4 fang2 gui1
titleSlug: xi-lu-ling-fang-gui
author: 韩元吉
authorPinyin: han2 yuan2 ji2
authorSlug: han-yuan-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闲居玩编简，萧然罕朋俦。
- 古士信可佳，欲语不见酬。
- 岂如平生交，臭味能相投。
- 别久得会面，笑谈解人忧。
- 况君复比邻，共此一壑幽。
- 招邀接步武，文字资讨求。
- 昨朝喜君来，快若沈疴瘳。
- 开口四五笑，亹亹谈未休。
- 鸡鸣任风雨，畴能记穷愁。
- 因知名教地，至乐真天游。
- 新凉动梧竹，柴门掩清秋。
- 三径无杂华，茙葵散金瓯。
- 年丰鱼蟹熟，樽酒亦易谋。
- 相过勿厌数，此外俱悠悠。

## 拼音
- xian2 ju1 wan2 bian1 jian3 ， xiao1 ran2 han3 peng2 chou2 。
- gu3 shi4 xin4 ke3 jia1 ， yu4 yu3 bu2 jian4 chou2 。
- qi3 ru2 ping2 sheng1 jiao1 ， chou4 wei4 neng2 xiang1 tou2 。
- bie2 jiu3 de2 hui4 mian4 ， xiao4 tan2 jie3 ren2 you1 。
- kuang4 jun1 fu4 bi3 lin2 ， gong4 ci3 yi2 he4 you1 。
- zhao1 yao1 jie1 bu4 wu3 ， wen2 zi4 zi1 tao3 qiu2 。
- zuo2 chao2 xi3 jun1 lai2 ， kuai4 ruo4 shen3 ke1 chou1 。
- kai1 kou3 si4 wu3 xiao4 ， wei3 wei3 tan2 wei4 xiu1 。
- ji1 ming2 ren4 feng1 yu3 ， chou2 neng2 ji4 qiong2 chou2 。
- yin1 zhi1 ming2 jiao4 di4 ， zhi4 le4 zhen1 tian1 you2 。
- xin1 liang2 dong4 wu2 zhu2 ， chai2 men2 yan3 qing1 qiu1 。
- san1 jing4 wu2 za2 hua2 ， rong2 kui2 san4 jin1 ou1 。
- nian2 feng1 yu2 xie4 shu2 ， zun1 jiu3 yi4 yi4 mou2 。
- xiang1 guo4 wu4 yan4 shu4 ， ci3 wai4 ju4 you1 you1 。

## 注释

## 译文

## 赏析
