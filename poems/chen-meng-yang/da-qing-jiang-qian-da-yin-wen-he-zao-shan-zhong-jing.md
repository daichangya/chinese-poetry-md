---
id: chen-meng-yang-da-qing-jiang-qian-da-yin-wen-he-zao-shan-zhong-jing
title: 答清江钱大尹问合皂山中景
titlePinyin: da2 qing1 jiang1 qian2 da4 yin3 wen4 he2 zao4 shan1 zhong1 jing3
titleSlug: da-qing-jiang-qian-da-yin-wen-he-zao-shan-zhong-jing
author: 陈孟阳
authorPinyin: chen2 meng4 yang2
authorSlug: chen-meng-yang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 形如合皂对清江，吴汉神仙古道场。
- 玉像灵多民受赐，天书岁久墨犹香。
- 绛霞密锁灵仙馆，碧雾轻笼正一堂。
- 苍藓斓斑双鲤石，寒泉澄湛九龙塘。
- 著衣台上三冬暖，鸣水亭前六月凉。
- 捣药鸟声喧夜榻，升天马迹印西冈。
- 葛憩源深生异草，凌云峰峻染瑶光。
- 丹井虽存人杳漠，松巢空见鹤飞翔。
- 屏粧水墨夸陶弼，门断尘埃忆孟昌。
- 风来松桧笙箫地，春入园林锦绣乡。
- 个中自少红尘到，闲里惟知白昼长。
- 景物敢吟成实录，愿凭贤宰一称扬。

## 拼音
- xing2 ru2 he2 zao4 dui4 qing1 jiang1 ， wu2 han4 shen2 xian1 gu3 dao4 chang3 。
- yu4 xiang4 ling2 duo1 min2 shou4 ci4 ， tian1 shu1 sui4 jiu3 mo4 you2 xiang1 。
- jiang4 xia2 mi4 suo3 ling2 xian1 guan3 ， bi4 wu4 qing1 long2 zheng4 yi4 tang2 。
- cang1 xian3 lan2 ban1 shuang1 li3 shi2 ， han2 quan2 cheng2 zhan4 jiu3 long2 tang2 。
- zhu4 yi1 tai2 shang4 san1 dong1 nuan3 ， ming2 shui3 ting2 qian2 liu4 yue4 liang2 。
- dao3 yao4 niao3 sheng1 xuan1 ye4 ta4 ， sheng1 tian1 ma3 ji4 yin4 xi1 gang1 。
- ge3 qi4 yuan2 shen1 sheng1 yi4 cao3 ， ling2 yun2 feng1 jun4 ran3 yao2 guang1 。
- dan1 jing3 sui1 cun2 ren2 yao3 mo4 ， song1 chao2 kong1 jian4 he4 fei1 xiang2 。
- ping2 zhuang1 shui3 mo4 kua1 tao2 bi4 ， men2 duan4 chen2 ai1 yi4 meng4 chang1 。
- feng1 lai2 song1 gui4 sheng1 xiao1 di4 ， chun1 ru4 yuan2 lin2 jin3 xiu4 xiang1 。
- ge4 zhong1 zi4 shao3 hong2 chen2 dao4 ， xian2 li3 wei2 zhi1 bai2 zhou4 chang2 。
- jing3 wu4 gan3 yin2 cheng2 shi2 lu4 ， yuan4 ping2 xian2 zai3 yi4 cheng1 yang2 。

## 注释

## 译文

## 赏析
