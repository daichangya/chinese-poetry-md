---
id: yu-chou-he-han-lao-di-nan-po-san-shi-yun
title: 和汉老弟南坡三十韵
titlePinyin: he2 han4 lao3 di4 nan2 po1 san1 shi2 yun4
titleSlug: he-han-lao-di-nan-po-san-shi-yun
author: 虞俦
authorPinyin: yu2 chou2
authorSlug: yu-chou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北阙书休上，东山妓不携。
- 宦情元梦鹿，交道只黄鹂。
- 瓜戍怀桐汭，星回直摄提。
- 双凫方欲下，只履又还西。
- 尘土慙书剑，江山识杖藜。
- 青冥甘蹭蹬，素手孰提撕。
- 笑幕空巢燕，怜藩几触羝。
- 兹坡何爽垲，造物复推挤。
- 萧寺钟声远，坊门酒旆低。
- 目行无远近，脚力免攀跻。
- 更喜经前圃，何妨过小溪。
- 烟林轻曳练，云岫近横梯。
- 井邑千家丽，川原四望迷。
- 披榛通曲迳，锄麦乱蔬畦。
- 梅杏增奇观，牛羊失旧蹊。
- 道傍知苦李，霜后认红梨。
- 植竹行抽笋，栽杨蚤秀稊。
- 霞蒸桃处处，露怨草凄凄。
- 红白宜相间，高卑未得齐。
- 壶浆旁舍乞，饭裹小童赍。
- 著屐应同谢，登仙不羡倪。
- 芳菲催羯鼓，早晚映榱题。
- 葵绿新含露，芹香旧煮泥。
- 鸿宾天外去，鸠妇雨中啼。
- 密荫真堪托，安枝可以栖。
- 应须回俗驾，未肯厌家鸡。
- 蜂识花前酒，鸦随陇上犁。
- 角看童子丱，齿见老人𫠜。
- 靖节莲为社，梁侯稊觅稗。
- 问渠何所见，公子岂知嵇。

## 拼音
- bei3 que1 shu1 xiu1 shang4 ， dong1 shan1 ji4 bu4 xie2 。
- huan4 qing2 yuan2 meng4 lu4 ， jiao1 dao4 zhi1 huang2 li2 。
- gua1 shu4 huai2 tong2 rui4 ， xing1 hui2 zhi2 she4 ti2 。
- shuang1 fu2 fang1 yu4 xia4 ， zhi1 lü3 you4 hai2 xi1 。
- chen2 tu3 can2 shu1 jian4 ， jiang1 shan1 shi2 zhang4 li2 。
- qing1 ming2 gan1 ceng4 deng1 ， su4 shou3 shu2 ti2 si1 。
- xiao4 mu4 kong1 chao2 yan4 ， lian2 fan1 ji3 chu4 di1 。
- zi1 po1 he2 shuang3 kai3 ， zao4 wu4 fu4 tui1 ji3 。
- xiao1 si4 zhong1 sheng1 yuan3 ， fang1 men2 jiu3 pei4 di1 。
- mu4 xing2 wu2 yuan3 jin4 ， jiao3 li4 mian3 pan1 ji1 。
- geng4 xi3 jing1 qian2 pu3 ， he2 fang2 guo4 xiao3 xi1 。
- yan1 lin2 qing1 ye4 lian4 ， yun2 xiu4 jin4 heng2 ti1 。
- jing3 yi4 qian1 jia1 li4 ， chuan1 yuan2 si4 wang4 mi2 。
- pi1 zhen1 tong1 qu3 jing4 ， chu2 mai4 luan4 shu1 qi2 。
- mei2 xing4 zeng1 qi2 guan1 ， niu2 yang2 shi1 jiu4 qi1 。
- dao4 bang4 zhi1 ku3 li3 ， shuang1 hou4 ren4 hong2 li2 。
- zhi2 zhu2 xing2 chou1 sun3 ， zai1 yang2 zao3 xiu4 ti2 。
- xia2 zheng1 tao2 chu4 chu4 ， lu4 yuan4 cao3 qi1 qi1 。
- hong2 bai2 yi2 xiang1 jian4 ， gao1 bei1 wei4 de2 qi2 。
- hu2 jiang1 pang2 she4 qi3 ， fan4 guo3 xiao3 tong2 ji1 。
- zhu4 ji1 ying4 tong2 xie4 ， deng1 xian1 bu2 xian4 ni2 。
- fang1 fei1 cui1 jie2 gu3 ， zao3 wan3 ying4 cui1 ti2 。
- kui2 lü4 xin1 han2 lu4 ， qin2 xiang1 jiu4 zhu3 ni2 。
- hong2 bin1 tian1 wai4 qu4 ， jiu1 fu4 yu3 zhong1 ti2 。
- mi4 yin4 zhen1 kan1 tuo1 ， an1 zhi1 ke3 yi3 qi1 。
- ying4 xu1 hui2 su2 jia4 ， wei4 ken3 yan4 jia1 ji1 。
- feng1 shi2 hua1 qian2 jiu3 ， ya1 sui2 long3 shang4 li2 。
- jiao3 kan4 tong2 zi3 guan4 ， chi3 jian4 lao3 ren2 ni2 。
- jing4 jie2 lian2 wei4 she4 ， liang2 hou2 ti2 mi4 bai4 。
- wen4 qu2 he2 suo3 jian4 ， gong1 zi3 qi3 zhi1 ji1 。

## 注释

## 译文

## 赏析
