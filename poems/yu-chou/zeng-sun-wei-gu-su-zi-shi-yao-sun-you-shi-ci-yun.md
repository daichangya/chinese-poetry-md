---
id: yu-chou-zeng-sun-wei-gu-su-zi-shi-yao-sun-you-shi-ci-yun
title: 赠孙尉姑苏紫石铫孙有诗次韵
titlePinyin: zeng4 sun1 wei4 gu1 su1 zi3 shi2 yao2 sun1 you3 shi1 ci4 yun4
titleSlug: zeng-sun-wei-gu-su-zi-shi-yao-sun-you-shi-ci-yun
author: 虞俦
authorPinyin: yu2 chou2
authorSlug: yu-chou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴侬生长水与云，不采莲花拔蒲根。
- 穷山凿石出奇怪，颠坑仆谷无寒温。
- 宣和幸臣以佞进，横江花石如云屯。
- 造化有此诚疮痏，奈何浮靡夸朴敦。
- 守令诛求星火迫，州县惊扰河涛翻。
- 举觞谁酹栟榈子，我欲从之以为昆。
- 尔来刳作短尾铫，形模简古得全浑。
- 遗君日以烹龙凤，要和松风泻潺湲。
- 弥明讥评二子媿，卢仝风味千载存。
- 搜搅胸中万卷富，倾动笔下三峡源。
- 可怜长安贵公子，饱餐荔支餍河豚。
- 岂知是中有佳趣，目方忤视手不扪。
- 武夫丁字且不识，一𪿫拟落天骄魂。
- 平生攘臂咤飞石，唾取青衫明主恩。
- 书生调度清且苦，臭味不同谁与论。
- 祝君勿遣羊羹污，以友石供古铜盆。

## 拼音
- wu2 nong2 sheng1 zhang3 shui3 yu3 yun2 ， bu4 cai3 lian2 hua1 ba2 pu2 gen1 。
- qiong2 shan1 zao2 shi2 chu1 qi2 guai4 ， dian1 keng1 pu2 gu3 wu2 han2 wen1 。
- xuan1 he2 xing4 chen2 yi3 ning4 jin4 ， heng2 jiang1 hua1 shi2 ru2 yun2 tun2 。
- zao4 hua4 you3 ci3 cheng2 chuang1 wei3 ， nai4 he2 fu2 mi2 kua1 pu3 dun1 。
- shou3 ling4 zhu1 qiu2 xing1 huo3 po4 ， zhou1 xian4 jing1 rao3 he2 tao1 fan1 。
- ju3 shang1 shui2 lei4 bing1 lü2 zi3 ， wo3 yu4 cong2 zhi1 yi3 wei2 kun1 。
- er3 lai2 ku1 zuo4 duan3 wei3 yao2 ， xing2 mo2 jian3 gu3 de2 quan2 hun2 。
- yi2 jun1 ri4 yi3 peng1 long2 feng4 ， yao4 he2 song1 feng1 xie4 chan2 yuan2 。
- mi2 ming2 ji1 ping2 er4 zi3 kui4 ， lu2 tong2 feng1 wei4 qian1 zai3 cun2 。
- sou1 jiao3 xiong1 zhong1 wan4 juan4 fu4 ， qing1 dong4 bi3 xia4 san1 xia2 yuan2 。
- ke3 lian2 chang2 an1 gui4 gong1 zi3 ， bao3 can1 li4 zhi1 yan4 he2 tun2 。
- qi3 zhi1 shi4 zhong1 you3 jia1 qu4 ， mu4 fang1 wu3 shi4 shou3 bu4 men2 。
- wu3 fu1 ding1 zi4 qie3 bu4 shi2 ， yi1 𪿫 ni3 luo4 tian1 jiao1 hun2 。
- ping2 sheng1 rang3 bi4 zha4 fei1 shi2 ， tuo4 qu3 qing1 shan1 ming2 zhu3 en1 。
- shu1 sheng1 diao4 du4 qing1 qie3 ku3 ， chou4 wei4 bu4 tong2 shui2 yu3 lun4 。
- zhu4 jun1 wu4 qian3 yang2 geng1 wu1 ， yi3 you3 shi2 gong4 gu3 tong2 pen2 。

## 注释

## 译文

## 赏析
