---
id: yu-chou-wang-tian-mu-qi-yu
title: 往天目祈雨
titlePinyin: wang3 tian1 mu4 qi2 yu3
titleSlug: wang-tian-mu-qi-yu
author: 虞俦
authorPinyin: yu2 chou2
authorSlug: yu-chou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伏谒三池上，难穷一壑幽。
- 万山从此起，众水尽分流。
- 暑雨虽愆夏，阴风镇若秋。
- 天高还有目，地险好回头。
- 御府金奁赐，仙坛铁板投。
- 不须忧旱魃，直是起潜虬。
- 圣主思霖切，微臣尽日留。
- 精诚三祷罢，神听一闻不。
- 霶霈斯为泽，迟回恐作羞。
- 奉常司典礼，秋报敢忘优。

## 拼音
- fu2 ye4 san1 chi2 shang4 ， nan2 qiong2 yi2 he4 you1 。
- wan4 shan1 cong2 ci3 qi3 ， zhong4 shui3 jin4 fen1 liu2 。
- shu3 yu3 sui1 qian1 xia4 ， yin1 feng1 zhen4 ruo4 qiu1 。
- tian1 gao1 hai2 you3 mu4 ， di4 xian3 hao3 hui2 tou2 。
- yu4 fu3 jin1 lian2 ci4 ， xian1 tan2 tie3 ban3 tou2 。
- bu4 xu1 you1 han4 ba2 ， zhi2 shi4 qi3 qian2 qiu2 。
- sheng4 zhu3 si1 lin2 qie4 ， wei1 chen2 jin4 ri4 liu2 。
- jing1 cheng2 san1 dao3 ba4 ， shen2 ting1 yi4 wen2 bu4 。
- pang1 pei4 si1 wei4 ze2 ， chi2 hui2 kong3 zuo4 xiu1 。
- feng4 chang2 si1 dian3 li3 ， qiu1 bao4 gan3 wang4 you1 。

## 注释

## 译文

## 赏析
