---
id: yu-chou-cheng-jun-tong-she-jian-bie-xin-an-shi-jun-xu-zi-yi-tai-cheng-fen-yun
title: 成均同舍饯别新安使君徐子宜太丞分韵
titlePinyin: cheng2 jun1 tong2 she4 jian4 bie2 xin1 an1 shi3 jun1 xu2 zi3 yi2 tai4 cheng2 fen1 yun4
titleSlug: cheng-jun-tong-she-jian-bie-xin-an-shi-jun-xu-zi-yi-tai-cheng-fen-yun
author: 虞俦
authorPinyin: yu2 chou2
authorSlug: yu-chou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔弦歌乳溪侧，嗟哉所割真鸡肋。
- 斯民疾苦得饱谙，离彼三年能记忆。
- 丁男个个事播殖，红女家家勤纺织。
- 可怜卒岁无完褐，纵使丰年有菜色。
- 夏税未毕秋税来，县家小缓州家逼。
- 拆东补西恐不免，剜肉医疮宁有极。
- 小儒安敢私其民，上官贻怒几遭劾。
- 痛定还思当痛时，至今梦里犹心恻。
- 歙为富州传自旧，谁以留州事苛刻。
- 徐侯固是清庙器，抚摩暂遣凭熊轼。
- 朝廷选用盖不轻，祖帐衣冠倾上国。
- 德星往矣勿复道，田里从兹无叹息。

## 拼音
- wo3 xi1 xian2 ge1 ru3 xi1 ce4 ， jie1 zai1 suo3 ge1 zhen1 ji1 lei4 。
- si1 min2 ji2 ku3 de2 bao3 an1 ， li2 bi3 san1 nian2 neng2 ji4 yi4 。
- ding1 nan2 ge4 ge4 shi4 bo1 zhi2 ， hong2 nü3 jia1 jia1 qin2 fang3 zhi1 。
- ke3 lian2 zu2 sui4 wu2 wan2 he4 ， zong4 shi3 feng1 nian2 you3 cai4 se4 。
- xia4 shui4 wei4 bi4 qiu1 shui4 lai2 ， xian4 jia1 xiao3 huan3 zhou1 jia1 bi1 。
- chai1 dong1 bu3 xi1 kong3 bu4 mian3 ， wan1 rou4 yi1 chuang1 ning2 you3 ji2 。
- xiao3 ru2 an1 gan3 si1 qi2 min2 ， shang4 guan1 yi2 nu4 ji3 zao1 he2 。
- tong4 ding4 hai2 si1 dang1 tong4 shi2 ， zhi4 jin1 meng4 li3 you2 xin1 ce4 。
- xi1 wei4 fu4 zhou1 chuan2 zi4 jiu4 ， shui2 yi3 liu2 zhou1 shi4 ke1 ke4 。
- xu2 hou2 gu4 shi4 qing1 miao4 qi4 ， fu3 mo2 zan4 qian3 ping2 xiong2 shi4 。
- chao2 ting2 xuan3 yong4 gai4 bu4 qing1 ， zu3 zhang4 yi1 guan1 qing1 shang4 guo2 。
- de2 xing1 wang3 yi3 wu4 fu4 dao4 ， tian2 li3 cong2 zi1 wu2 tan4 xi1 。

## 注释

## 译文

## 赏析
