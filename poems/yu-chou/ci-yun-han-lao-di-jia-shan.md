---
id: yu-chou-ci-yun-han-lao-di-jia-shan
title: 次韵汉老弟假山
titlePinyin: ci4 yun4 han4 lao3 di4 jia3 shan1
titleSlug: ci-yun-han-lao-di-jia-shan
author: 虞俦
authorPinyin: yu2 chou2
authorSlug: yu-chou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庭空吏散无公事，一枕清风供午睡。
- 列仙之陬渺何许，化蝶翩翩可坐致。
- 梦中意行不识路，神前那有车乘坠。
- 立壁延缘萝蔓绿，滑径行视莓苔翠。
- 南游忽到九疑峰，竹痕斑斑湘娥泪。
- 箫韶声断苍梧云，石上虚余千古意。
- 回镳斜经少昊墟，阆风县圃穷幽邃。
- 昆仑铜柱高隠天，河流九曲东南被。
- 高掌远跖得我惊，二华巨灵留赑屭。
- 三丘却转问勾芒，首冠连鼇谁所置。
- 蓬莱浪自弱水隔，俛仰之间兴已寄。
- 传闻有枣大如瓜，一笑安期方指示。
- 恶风骤起吹船回，未悟此身在平地。
- 冬冬衙鼓忽惊觉，起来恰见群儿戏。
- 叠石亭前作假山，列嶂层峰生诡异。
- 有如中怒互拏攫，或似画眉相妩媚。
- 神獒狮子岂其朋，伏虎卧驼非若类。
- 珠屏九折地不惜，西柱一峰天所弃。
- 眼中乍见已堪赏，梦里曾游俱可志。
- 连筒灌水瀑泉飞，薄岸临坻盘石岿。
- 瓦盘拳石养菖蒲，小有仇池今见二。
- 乃知仙境只人间，跬步不移千里至。
- 向来封国在槐枝，我今此梦真相似。
- 要知万事孰非梦，何物世间能久嗜。
- 有人夜半欲移舟，读我此诗宁不愧。

## 拼音
- ting2 kong1 li4 san4 wu2 gong1 shi4 ， yi4 zhen3 qing1 feng1 gong4 wu3 shui4 。
- lie4 xian1 zhi1 zou1 miao3 he2 xu3 ， hua4 die2 pian1 pian1 ke3 zuo4 zhi4 。
- meng4 zhong4 yi4 xing2 bu4 shi2 lu4 ， shen2 qian2 na4 you3 che1 cheng2 zhui4 。
- li4 bi4 yan2 yuan2 luo2 man4 lü4 ， hua2 jing4 xing2 shi4 mei2 tai2 cui4 。
- nan2 you2 hu1 dao4 jiu3 yi2 feng1 ， zhu2 hen2 ban1 ban1 xiang1 e2 lei4 。
- xiao1 shao2 sheng1 duan4 cang1 wu2 yun2 ， shi2 shang4 xu1 yu2 qian1 gu3 yi4 。
- hui2 biao1 xie2 jing1 shao3 hao4 xu1 ， lang2 feng1 xian4 pu3 qiong2 you1 sui4 。
- kun1 lun2 tong2 zhu4 gao1 yin3 tian1 ， he2 liu2 jiu3 qu1 dong1 nan2 bei4 。
- gao1 zhang3 yuan3 zhi2 de2 wo3 jing1 ， er4 hua2 ju4 ling2 liu2 bi4 xi4 。
- san1 qiu1 que4 zhuan3 wen4 gou1 mang2 ， shou3 guan1 lian2 ao2 shui2 suo3 zhi4 。
- peng2 lai2 lang4 zi4 ruo4 shui3 ge2 ， fu3 yang3 zhi1 jian1 xing1 yi3 ji4 。
- chuan2 wen2 you3 zao3 da4 ru2 gua1 ， yi2 xiao4 an1 qi1 fang1 zhi3 shi4 。
- e4 feng1 zhou4 qi3 chui1 chuan2 hui2 ， wei4 wu4 ci3 shen1 zai4 ping2 di4 。
- dong1 dong1 ya2 gu3 hu1 jing1 jue2 ， qi3 lai2 qia4 jian4 qun2 er2 xi4 。
- die2 shi2 ting2 qian2 zuo4 jia3 shan1 ， lie4 zhang4 ceng2 feng1 sheng1 gui3 yi4 。
- you3 ru2 zhong1 nu4 hu4 na2 jue2 ， huo4 si4 hua4 mei2 xiang1 wu3 mei4 。
- shen2 ao2 shi1 zi0 qi3 qi2 peng2 ， fu2 hu3 wo4 tuo2 fei1 ruo4 lei4 。
- zhu1 ping2 jiu3 zhe2 di4 bu4 xi1 ， xi1 zhu4 yi4 feng1 tian1 suo3 qi4 。
- yan3 zhong1 zha4 jian4 yi3 kan1 shang3 ， meng4 li3 ceng2 you2 ju4 ke3 zhi4 。
- lian2 tong3 guan4 shui3 pu4 quan2 fei1 ， bao2 an4 lin2 di3 pan2 shi2 kui1 。
- wa3 pan2 quan2 shi2 yang3 chang1 pu2 ， xiao3 you3 chou2 chi2 jin1 jian4 er4 。
- nai3 zhi1 xian1 jing4 zhi1 ren2 jian1 ， kui3 bu4 bu4 yi2 qian1 li3 zhi4 。
- xiang4 lai2 feng1 guo2 zai4 huai2 zhi1 ， wo3 jin1 ci3 meng4 zhen1 xiang4 si4 。
- yao4 zhi1 wan4 shi4 shu2 fei1 meng4 ， he2 wu4 shi4 jian1 neng2 jiu3 shi4 。
- you3 ren2 ye4 ban4 yu4 yi2 zhou1 ， du2 wo3 ci3 shi1 ning2 bu2 kui4 。

## 注释

## 译文

## 赏析
