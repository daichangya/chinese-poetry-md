---
id: yu-chou-shi-mo-yu-you-gan
title: 食墨鱼有感
titlePinyin: shi2 mo4 yu2 you3 gan3
titleSlug: shi-mo-yu-you-gan
author: 虞俦
authorPinyin: yu2 chou2
authorSlug: yu-chou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诳人吐尽胸中墨，不料反为人所得。
- 祸变之来非所虑，仅与诗人供一筯。
- 韩非竟以说难死，杨恽诗成污刀机。
- 子云嗜学甘寂寞，晚年奇字终投阁。
- 撑肠文字五千卷，不救颜回忍饥面。
- 三年博士冗不治，半生铅椠宁非痴。
- 老兵两眼不识书，饱食高眠我不如。

## 拼音
- kuang2 ren2 tu3 jin4 xiong1 zhong1 mo4 ， bu2 liao4 fan3 wei4 ren2 suo3 de2 。
- huo4 bian4 zhi1 lai2 fei1 suo3 lü4 ， jin3 yu3 shi1 ren2 gong4 yi2 zhu4 。
- han2 fei1 jing4 yi3 shuo1 nan2 si3 ， yang2 yun4 shi1 cheng2 wu1 dao1 ji1 。
- zi3 yun2 shi4 xue2 gan1 ji4 mo4 ， wan3 nian2 qi2 zi4 zhong1 tou2 ge2 。
- cheng1 chang2 wen2 zi4 wu3 qian1 juan4 ， bu2 jiu4 yan2 hui2 ren3 ji1 mian4 。
- san1 nian2 bo2 shi4 rong3 bu2 zhi4 ， ban4 sheng1 qian1 qian4 ning2 fei1 chi1 。
- lao3 bing1 liang3 yan3 bu4 shi2 shu1 ， bao3 shi2 gao1 mian2 wo3 bu4 ru2 。

## 注释

## 译文

## 赏析
