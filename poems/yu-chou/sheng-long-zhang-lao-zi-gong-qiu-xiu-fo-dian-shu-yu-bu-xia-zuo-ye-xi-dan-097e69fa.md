---
id: yu-chou-sheng-long-zhang-lao-zi-gong-qiu-xiu-fo-dian-shu-yu-bu-xia-zuo-ye-xi-dan-097e69fa
title: 圣龙长老资公求修佛殿疏余不暇作也昔丹霞烧木佛院主堕落须眉普贤劝修古佛末后童子证果居士举此公案二段以问圣龙若下得一转语则佛殿一时修了其或未然定又去聒扰檀施矣因作山偈奉送只此大胜作疏头劝缘也
titlePinyin: sheng4 long2 zhang3 lao3 zi1 gong1 qiu2 xiu1 fo2 dian4 shu1 yu2 bu4 xia2 zuo4 ye3 xi1 dan1 xia2 shao1 mu4 fo2 yuan4 zhu3 duo4 luo4 xu1 mei2 pu3 xian2 quan4 xiu1 gu3 fo2 mo4 hou4 tong2 zi3 zheng4 guo3 ju1 shi4 ju3 ci3 gong1 an4 er4 duan4 yi3 wen4 sheng4 long2 ruo4 xia4 de2 yi4 zhuan3 yu3 ze2 fo2 dian4 yi4 shi2 xiu1 le0 qi2 huo4 wei4 ran2 ding4 you4 qu4 guo1 rao3 tan2 shi1 yi3 yin1 zuo4 shan1 ji4 feng4 song4 zhi1 ci3 da4 sheng4 zuo4 shu1 tou2 quan4 yuan2 ye3
titleSlug: sheng-long-zhang-lao-zi-gong-qiu-xiu-fo-dian-shu-yu-bu-xia-zuo-ye-xi-dan-097e69fa
author: 虞俦
authorPinyin: yu2 chou2
authorSlug: yu-chou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风雨飘摇绀宇摧，百身古佛尽莓苔。
- 政须豪士修檀施，定自诸天打供来。
- 向晚钟鱼犹短气，只今龙象亦生哀。
- 道人莫惮朱门去，会有清莲一朵开。

## 拼音
- feng1 yu3 piao1 yao2 gan4 yu3 cui1 ， bai3 shen1 gu3 fo2 jin4 mei2 tai2 。
- zheng4 xu1 hao2 shi4 xiu1 tan2 shi1 ， ding4 zi4 zhu1 tian1 da3 gong4 lai2 。
- xiang4 wan3 zhong1 yu2 you2 duan3 qi4 ， zhi1 jin1 long2 xiang4 yi4 sheng1 ai1 。
- dao4 ren2 mo4 dan4 zhu1 men2 qu4 ， hui4 you3 qing1 lian2 yi4 duo3 kai1 。

## 注释

## 译文

## 赏析
