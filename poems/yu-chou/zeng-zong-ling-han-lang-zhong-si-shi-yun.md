---
id: yu-chou-zeng-zong-ling-han-lang-zhong-si-shi-yun
title: 赠总领韩郎中四十韵
titlePinyin: zeng4 zong3 ling3 han2 lang2 zhong1 si4 shi2 yun4
titleSlug: zeng-zong-ling-han-lang-zhong-si-shi-yun
author: 虞俦
authorPinyin: yu2 chou2
authorSlug: yu-chou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玉帛修和好，边隅久晏宁。
- 狼贪素谿壑，鲸浪忽沧溟。
- 江汉危航苇，关河失固扃。
- 两淮先𬺈龁，四海渐凋零。
- 稍喜呻吟地，重沾庙社灵。
- 帝方恢祚运，公合在朝廷。
- 故国非乔木，闻诗饱过庭。
- 经纶一门事，风采四夷听。
- 共喜难兄弟，于今尚典刑。
- 陵云临北固，雪涕陋新亭。
- 清切郎官宿，光辉使者星。
- 深源观出处，李泌盛年龄。
- 人杰今为用，天骄盍暂停。
- 大弨弦白羽，雄剑发新硎。
- 貔虎三千士，刍粮十万舲。
- 少须姿宿饱，作气上青冥。
- 传檄收天府，偏师下井陉。
- 孑遗新雨露，幽蛰待雷霆。
- 命服期三锡，腰镮拥万钉。
- 归来觐旒冕，早晚焕丹青。
- 伊昔蒙倾盖，随群预掣铃。
- 初筵叨礼数，接武奉仪型。
- 载酒桃花浪，寻诗杜若汀。
- 一斑窥豹管，什袭换鹅经。
- 深汲无长绠，洪撞仅寸筳。
- 违离念芝宇，开落几尧蓂。
- 生计春冰薄，先畴露叶暝。
- 抱经羞画虎，娱老托原鸰。
- 忝窃空黄甲，衰残类白丁。
- 尘生悲破甑，晨起问储缾。
- 孤宦徒为尔，长饥未遽醒。
- 地寒谁援接，途远更伶俜。
- 咽绝空阶蚓，微茫腐草萤。
- 逮今施刻画，犹得振毛翎。
- 幕府今多士，峨冠总宁馨。
- 暴鳞呼斗水，病颡忆林坰。
- 薄用收鸡肋，微功蓄豨芩。
- 真成能肉骨，坐待脱拘囹。
- 自是权舆地，宜深肺腑铭。
- 宁闻量如海，不受一浮萍。

## 拼音
- yu4 bo2 xiu1 he2 hao3 ， bian1 yu2 jiu3 yan4 ning2 。
- lang2 tan1 su4 xi1 he4 ， jing1 lang4 hu1 cang1 ming2 。
- jiang1 han4 wei1 hang2 wei3 ， guan1 he2 shi1 gu4 jiong1 。
- liang3 huai2 xian1 yi3 he2 ， si4 hai3 jian4 diao1 ling2 。
- shao1 xi3 shen1 yin2 di4 ， zhong4 zhan1 miao4 she4 ling2 。
- di4 fang1 hui1 zuo4 yun4 ， gong1 he2 zai4 chao2 ting2 。
- gu4 guo2 fei1 qiao2 mu4 ， wen2 shi1 bao3 guo4 ting2 。
- jing1 lun2 yi4 men2 shi4 ， feng1 cai3 si4 yi2 ting1 。
- gong4 xi3 nan2 xiong1 di4 ， yu2 jin1 shang4 dian3 xing2 。
- ling2 yun2 lin2 bei3 gu4 ， xue3 ti4 lou4 xin1 ting2 。
- qing1 qie4 lang2 guan1 su4 ， guang1 hui1 shi3 zhe3 xing1 。
- shen1 yuan2 guan1 chu1 chu4 ， li3 mi4 sheng4 nian2 ling2 。
- ren2 jie2 jin1 wei4 yong4 ， tian1 jiao1 he2 zan4 ting2 。
- da4 chao1 xian2 bai2 yu3 ， xiong2 jian4 fa1 xin1 xing2 。
- pi2 hu3 san1 qian1 shi4 ， chu2 liang2 shi2 wan4 ling2 。
- shao3 xu1 zi1 su4 bao3 ， zuo4 qi4 shang4 qing1 ming2 。
- chuan2 xi2 shou1 tian1 fu3 ， pian1 shi1 xia4 jing3 xing2 。
- jie2 yi2 xin1 yu3 lu4 ， you1 zhe2 dai4 lei2 ting2 。
- ming4 fu2 qi1 san1 xi1 ， yao1 huan2 yong1 wan4 ding1 。
- gui1 lai2 jin4 liu2 mian3 ， zao3 wan3 huan4 dan1 qing1 。
- yi1 xi1 meng2 qing1 gai4 ， sui2 qun2 yu4 che4 ling2 。
- chu1 yan2 dao1 li3 shu4 ， jie1 wu3 feng4 yi2 xing2 。
- zai3 jiu3 tao2 hua1 lang4 ， xun2 shi1 du4 ruo4 ting1 。
- yi4 ban1 kui1 bao4 guan3 ， shen2 xi2 huan4 e2 jing1 。
- shen1 ji2 wu2 chang2 geng3 ， hong2 zhuang4 jin3 cun4 ting2 。
- wei2 li2 nian4 zhi1 yu3 ， kai1 luo4 ji3 yao2 mi4 。
- sheng1 ji4 chun1 bing1 bao2 ， xian1 chou2 lu4 ye4 ming2 。
- bao4 jing1 xiu1 hua4 hu3 ， yu2 lao3 tuo1 yuan2 ling2 。
- tian3 qie4 kong1 huang2 jia3 ， shuai1 can2 lei4 bai2 ding1 。
- chen2 sheng1 bei1 po4 zeng4 ， chen2 qi3 wen4 chu3 ping2 。
- gu1 huan4 tu2 wei4 er3 ， chang2 ji1 wei4 ju4 xing3 。
- di4 han2 shui2 yuan2 jie1 ， tu2 yuan3 geng4 ling2 ping1 。
- yan4 jue2 kong1 jie1 yin3 ， wei1 mang2 fu3 cao3 ying2 。
- dai3 jin1 shi1 ke4 hua4 ， you2 de2 zhen4 mao2 ling2 。
- mu4 fu3 jin1 duo1 shi4 ， e2 guan1 zong3 ning2 xin1 。
- bao4 lin2 hu1 dou4 shui3 ， bing4 sang3 yi4 lin2 jiong1 。
- bao2 yong4 shou1 ji1 lei4 ， wei1 gong1 xu4 xi1 qin2 。
- zhen1 cheng2 neng2 rou4 gu3 ， zuo4 dai4 tuo1 ju1 ling2 。
- zi4 shi4 quan2 yu2 di4 ， yi2 shen1 fei4 fu3 ming2 。
- ning2 wen2 liang2 ru2 hai3 ， bu2 shou4 yi4 fu2 ping2 。

## 注释

## 译文

## 赏析
