---
id: yu-chou-he-chen-cui-liu-ti-feng-sheng
title: 和陈倅留题奉圣
titlePinyin: he2 chen2 cui4 liu2 ti2 feng4 sheng4
titleSlug: he-chen-cui-liu-ti-feng-sheng
author: 虞俦
authorPinyin: yu2 chou2
authorSlug: yu-chou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 飞鸿渺天末，目送类中散。
- 谪仙负诗狂，直欲摘星汉。
- 白云千丈峰，金碧美且焕。
- 忘言老瞿昙，祇作空花观。
- 轩冕傥来耳，世事亦其漫。
- 鸾凤在赤霄，宁肯就绁绊。
- 惟余忧国心，抚事辄悲怨。
- 饥馑有流离，十室九不爨。
- 上动黄屋念，每日不遑旰。
- 公岂爱登览，微意寓篇翰。
- 山僧遽传似，字字如珠贯。
- 劝分岂无术，未必愧鞭算。
- 升斗倘均惠，沟壑庶少逭。
- 福星公恐是，畴复虞岁旱。
- 王事敢告劳，行役春过半。
- 鬓丝禅榻畔，纶巾时一岸。
- 溪山得胜赏，歌舞废屡按。
- 请颂海沂康，民谣兹可玩。

## 拼音
- fei1 hong2 miao3 tian1 mo4 ， mu4 song4 lei4 zhong1 san4 。
- zhe2 xian1 fu4 shi1 kuang2 ， zhi2 yu4 zhai1 xing1 han4 。
- bai2 yun2 qian1 zhang4 feng1 ， jin1 bi4 mei3 qie3 huan4 。
- wang4 yan2 lao3 qu2 tan2 ， qi2 zuo4 kong1 hua1 guan1 。
- xuan1 mian3 tang3 lai2 er3 ， shi4 shi4 yi4 qi2 man4 。
- luan2 feng4 zai4 chi4 xiao1 ， ning4 ken3 jiu4 xie4 ban4 。
- wei2 yu2 you1 guo2 xin1 ， fu3 shi4 zhe2 bei1 yuan4 。
- ji1 jin3 you3 liu2 li2 ， shi2 shi4 jiu3 bu2 cuan4 。
- shang4 dong4 huang2 wu1 nian4 ， mei3 ri4 bu4 huang2 gan4 。
- gong1 qi3 ai4 deng1 lan3 ， wei1 yi4 yu4 pian1 han4 。
- shan1 seng1 ju4 chuan2 si4 ， zi4 zi4 ru2 zhu1 guan4 。
- quan4 fen1 qi3 wu2 shu4 ， wei4 bi4 kui4 bian1 suan4 。
- sheng1 dou4 tang3 jun1 hui4 ， gou1 he4 shu4 shao3 huan4 。
- fu2 xing1 gong1 kong3 shi4 ， chou2 fu4 yu2 sui4 han4 。
- wang2 shi4 gan3 gao4 lao2 ， xing2 yi4 chun1 guo4 ban4 。
- bin4 si1 chan2 ta4 pan4 ， lun2 jin1 shi2 yi2 an4 。
- xi1 shan1 de2 sheng4 shang3 ， ge1 wu3 fei4 lü3 an4 。
- qing3 song4 hai3 yi2 kang1 ， min2 yao2 zi1 ke3 wan2 。

## 注释

## 译文

## 赏析
