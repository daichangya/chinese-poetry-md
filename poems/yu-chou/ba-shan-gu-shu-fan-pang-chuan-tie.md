---
id: yu-chou-ba-shan-gu-shu-fan-pang-chuan-tie
title: 跋山谷书范滂传帖
titlePinyin: ba2 shan1 gu3 shu1 fan4 pang1 chuan2 tie1
titleSlug: ba-shan-gu-shu-fan-pang-chuan-tie
author: 俞畴
authorPinyin: yu2 chou2
authorSlug: yu-chou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 貂珰群雏擅天网，手驱名流入钩党。
- 屯云蔽日日光无，卯金神器春冰上。
- 汝南节士居危邦，志刬萧艾扶兰芳。
- 致君生不逮尧舜，死合夷齐俱首阳。
- 千年兴坏真暮旦，殷鉴讵应如许远。
- 安知后人哀后人，又起诸贤落南叹。
- 宜州老子笔有神，蝉蜕颜扬端逼真。
- 少模龙爪已名世，晚用鸡毛亦绝人。
- 平生孟博吾尚友，时事骎骎建宁旧。
- 胸蟠万卷老蛮乡，独感斯文聊运肘。
- 老子书名横九州，一纸千金不当酬。
- 此书岂但翰墨设，心事悢悢关百忧。
- 人言老子味禅悦，疾恶视滂宁尔切。
- 须知许国本精忠，不幸为滂甘伏节。
- 九原莫作令人悲，遗墨败素皆吾师。
- 从君乞取宜州字，要对崇宁党籍碑。

## 拼音
- diao1 dang1 qun2 chu2 shan4 tian1 wang3 ， shou3 qu1 ming2 liu2 ru4 gou1 dang3 。
- tun2 yun2 bi4 ri4 ri4 guang1 wu2 ， mao3 jin1 shen2 qi4 chun1 bing1 shang4 。
- ru3 nan2 jie2 shi4 ju1 wei1 bang1 ， zhi4 chan3 xiao1 ai4 fu2 lan2 fang1 。
- zhi4 jun1 sheng1 bu4 dai3 yao2 shun4 ， si3 he2 yi2 qi2 ju4 shou3 yang2 。
- qian1 nian2 xing1 huai4 zhen1 mu4 dan4 ， yin1 jian4 ju4 ying4 ru2 xu3 yuan3 。
- an1 zhi1 hou4 ren2 ai1 hou4 ren2 ， you4 qi3 zhu1 xian2 luo4 nan2 tan4 。
- yi2 zhou1 lao3 zi3 bi3 you3 shen2 ， chan2 tui4 yan2 yang2 duan1 bi1 zhen1 。
- shao3 mo2 long2 zhua3 yi3 ming2 shi4 ， wan3 yong4 ji1 mao2 yi4 jue2 ren2 。
- ping2 sheng1 meng4 bo2 wu2 shang4 you3 ， shi2 shi4 qin1 qin1 jian4 ning2 jiu4 。
- xiong1 pan2 wan4 juan4 lao3 man2 xiang1 ， du2 gan3 si1 wen2 liao2 yun4 zhou3 。
- lao3 zi3 shu1 ming2 heng2 jiu3 zhou1 ， yi4 zhi3 qian1 jin1 bu4 dang1 chou2 。
- ci3 shu1 qi3 dan4 han4 mo4 she4 ， xin1 shi4 liang4 liang4 guan1 bai3 you1 。
- ren2 yan2 lao3 zi3 wei4 chan2 yue4 ， ji2 e4 shi4 pang1 ning2 er3 qie4 。
- xu1 zhi1 xu3 guo2 ben3 jing1 zhong1 ， bu2 xing4 wei4 pang1 gan1 fu2 jie2 。
- jiu3 yuan2 mo4 zuo4 ling4 ren2 bei1 ， yi2 mo4 bai4 su4 jie1 wu2 shi1 。
- cong2 jun1 qi3 qu3 yi2 zhou1 zi4 ， yao4 dui4 chong2 ning2 dang3 ji2 bei1 。

## 注释

## 译文

## 赏析
