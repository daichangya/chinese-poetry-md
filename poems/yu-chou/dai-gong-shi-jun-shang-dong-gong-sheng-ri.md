---
id: yu-chou-dai-gong-shi-jun-shang-dong-gong-sheng-ri
title: 代巩使君上东宫生日
titlePinyin: dai4 gong3 shi3 jun1 shang4 dong1 gong1 sheng1 ri4
titleSlug: dai-gong-shi-jun-shang-dong-gong-sheng-ri
author: 虞俦
authorPinyin: yu2 chou2
authorSlug: yu-chou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 储极天开秀，皇图日又新。
- 梦熊初卜夜，禖燕蚤祠春。
- 瑞霭蓬莱殿，祥标析木津。
- 准龙真帝子，眉宇只天人。
- 少海涵舆地，前星耀紫宸。
- 英姿生不世，雄畧动如神。
- 仁孝兰同毓，温恭玉比纯。
- 云章辉步障，月御契重轮。
- 尧历占蓂荚，庄年数大椿。
- 千龄符会庆，五福自天申。
- 鹤禁移舟夕，龙楼问寝晨。
- 慈颜俱有喜，习俗尽还淳。
- 湛露漙金菊，凉风动白苹。
- 好秋澄似洗，函夏肃无尘。
- 羽翼商山老，簪缨望苑宾。
- 欢呼称寿斚，谐䜩接芳裀。
- 景邑曾开幕，郎垣偶滥巾。
- 不才蒙眄睐，何力赞弥纶。
- 符竹分苕水，才华想洛滨。
- 歌诗形善祝，秉笔愧徐陈。

## 拼音
- chu3 ji2 tian1 kai1 xiu4 ， huang2 tu2 ri4 you4 xin1 。
- meng4 xiong2 chu1 bu3 ye4 ， mei2 yan4 zao3 ci2 chun1 。
- rui4 ai3 peng2 lai2 dian4 ， xiang2 biao1 xi1 mu4 jin1 。
- zhun3 long2 zhen1 di4 zi3 ， mei2 yu3 zhi1 tian1 ren2 。
- shao3 hai3 han2 yu2 di4 ， qian2 xing1 yao4 zi3 chen2 。
- ying1 zi1 sheng1 bu2 shi4 ， xiong2 lüe4 dong4 ru2 shen2 。
- ren2 xiao4 lan2 tong2 yu4 ， wen1 gong1 yu4 bi3 chun2 。
- yun2 zhang1 hui1 bu4 zhang4 ， yue4 yu4 qi4 zhong4 lun2 。
- yao2 li4 zhan4 mi4 jia2 ， zhuang1 nian2 shu4 da4 chun1 。
- qian1 ling2 fu2 hui4 qing4 ， wu3 fu2 zi4 tian1 shen1 。
- he4 jin4 yi2 zhou1 xi1 ， long2 lou2 wen4 qin3 chen2 。
- ci2 yan2 ju4 you3 xi3 ， xi2 su2 jin4 hai2 chun2 。
- zhan4 lu4 tuan2 jin1 ju2 ， liang2 feng1 dong4 bai2 ping2 。
- hao3 qiu1 cheng2 si4 xi3 ， han2 xia4 su4 wu2 chen2 。
- yu3 yi4 shang1 shan1 lao3 ， zan1 ying1 wang4 yuan4 bin1 。
- huan1 hu1 cheng1 shou4 jia3 ， xie2 䜩 jie1 fang1 yin1 。
- jing3 yi4 ceng2 kai1 mu4 ， lang2 yuan2 ou3 lan4 jin1 。
- bu4 cai2 meng2 mian3 lai4 ， he2 li4 zan4 mi2 lun2 。
- fu2 zhu2 fen1 tiao2 shui3 ， cai2 hua2 xiang3 luo4 bin1 。
- ge1 shi1 xing2 shan4 zhu4 ， bing3 bi3 kui4 xu2 chen2 。

## 注释

## 译文

## 赏析
