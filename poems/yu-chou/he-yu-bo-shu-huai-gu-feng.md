---
id: yu-chou-he-yu-bo-shu-huai-gu-feng
title: 和郁簿述怀古风
titlePinyin: he2 yu4 bo2 shu4 huai2 gu3 feng1
titleSlug: he-yu-bo-shu-huai-gu-feng
author: 虞俦
authorPinyin: yu2 chou2
authorSlug: yu-chou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 莫笑当年韩与侯，钓鱼温水垂纤钩。
- 鸢肩自是腾上速，安用常何荐马周。
- 先生直气摩星斗，肯来州县甘低头。
- 莅官姑欲行所学，一猿未足胜众猴。
- 平生一介重取与，邈视不义如云浮。
- 同舍偿金初何有，从者窃屦还言否。
- 古井新来亦波浪，夷途强指如山丘。
- 毁言中人以疑似，心苟无瑕何足尤。
- 虽然铄金忌众口，此语不妄闻诸邹。
- 谁知三月未得禄，长饥日典鹔鹴裘。
- 不作颜公乞米帖，吟诗肝肾愁镌锼。
- 诗成险语破鬼胆，我惭属和真蛮讴。
- 愿须暇日荐所有，君方有行宁少留。
- 何妨暂驾扬州鹤，犹胜他人万斛舟。

## 拼音
- mo4 xiao4 dang1 nian2 han2 yu3 hou2 ， diao4 yu2 wen1 shui3 chui2 xian1 gou1 。
- yuan1 jian1 zi4 shi4 teng2 shang4 su4 ， an1 yong4 chang2 he2 jian4 ma3 zhou1 。
- xian1 sheng1 zhi2 qi4 mo2 xing1 dou4 ， ken3 lai2 zhou1 xian4 gan1 di1 tou2 。
- li4 guan1 gu1 yu4 xing2 suo3 xue2 ， yi4 yuan2 wei4 zu2 sheng4 zhong4 hou2 。
- ping2 sheng1 yi2 jie4 zhong4 qu3 yu3 ， miao3 shi4 bu2 yi4 ru2 yun2 fu2 。
- tong2 she4 chang2 jin1 chu1 he2 you3 ， cong2 zhe3 qie4 ju4 hai2 yan2 fou3 。
- gu3 jing3 xin1 lai2 yi4 bo1 lang4 ， yi2 tu2 qiang2 zhi3 ru2 shan1 qiu1 。
- hui3 yan2 zhong1 ren2 yi3 yi2 si4 ， xin1 gou3 wu2 xia2 he2 zu2 you2 。
- sui1 ran2 shuo4 jin1 ji4 zhong4 kou3 ， ci3 yu3 bu2 wang4 wen2 zhu1 zou1 。
- shui2 zhi1 san1 yue4 wei4 de2 lu4 ， chang2 ji1 ri4 dian3 su4 shuang1 qiu2 。
- bu2 zuo4 yan2 gong1 qi3 mi3 tie1 ， yin2 shi1 gan1 shen4 chou2 juan1 sou1 。
- shi1 cheng2 xian3 yu3 po4 gui3 dan3 ， wo3 can2 shu3 he2 zhen1 man2 ou1 。
- yuan4 xu1 xia2 ri4 jian4 suo3 you3 ， jun1 fang1 you3 xing2 ning2 shao3 liu2 。
- he2 fang2 zan4 jia4 yang2 zhou1 he4 ， you2 sheng4 ta1 ren2 wan4 hu2 zhou1 。

## 注释

## 译文

## 赏析
