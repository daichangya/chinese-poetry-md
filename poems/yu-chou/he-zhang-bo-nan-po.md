---
id: yu-chou-he-zhang-bo-nan-po
title: 和张簿南坡
titlePinyin: he2 zhang1 bo2 nan2 po1
titleSlug: he-zhang-bo-nan-po
author: 虞俦
authorPinyin: yu2 chou2
authorSlug: yu-chou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风吹水生碧鳞，南坡花事日日新。
- 水流花出人间去，应有桃源迷路人。
- 四围山色染黛绿，夹道柳丝摇曲尘。
- 碧桃和露真含笑，海棠过雨犹横陈。
- 蜜脾未满蜂子閙，麦穗欲齐媒雉驯。
- 满堂金玉空为尔，不博斑衣膝下春。
- 我今家居奉慈母，长年直欲齐大椿。
- 每当淑景恣游览，白藤肩舆敷锦茵。
- 华发映花更萧爽，朱颜得酒能精神。
- 授柑政类潘骑省，举觞敢望周伯仁。
- 仙家日月虽不老，人生行乐须及辰。
- 张侯故是名家子，万里碧云看致身。
- 朅来吾县鸾栖棘，少年得禄说及亲。
- 洛滨侍从追前躅，喜君有此与我均。
- 花间不用锦步障，鶑蝶近前君勿嗔。
- 双缾姑饷千日寿，待戒园夫休厌频。

## 拼音
- chun1 feng1 chui1 shui3 sheng1 bi4 lin2 ， nan2 po1 hua1 shi4 ri4 ri4 xin1 。
- shui3 liu2 hua1 chu1 ren2 jian1 qu4 ， ying1 you3 tao2 yuan2 mi2 lu4 ren2 。
- si4 wei2 shan1 se4 ran3 dai4 lü4 ， jia1 dao4 liu3 si1 yao2 qu3 chen2 。
- bi4 tao2 he2 lu4 zhen1 han2 xiao4 ， hai3 tang2 guo4 yu3 you2 heng2 chen2 。
- mi4 pi2 wei4 man3 feng1 zi3 nao4 ， mai4 sui4 yu4 qi2 mei2 zhi4 xun4 。
- man3 tang2 jin1 yu4 kong1 wei4 er3 ， bu4 bo2 ban1 yi1 xi1 xia4 chun1 。
- wo3 jin1 jia1 ju1 feng4 ci2 mu3 ， chang2 nian2 zhi2 yu4 qi2 da4 chun1 。
- mei3 dang1 shu1 jing3 zi4 you2 lan3 ， bai2 teng2 jian1 yu2 fu1 jin3 yin1 。
- hua2 fa4 ying4 hua1 geng4 xiao1 shuang3 ， zhu1 yan2 de2 jiu3 neng2 jing1 shen2 。
- shou4 gan1 zheng4 lei4 pan1 qi2 sheng3 ， ju3 shang1 gan3 wang4 zhou1 bo2 ren2 。
- xian1 jia1 ri4 yue4 sui1 bu4 lao3 ， ren2 sheng1 xing2 le4 xu1 ji2 chen2 。
- zhang1 hou2 gu4 shi4 ming2 jia1 zi3 ， wan4 li3 bi4 yun2 kan4 zhi4 shen1 。
- qie4 lai2 wu2 xian4 luan2 qi1 ji2 ， shao4 nian2 de2 lu4 shuo1 ji2 qin1 。
- luo4 bin1 shi4 cong2 zhui1 qian2 zhu2 ， xi3 jun1 you3 ci3 yu3 wo3 jun1 。
- hua1 jian1 bu2 yong4 jin3 bu4 zhang4 ， ying1 die2 jin4 qian2 jun1 wu4 chen1 。
- shuang1 ping2 gu1 xiang3 qian1 ri4 shou4 ， dai4 jie4 yuan2 fu1 xiu1 yan4 pin2 。

## 注释

## 译文

## 赏析
