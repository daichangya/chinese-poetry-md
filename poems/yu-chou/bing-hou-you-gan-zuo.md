---
id: yu-chou-bing-hou-you-gan-zuo
title: 病后有感作
titlePinyin: bing4 hou4 you3 gan3 zuo4
titleSlug: bing-hou-you-gan-zuo
author: 虞俦
authorPinyin: yu2 chou2
authorSlug: yu-chou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今旦病思清，把书坐晴簷。
- 体舒百息匀，心远万虑恬。
- 收视等庖郢，妙观到羲炎。
- 顿忘饥寒苦，但觉中边甜。
- 习气尚稍稍，自喜良沾沾。
- 故家东堂书，高架纷悬签。
- 我时且儿子，气欲俱并兼。
- 浇著胸次间，政尔意不廉。
- 此意竟蹉跎，衰迟侵戟髯。
- 迩来又留滞，鬰鬰三年淹。
- 是秋节物高，露白原草沾。
- 斜河转空阔，夜气方森严。
- 此日足可惜，黄尘满征襜。
- 明年会当归，赤米荐白盐。
- 繙经慰老眼，甘作书蠹潜。
- 共嘲玄尚白，指笑突不黔。
- 亦知屠沽儿，羔豚方属餍。

## 拼音
- jin1 dan4 bing4 si1 qing1 ， ba3 shu1 zuo4 qing2 yan2 。
- ti3 shu1 bai3 xi1 yun2 ， xin1 yuan3 wan4 lü4 tian2 。
- shou1 shi4 deng3 pao2 ying3 ， miao4 guan1 dao4 xi1 yan2 。
- dun4 wang4 ji1 han2 ku3 ， dan4 jue2 zhong1 bian1 tian2 。
- xi2 qi4 shang4 shao1 shao1 ， zi4 xi3 liang2 zhan1 zhan1 。
- gu4 jia1 dong1 tang2 shu1 ， gao1 jia4 fen1 xuan2 qian1 。
- wo3 shi2 qie3 er2 zi0 ， qi4 yu4 ju4 bing4 jian1 。
- jiao1 zhu4 xiong1 ci4 jian1 ， zheng4 er3 yi4 bu4 lian2 。
- ci3 yi4 jing4 cuo1 tuo2 ， shuai1 chi2 qin1 ji3 ran2 。
- er3 lai2 you4 liu2 zhi4 ， yu4 yu4 san1 nian2 yan1 。
- shi4 qiu1 jie2 wu4 gao1 ， lu4 bai2 yuan2 cao3 zhan1 。
- xie2 he2 zhuan3 kong1 kuo4 ， ye4 qi4 fang1 sen1 yan2 。
- ci3 ri4 zu2 ke3 xi1 ， huang2 chen2 man3 zheng1 chan1 。
- ming2 nian2 hui4 dang1 gui1 ， chi4 mi3 jian4 bai2 yan2 。
- fan1 jing1 wei4 lao3 yan3 ， gan1 zuo4 shu1 du4 qian2 。
- gong4 chao2 xuan2 shang4 bai2 ， zhi3 xiao4 tu1 bu4 qian2 。
- yi4 zhi1 tu2 gu1 er2 ， gao1 tun2 fang1 shu3 yan4 。

## 注释

## 译文

## 赏析
