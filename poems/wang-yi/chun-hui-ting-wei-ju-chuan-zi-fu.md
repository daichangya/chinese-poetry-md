---
id: wang-yi-chun-hui-ting-wei-ju-chuan-zi-fu
title: 春晖亭为榉川子赋
titlePinyin: chun1 hui1 ting2 wei4 ju3 chuan1 zi3 fu4
titleSlug: chun-hui-ting-wei-ju-chuan-zi-fu
author: 王奕
authorPinyin: wang2 yi4
authorSlug: wang-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔人念亲心何如，喻彼百草蒙春晖。
- 一川含绿草方长，满地落红春已归。
- 草欲报春春忽改，子欲养亲亲不待。
- 嗟哉物尔人亦然，对草无言泪如海。
- 阳春有脚还复来，今年花谢明年开。
- 慈亲一去不复见，画图空写春风面。
- 榉川有子思报亲，结茅竹亭留白云。
- 亲恩难酬春易过，独倚栏干怨春暮。
- 寄言孝子须惜时，流光暗促亲颜移。
- 春盘荐脆须及早，莫待酒浇坟上草。

## 拼音
- xi1 ren2 nian4 qin1 xin1 he2 ru2 ， yu4 bi3 bai3 cao3 meng2 chun1 hui1 。
- yi4 chuan1 han2 lü4 cao3 fang1 chang2 ， man3 di4 luo4 hong2 chun1 yi3 gui1 。
- cao3 yu4 bao4 chun1 chun1 hu1 gai3 ， zi3 yu4 yang3 qin1 qin1 bu2 dai4 。
- jie1 zai1 wu4 er3 ren2 yi4 ran2 ， dui4 cao3 wu2 yan2 lei4 ru2 hai3 。
- yang2 chun1 you3 jiao3 hai2 fu4 lai2 ， jin1 nian2 hua1 xie4 ming2 nian2 kai1 。
- ci2 qin1 yi2 qu4 bu2 fu4 jian4 ， hua4 tu2 kong1 xie3 chun1 feng1 mian4 。
- ju3 chuan1 you3 zi3 si1 bao4 qin1 ， jie2 mao2 zhu2 ting2 liu2 bai2 yun2 。
- qin1 en1 nan2 chou2 chun1 yi4 guo4 ， du2 yi3 lan2 gan1 yuan4 chun1 mu4 。
- ji4 yan2 xiao4 zi3 xu1 xi1 shi2 ， liu2 guang1 an4 cu4 qin1 yan2 yi2 。
- chun1 pan2 jian4 cui4 xu1 ji2 zao3 ， mo4 dai4 jiu3 jiao1 fen2 shang4 cao3 。

## 注释

## 译文

## 赏析
