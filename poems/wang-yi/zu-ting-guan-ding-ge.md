---
id: wang-yi-zu-ting-guan-ding-ge
title: 祖庭观丁歌
titlePinyin: zu3 ting2 guan1 ding1 ge1
titleSlug: zu-ting-guan-ding-ge
author: 王奕
authorPinyin: wang2 yi4
authorSlug: wang-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾祖河汾文中氏，受恩未报夫子灵。
- 末孙愿言无忝尔，幸际天地还清宁。
- 奔波水陆数千里，袖香今得拜祖庭。
- 天欲使观周礼在，时哉巧值开上丁。
- 北方学者曹博士，新膺上命来交承。
- 圣门不敢负所学，事事必欲行六经。
- 尔时己丑八月朔，大中门辟天微明。
- 左开毓粹右观德，灯毬灿烂交流星。
- 奎文阁下𦶟柴燎，柏林鸠鹊争飞鸣。
- 金丝堂前班引出，笙镛隠隠金石声。
- 三氏诸孙列左右，皎洁宿鹭排圆汀。
- 各崇尊长例就位，深衣征及江南生。
- 礼官三请诣磬所，朱扉咿𠵣开中扃。
- 太常金乐交佚奏，秩秩笾豆环簪缨。
- 首从先圣告祝后，邹兖次第彝罇倾。
- 却诣齐国父母庙，泗沂分配随重轻。
- 五贤推尊孔道者，俎豆亦得陈其诚。
- 春秋天下祀文庙，太常四丁惟鲁行。
- 青衿白发老学校，观丁未有如斯荣。
- 俨然清都听雅乐，耳目变换心神惊。
- 南门礼毕饮福胙，公堂交错飞兕觞。
- 饮余独立杏坛下，予怀缥缈欣嘅并。
- 恭惟素王师万世，道如日月行天晴。
- 几年读易坐瓮牖，景仰阙里真蓬瀛。
- 谁令溟渤化清浅，温凉亲得瞻仪形。
- 吁嗟麟踣凤不至，青霄栩栩飞梁楹。
- 想当削迹伐木日，诺仕委曲随人情。
- 不知无可无不可，与时潜跃无将迎。
- 君臣大义要不废，岂应弦辙俱纷更。
- 匡围宋害走列国，哀诔汉祠垂千龄。
- 谁云木坏文寖丧，墓林楷理犹纵横。
- 文谟武烈悉斯烬，春秋无复陈尝蒸。
- 皇王帝伯禅林休，尼山泗水常朝廷。
- 孔林黄屋已八至，功与泰山争峥嵘。
- 惜哉祥符天子幸，生晚不得随公卿。
- 封疆万里撤私町，冠珮此夕仰大成。
- 八表云昏尘瞇目，仲孙宣子视独瞠。
- 观周反鲁学益进，蒙与瞍语闻惊霆。
- 两生此日既见圣，中道未有倾盖程。
- 箪瓢道不在房杜，深惭礼乐孤汾亭。
- 归与玉斗授论语，愿与诸子歌菁菁。
- 庶乎可以报罔极，蠢生未必终顽冥。
- 斐然成歌记祀事，刊作学者座右铭。

## 拼音
- wu2 zu3 he2 fen2 wen2 zhong1 shi4 ， shou4 en1 wei4 bao4 fu1 zi3 ling2 。
- mo4 sun1 yuan4 yan2 wu2 tian3 er3 ， xing4 ji4 tian1 di4 huan2 qing1 ning2 。
- ben1 bo1 shui3 lu4 shu4 qian1 li3 ， xiu4 xiang1 jin1 de2 bai4 zu3 ting2 。
- tian1 yu4 shi3 guan1 zhou1 li3 zai4 ， shi2 zai1 qiao3 zhi2 kai1 shang4 ding1 。
- bei3 fang1 xue2 zhe3 cao2 bo2 shi4 ， xin1 ying1 shang4 ming4 lai2 jiao1 cheng2 。
- sheng4 men2 bu4 gan3 fu4 suo3 xue2 ， shi4 shi4 bi4 yu4 xing2 liu4 jing1 。
- er3 shi2 ji3 chou3 ba1 yue4 shuo4 ， da4 zhong1 men2 pi4 tian1 wei1 ming2 。
- zuo3 kai1 yu4 cui4 you4 guan1 de2 ， deng1 qiu2 can4 lan4 jiao1 liu2 xing1 。
- kui2 wen2 ge2 xia4 𦶟 chai2 liao2 ， bo2 lin2 jiu1 que4 zheng1 fei1 ming2 。
- jin1 si1 tang2 qian2 ban1 yin3 chu1 ， sheng1 yong1 yin3 yin3 jin1 shi2 sheng1 。
- san1 shi4 zhu1 sun1 lie4 zuo3 you4 ， jiao3 jie2 su4 lu4 pai2 yuan2 ting1 。
- ge4 chong2 zun1 chang2 li4 jiu4 wei4 ， shen1 yi1 zheng1 ji2 jiang1 nan2 sheng1 。
- li3 guan1 san1 qing3 yi4 qing4 suo3 ， zhu1 fei1 yi1 𠵣 kai1 zhong1 jiong1 。
- tai4 chang2 jin1 le4 jiao1 yi4 zou4 ， zhi4 zhi4 bian1 dou4 huan2 zan1 ying1 。
- shou3 cong2 xian1 sheng4 gao4 zhu4 hou4 ， zou1 yan3 ci4 di4 yi2 zun1 qing1 。
- que4 yi4 qi2 guo2 fu4 mu3 miao4 ， si4 yi2 fen1 pei4 sui2 zhong4 qing1 。
- wu3 xian2 tui1 zun1 kong3 dao4 zhe3 ， zu3 dou4 yi4 de2 chen2 qi2 cheng2 。
- chun1 qiu1 tian1 xia4 si4 wen2 miao4 ， tai4 chang2 si4 ding1 wei2 lu3 xing2 。
- qing1 jin1 bai2 fa4 lao3 xue2 xiao4 ， guan1 ding1 wei4 you3 ru2 si1 rong2 。
- yan3 ran2 qing1 dou1 ting1 ya3 yue4 ， er3 mu4 bian4 huan4 xin1 shen2 jing1 。
- nan2 men2 li3 bi4 yin3 fu2 zuo4 ， gong1 tang2 jiao1 cuo4 fei1 si4 shang1 。
- yin3 yu2 du2 li4 xing4 tan2 xia4 ， yu3 huai2 piao1 miao3 xin1 kai3 bing4 。
- gong1 wei2 su4 wang2 shi1 wan4 shi4 ， dao4 ru2 ri4 yue4 xing2 tian1 qing2 。
- ji3 nian2 du2 yi4 zuo4 weng4 you3 ， jing3 yang3 que1 li3 zhen1 peng2 ying2 。
- shui2 ling4 ming2 bo2 hua4 qing1 qian3 ， wen1 liang2 qin1 de2 zhan1 yi2 xing2 。
- xu1 jie1 lin2 bo2 feng4 bu2 zhi4 ， qing1 xiao1 xu3 xu3 fei1 liang2 ying2 。
- xiang3 dang1 xiao1 ji4 fa2 mu4 ri4 ， nuo4 shi4 wei3 qu1 sui2 ren2 qing2 。
- bu4 zhi1 wu2 ke3 wu2 bu4 ke3 ， yu3 shi2 qian2 yue4 wu2 jiang1 ying2 。
- jun1 chen2 da4 yi4 yao4 bu2 fei4 ， qi3 ying4 xian2 zhe2 ju4 fen1 geng4 。
- kuang1 wei2 song4 hai4 zou3 lie4 guo2 ， ai1 lei3 han4 ci2 chui2 qian1 ling2 。
- shui2 yun2 mu4 huai4 wen2 jin4 sang4 ， mu4 lin2 kai3 li3 you2 zong4 heng2 。
- wen2 mo2 wu3 lie4 xi1 si1 jin4 ， chun1 qiu1 wu2 fu4 chen2 chang2 zheng1 。
- huang2 wang2 di4 bo2 chan2 lin2 xiu1 ， ni2 shan1 si4 shui3 chang2 chao2 ting2 。
- kong3 lin2 huang2 wu1 yi3 ba1 zhi4 ， gong1 yu3 tai4 shan1 zheng1 zheng1 rong2 。
- xi1 zai1 xiang2 fu2 tian1 zi3 xing4 ， sheng1 wan3 bu4 de2 sui2 gong1 qing1 。
- feng1 jiang1 wan4 li3 che4 si1 ting3 ， guan1 pei4 ci3 xi1 yang3 da4 cheng2 。
- ba1 biao3 yun2 hun1 chen2 mi1 mu4 ， zhong4 sun1 xuan1 zi3 shi4 du2 cheng1 。
- guan1 zhou1 fan3 lu3 xue2 yi4 jin4 ， meng2 yu3 sou3 yu3 wen2 jing1 ting2 。
- liang3 sheng1 ci3 ri4 ji4 jian4 sheng4 ， zhong1 dao4 wei4 you3 qing1 gai4 cheng2 。
- dan1 piao2 dao4 bu2 zai4 fang2 du4 ， shen1 can2 li3 yue4 gu1 fen2 ting2 。
- gui1 yu3 yu4 dou4 shou4 lun2 yu3 ， yuan4 yu3 zhu1 zi3 ge1 jing1 jing1 。
- shu4 hu1 ke3 yi3 bao4 wang3 ji2 ， chun3 sheng1 wei4 bi4 zhong1 wan2 ming2 。
- fei3 ran2 cheng2 ge1 ji4 si4 shi4 ， kan1 zuo4 xue2 zhe3 zuo4 you4 ming2 。

## 注释

## 译文

## 赏析
