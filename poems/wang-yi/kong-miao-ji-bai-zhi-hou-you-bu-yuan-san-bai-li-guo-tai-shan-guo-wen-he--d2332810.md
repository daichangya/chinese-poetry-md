---
id: wang-yi-kong-miao-ji-bai-zhi-hou-you-bu-yuan-san-bai-li-guo-tai-shan-guo-wen-he--d2332810
title: 孔庙既拜之后又不远三百里过泰山过汶河壮哉斯游上日观作宾日歌少发葵恋之私
titlePinyin: kong3 miao4 ji4 bai4 zhi1 hou4 you4 bu4 yuan3 san1 bai3 li3 guo4 tai4 shan1 guo4 wen4 he2 zhuang4 zai1 si1 you2 shang4 ri4 guan1 zuo4 bin1 ri4 ge1 shao3 fa1 kui2 lian4 zhi1 si1
titleSlug: kong-miao-ji-bai-zhi-hou-you-bu-yuan-san-bai-li-guo-tai-shan-guo-wen-he--d2332810
author: 王奕
authorPinyin: wang2 yi4
authorSlug: wang-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日月东行天左旋，丸中久矣知干圜。
- 稔闻泰山有日观，窃疑板墨多夸传。
- 甚言抱鸡候其上，鸡鸣海水如炊煎。
- 火轮磨荡上复下，崖撞石裂声填填。
- 天门钟皷报清晓，尘世正尔沉元元。
- 几回掩卷信且惑，安得臂羽如飞仙。
- 谁知白发际同轨，得来邹鲁拜圣贤。
- 竟游曲阜至岱岳，扪参历井登其巅。
- 濯足就宿会真殿，如乘析木栖微垣。
- 是时八月二十夜，明月正值奎娄躔。
- 窗明斗落惧失晓，一宵十起无宁眠。
- 偕行诸子大鼾睡，笑我历辘狂且颠。
- 深衣端坐愈不寐，湔肠涤胃玉女泉。
- 少需道人谓予曰，若欲观日今当前。
- 忙迷扶策抉草莽，翩跹搀夺诸公前。
- 诸公拍手笑于后，被公吞了丹砂元。
- {⻊盘}跣一气涉观顶，隠隠红罅开东边。
- 玄云荏苒幻紫色，金楼宝阙蒸琼田。
- 秋深露重湿我趾，扶桑望决眼欲穿。
- 须臾眉黛抹天杪，脱然宝镜开微奁。
- 上上下下复上下，千辛万苦方团圆。
- 小臣不敢瞠目视，九拜塌额肝胆悬。
- 起来恍惚抱影泣，昔何容易沉虞渊。
- 羲和湎淫失宾饯，掩覆白日为元天。
- 蚊躯螳臂负不起，忍渴未死甘氓廛。
- 狨号螭泣虎豹舞，单衣尚䌹得瓦全。
- 梦醒忽尔登泰岱，稽首再拜清光还。
- 愿保初阳守黄道，重离赫赫行纯干。
- 泣余收泪盼下界，西北迤逶生霞烟。
- 山如鳞甲水如带，八荒草木皆新鲜。
- 回视秦碑与汉篆，神光灿烂生蛟涎。
- 古今圣贤几登此，乍覩莫不心虔虔。
- 归来玩愒复弄影，入夷出晋谁与怜。
- 苍梧不返放勋死，倾恋惟有葵心坚。
- 分阴寸晷正可惜，人间儿女醯鸡然。
- 登封观日世不少，作如是观能几焉。
- 作歌历历纪其实，后来请验予长篇。

## 拼音
- ri4 yue4 dong1 xing2 tian1 zuo3 xuan2 ， wan2 zhong1 jiu3 yi3 zhi1 gan1 huan2 。
- ren3 wen2 tai4 shan1 you3 ri4 guan1 ， qie4 yi2 ban3 mo4 duo1 kua1 chuan2 。
- shen4 yan2 bao4 ji1 hou4 qi2 shang4 ， ji1 ming2 hai3 shui3 ru2 chui1 jian1 。
- huo3 lun2 mo2 dang4 shang4 fu4 xia4 ， ya2 zhuang4 shi2 lie4 sheng1 tian2 tian2 。
- tian1 men2 zhong1 gu3 bao4 qing1 xiao3 ， chen2 shi4 zheng4 er3 chen2 yuan2 yuan2 。
- ji3 hui2 yan3 juan4 xin4 qie3 huo4 ， an1 de2 bi4 yu3 ru2 fei1 xian1 。
- shui2 zhi1 bai2 fa4 ji4 tong2 gui3 ， de2 lai2 zou1 lu3 bai4 sheng4 xian2 。
- jing4 you2 qu1 fu4 zhi4 dai4 yue4 ， men2 shen1 li4 jing3 deng1 qi2 dian1 。
- zhuo2 zu2 jiu4 su4 hui4 zhen1 dian4 ， ru2 cheng2 xi1 mu4 qi1 wei1 yuan2 。
- shi4 shi2 ba1 yue4 er4 shi2 ye4 ， ming2 yue4 zheng4 zhi2 kui2 lou2 chan2 。
- chuang1 ming2 dou4 luo4 ju4 shi1 xiao3 ， yi4 xiao1 shi2 qi3 wu2 ning2 mian2 。
- xie2 xing2 zhu1 zi3 da4 han1 shui4 ， xiao4 wo3 li4 lu4 kuang2 qie3 dian1 。
- shen1 yi1 duan1 zuo4 yu4 bu2 mei4 ， jian1 chang2 di2 wei4 yu4 nü3 quan2 。
- shao3 xu1 dao4 ren2 wei4 yu3 yue1 ， ruo4 yu4 guan1 ri4 jin1 dang1 qian2 。
- mang2 mi2 fu2 ce4 jue2 cao3 mang3 ， pian1 xian1 chan1 duo2 zhu1 gong1 qian2 。
- zhu1 gong1 pai1 shou3 xiao4 yu2 hou4 ， bei4 gong1 tun1 le0 dan1 sha1 yuan2 。
- { ⻊ pan2 } xian3 yi2 qi4 she4 guan1 ding3 ， yin3 yin3 hong2 xia4 kai1 dong1 bian1 。
- xuan2 yun2 ren3 ran3 huan4 zi3 se4 ， jin1 lou2 bao3 que1 zheng1 qiong2 tian2 。
- qiu1 shen1 lu4 zhong4 shi1 wo3 zhi3 ， fu2 sang1 wang4 jue2 yan3 yu4 chuan1 。
- xu1 yu2 mei2 dai4 mo3 tian1 miao3 ， tuo1 ran2 bao3 jing4 kai1 wei1 lian2 。
- shang4 shang4 xia4 xia4 fu4 shang4 xia4 ， qian1 xin1 wan4 ku3 fang1 tuan2 yuan2 。
- xiao3 chen2 bu4 gan3 cheng1 mu4 shi4 ， jiu3 bai4 ta1 e2 gan1 dan3 xuan2 。
- qi3 lai2 huang3 hu1 bao4 ying3 qi4 ， xi1 he2 rong2 yi4 chen2 yu2 yuan1 。
- xi1 he2 mian3 yin2 shi1 bin1 jian4 ， yan3 fu4 bai2 ri4 wei4 yuan2 tian1 。
- wen2 qu1 tang2 bi4 fu4 bu4 qi3 ， ren3 ke3 wei4 si3 gan1 mang2 chan2 。
- rong2 hao4 chi1 qi4 hu3 bao4 wu3 ， dan1 yi1 shang4 jiong3 de2 wa3 quan2 。
- meng4 xing3 hu1 er3 deng1 tai4 dai4 ， qi3 shou3 zai4 bai4 qing1 guang1 hai2 。
- yuan4 bao3 chu1 yang2 shou3 huang2 dao4 ， zhong4 li2 he4 he4 xing2 chun2 gan1 。
- qi4 yu2 shou1 lei4 pan4 xia4 jie4 ， xi1 bei3 yi3 wei1 sheng1 xia2 yan1 。
- shan1 ru2 lin2 jia3 shui3 ru2 dai4 ， ba1 huang1 cao3 mu4 jie1 xin1 xian1 。
- hui2 shi4 qin2 bei1 yu3 han4 zhuan4 ， shen2 guang1 can4 lan4 sheng1 jiao1 xian2 。
- gu3 jin1 sheng4 xian2 ji3 deng1 ci3 ， zha4 du3 mo4 bu4 xin1 qian2 qian2 。
- gui1 lai2 wan2 kai4 fu4 nong4 ying3 ， ru4 yi2 chu1 jin4 shui2 yu3 lian2 。
- cang1 wu2 bu4 fan3 fang4 xun1 si3 ， qing1 lian4 wei2 you3 kui2 xin1 jian1 。
- fen1 yin1 cun4 gui3 zheng4 ke3 xi1 ， ren2 jian1 er2 nü3 xi1 ji1 ran2 。
- deng1 feng1 guan1 ri4 shi4 bu4 shao3 ， zuo4 ru2 shi4 guan1 neng2 ji3 yan1 。
- zuo4 ge1 li4 li4 ji4 qi2 shi2 ， hou4 lai2 qing3 yan4 yu3 chang2 pian1 。

## 注释

## 译文

## 赏析
