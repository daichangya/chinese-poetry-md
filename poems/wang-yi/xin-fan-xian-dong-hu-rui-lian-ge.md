---
id: wang-yi-xin-fan-xian-dong-hu-rui-lian-ge
title: 新繁县东湖瑞莲歌
titlePinyin: xin1 fan2 xian4 dong1 hu2 rui4 lian2 ge1
titleSlug: xin-fan-xian-dong-hu-rui-lian-ge
author: 王益
authorPinyin: wang2 yi4
authorSlug: wang-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 火云烁尽天幕腥，水光弄碧凉无声。
- 荷华千柄拂烟际，杰然秀干骈双英。
- 天敕少昊偏滋荣，宵零仙露饶金茎。
- 袅袅飘风起天末，绿华珰珮来琤琤。
- 觥觞式宴资击赏，何人掞藻飞笔精。
- 越国亭亭八百里，木兰泛咏称明媚。
- 争如锦水派繁江，孤根擢翠葩分腻。
- 紫清合曜流霞晖，楚台无梦朝云飞。
- 韩虢佳人新侍宠，温泉宫里赐霞衣。
- 赫赫曦阳在东井，珍房萃作皇家庆。
- 流火初晨复毓灵，连璧更疑唐杰盛。
- 眇观熙政接元和，嘉谷重荣田野歌。
- 高宗昔庆刘仁表，五色卿云世甚少。
- 我今取喻进德流，优哉祥莲出池沼。
- 草莱泥滓俱弃捐，致君事业殊商皓。
- 归作臯夔稷卨臣，同心一德翊华勋。

## 拼音
- huo3 yun2 shuo4 jin4 tian1 mu4 xing1 ， shui3 guang1 nong4 bi4 liang2 wu2 sheng1 。
- he2 hua2 qian1 bing3 fu2 yan1 ji4 ， jie2 ran2 xiu4 gan1 pian2 shuang1 ying1 。
- tian1 chi4 shao3 hao4 pian1 zi1 rong2 ， xiao1 ling2 xian1 lu4 rao2 jin1 jing1 。
- niao3 niao3 piao1 feng1 qi3 tian1 mo4 ， lü4 hua2 dang1 pei4 lai2 cheng1 cheng1 。
- gong1 shang1 shi4 yan4 zi1 ji1 shang3 ， he2 ren2 yan4 zao3 fei1 bi3 jing1 。
- yue4 guo2 ting2 ting2 ba1 bai3 li3 ， mu4 lan2 fan4 yong3 cheng1 ming2 mei4 。
- zheng1 ru2 jin3 shui3 pai4 fan2 jiang1 ， gu1 gen1 zhuo2 cui4 pa1 fen1 ni4 。
- zi3 qing1 he2 yao4 liu2 xia2 hui1 ， chu3 tai2 wu2 meng4 chao2 yun2 fei1 。
- han2 guo2 jia1 ren2 xin1 shi4 chong3 ， wen1 quan2 gong1 li3 ci4 xia2 yi1 。
- he4 he4 xi1 yang2 zai4 dong1 jing3 ， zhen1 fang2 cui4 zuo4 huang2 jia1 qing4 。
- liu2 huo3 chu1 chen2 fu4 yu4 ling2 ， lian2 bi4 geng4 yi2 tang2 jie2 sheng4 。
- miao3 guan1 xi1 zheng4 jie1 yuan2 he2 ， jia1 gu3 zhong4 rong2 tian2 ye3 ge1 。
- gao1 zong1 xi1 qing4 liu2 ren2 biao3 ， wu3 se4 qing1 yun2 shi4 shen4 shao3 。
- wo3 jin1 qu3 yu4 jin4 de2 liu2 ， you1 zai1 xiang2 lian2 chu1 chi2 zhao3 。
- cao3 lai2 ni2 zi3 ju4 qi4 juan1 ， zhi4 jun1 shi4 ye4 shu1 shang1 hao4 。
- gui1 zuo4 gao1 kui2 ji4 xie4 chen2 ， tong2 xin1 yi4 de2 yi4 hua2 xun1 。

## 注释

## 译文

## 赏析
