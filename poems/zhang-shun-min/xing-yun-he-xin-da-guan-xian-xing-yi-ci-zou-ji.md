---
id: zhang-shun-min-xing-yun-he-xin-da-guan-xian-xing-yi-ci-zou-ji
title: 行运河辛大观先行以此走寄
titlePinyin: xing2 yun4 he2 xin1 da4 guan1 xian1 xing2 yi3 ci3 zou3 ji4
titleSlug: xing-yun-he-xin-da-guan-xian-xing-yi-ci-zou-ji
author: 张舜民
authorPinyin: zhang1 shun4 min2
authorSlug: zhang-shun-min
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 同下龟山时，舟行篙参差。
- 夜投洪泽口，访问失所之。
- 不应一日力，解至淮阴祠。
- 长淮自风浪，竟夕起忧疑。
- 旦日坐闸中，听水忘朝饥。
- 清泠见杂咏，蓊密闻群咿。
- 就柳喜高荫，避桥嫌窄卑。
- 凉风吹水面，襟袖不假披。
- 新螯与老鲑，登俎辄无遗。
- 饱食却思睡，睡起复何为。
- 稍厌理文字，惟思弄孙儿。
- 尚有数舟酒，独酌非所宜。
- 好话不得吐，两日舌如茨。
- 舟行虽云乐，先后不可期。
- 争如鞍马间，吟啸长追随。

## 拼音
- tong2 xia4 gui1 shan1 shi2 ， zhou1 xing2 gao1 cen1 ci1 。
- ye4 tou2 hong2 ze2 kou3 ， fang3 wen4 shi1 suo3 zhi1 。
- bu2 ying4 yi2 ri4 li4 ， jie3 zhi4 huai2 yin1 ci2 。
- chang2 huai2 zi4 feng1 lang4 ， jing4 xi1 qi3 you1 yi2 。
- dan4 ri4 zuo4 zha2 zhong1 ， ting1 shui3 wang4 chao2 ji1 。
- qing1 ling2 jian4 za2 yong3 ， weng3 mi4 wen2 qun2 yi1 。
- jiu4 liu3 xi3 gao1 yin4 ， bi4 qiao2 xian2 zhai3 bei1 。
- liang2 feng1 chui1 shui3 mian4 ， jin1 xiu4 bu4 jia3 pi1 。
- xin1 ao2 yu3 lao3 gui1 ， deng1 zu3 zhe2 wu2 yi2 。
- bao3 shi2 que4 si1 shui4 ， shui4 qi3 fu4 he2 wei4 。
- shao1 yan4 li3 wen2 zi4 ， wei2 si1 nong4 sun1 er2 。
- shang4 you3 shu4 zhou1 jiu3 ， du2 zhuo2 fei1 suo3 yi2 。
- hao3 hua4 bu4 de2 tu3 ， liang3 ri4 she2 ru2 ci2 。
- zhou1 xing2 sui1 yun2 le4 ， xian1 hou4 bu4 ke3 qi1 。
- zheng1 ru2 an1 ma3 jian1 ， yin2 xiao4 chang2 zhui1 sui2 。

## 注释

## 译文

## 赏析
