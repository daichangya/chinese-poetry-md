---
id: zhang-shun-min-dong-wu-er-shou-qi-er
title: 东武二首  其二
titlePinyin: dong1 wu3 er4 shou3     qi2 er4
titleSlug: dong-wu-er-shou-qi-er
author: 张舜民
authorPinyin: zhang1 shun4 min2
authorSlug: zhang-shun-min
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 景公登牛山，俯阚临邑区。
- 耕耘被广野，轩冕充修衢。
- 鬬鸡走狗马，击筑吹笙竽。
- 鱼盐来海岱，桑柘入青徐。
- 饶乐曾无敌，弃背复何如。
- 公乃叹而泣，顾谓诸大夫。
- 安得千万年，长有此国都。
- 大夫助公泣，献寿犹欷歔。
- 晏子敛袂笑，笑此君臣愚。
- 世事如轮环，曾不借须臾。
- 前此十数公，今已成丘墟。
- 胡不长守此，乃与子孙居。
- 始知富贵者，喜受庸人谀。
- 岂独当时笑，后世亦揶揄。

## 拼音
- jing3 gong1 deng1 niu2 shan1 ， fu3 kan4 lin2 yi4 qu1 。
- geng1 yun2 bei4 guang3 ye3 ， xuan1 mian3 chong1 xiu1 qu2 。
- dou4 ji1 zou3 gou3 ma3 ， ji1 zhu4 chui1 sheng1 yu2 。
- yu2 yan2 lai2 hai3 dai4 ， sang1 zhe4 ru4 qing1 xu2 。
- rao2 le4 ceng2 wu2 di2 ， qi4 bei4 fu4 he2 ru2 。
- gong1 nai3 tan4 er2 qi4 ， gu4 wei4 zhu1 dai4 fu0 。
- an1 de2 qian1 wan4 nian2 ， chang2 you3 ci3 guo2 dou1 。
- dai4 fu0 zhu4 gong1 qi4 ， xian4 shou4 you2 xi1 xu1 。
- yan4 zi3 lian3 mei4 xiao4 ， xiao4 ci3 jun1 chen2 yu2 。
- shi4 shi4 ru2 lun2 huan2 ， ceng2 bu2 jie4 xu1 yu2 。
- qian2 ci3 shi2 shu4 gong1 ， jin1 yi3 cheng2 qiu1 xu1 。
- hu2 bu4 chang2 shou3 ci3 ， nai3 yu3 zi3 sun1 ju1 。
- shi3 zhi1 fu4 gui4 zhe3 ， xi3 shou4 yong1 ren2 yu2 。
- qi3 du2 dang1 shi2 xiao4 ， hou4 shi4 yi4 ye2 yu2 。

## 注释

## 译文

## 赏析
