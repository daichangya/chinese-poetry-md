---
id: zhang-shun-min-he-zhao-da-jian-xue
title: 和赵大监雪
titlePinyin: he2 zhao4 da4 jian1 xue3
titleSlug: he-zhao-da-jian-xue
author: 张舜民
authorPinyin: zhang1 shun4 min2
authorSlug: zhang-shun-min
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 腊雪称为瑞，初春又不同。
- 月藏灯市底，云泛彩山中。
- 洒面犹堪数，连宵势莫穷。
- 催花萦小槛，引絮舞低空。
- 三迳从谁扫，千门倏自通。
- 褵褷消酒力，料峭却东风。
- 阔壅平戎幕，孤撑访戴篷。
- 岂期麟趾客，并舍虎门东。
- 郢国歌难和，梁园赋易工。
- 何人知帝力，鼓腹颂清衷。

## 拼音
- la4 xue3 cheng1 wei2 rui4 ， chu1 chun1 you4 bu4 tong2 。
- yue4 cang2 deng1 shi4 di3 ， yun2 fan4 cai3 shan1 zhong1 。
- sa3 mian4 you2 kan1 shu4 ， lian2 xiao1 shi4 mo4 qiong2 。
- cui1 hua1 ying2 xiao3 kan3 ， yin3 xu4 wu3 di1 kong1 。
- san1 jing4 cong2 shui2 sao3 ， qian1 men2 shu1 zi4 tong1 。
- li2 shi1 xiao1 jiu3 li4 ， liao4 qiao4 que4 dong1 feng1 。
- kuo4 yong1 ping2 rong2 mu4 ， gu1 cheng1 fang3 dai4 peng2 。
- qi3 qi1 lin2 zhi3 ke4 ， bing4 she4 hu3 men2 dong1 。
- ying3 guo2 ge1 nan2 he2 ， liang2 yuan2 fu4 yi4 gong1 。
- he2 ren2 zhi1 di4 li4 ， gu3 fu4 song4 qing1 zhong1 。

## 注释

## 译文

## 赏析
