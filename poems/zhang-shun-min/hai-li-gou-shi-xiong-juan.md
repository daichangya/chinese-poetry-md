---
id: zhang-shun-min-hai-li-gou-shi-xiong-juan
title: 还李彀士雄卷
titlePinyin: hai2 li3 gou4 shi4 xiong2 juan4
titleSlug: hai-li-gou-shi-xiong-juan
author: 张舜民
authorPinyin: zhang1 shun4 min2
authorSlug: zhang-shun-min
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 河汾之会，韩晋之津。
- 在昔王马今何人，青衫木笏排风尘。
- 面如桃花髭如银，长篇大字妙入神。
- 关辅后辈谁等伦，四方仕宦足邅迍。
- 归老阌乡玉涧滨，云为友兮山为邻。
- 森森绿槊万霜筠，汩汩清涟飞两轮。
- 亭上何所见，荆山早暮来相亲。
- 斋中何所有，新旧歌诗千百首。
- 细大搜罗万象劳，放开日月东西走。
- 世上儿女徒纷纷，作者须教归老手。
- 君不见古往今来富贵人，灿灿金章悬紫绶。
- 金珠初入宠方深，骨肉未消名已朽。
- 又不见李杜死来三百年，至今仰望如星斗。
- 一联一句挂齿牙，便同金石垂长久。
- 乃知皇天造万物，独于吾辈偏加厚。
- 还翁诗卷翁细思，岂是生平都不偶。

## 拼音
- he2 fen2 zhi1 hui4 ， han2 jin4 zhi1 jin1 。
- zai4 xi1 wang2 ma3 jin1 he2 ren2 ， qing1 shan1 mu4 hu4 pai2 feng1 chen2 。
- mian4 ru2 tao2 hua1 zi1 ru2 yin2 ， chang2 pian1 da4 zi4 miao4 ru4 shen2 。
- guan1 fu3 hou4 bei4 shui2 deng3 lun2 ， si4 fang1 shi4 huan4 zu2 zhan1 zhun1 。
- gui1 lao3 wen2 xiang1 yu4 jian4 bin1 ， yun2 wei4 you3 xi1 shan1 wei4 lin2 。
- sen1 sen1 lü4 shuo4 wan4 shuang1 yun2 ， gu3 gu3 qing1 lian2 fei1 liang3 lun2 。
- ting2 shang4 he2 suo3 jian4 ， jing1 shan1 zao3 mu4 lai2 xiang1 qin1 。
- zhai1 zhong1 he2 suo3 you3 ， xin1 jiu4 ge1 shi1 qian1 bai3 shou3 。
- xi4 da4 sou1 luo2 wan4 xiang4 lao2 ， fang4 kai1 ri4 yue4 dong1 xi1 zou3 。
- shi4 shang4 er2 nü3 tu2 fen1 fen1 ， zuo4 zhe3 xu1 jiao4 gui1 lao3 shou3 。
- jun1 bu2 jian4 gu3 wang3 jin1 lai2 fu4 gui4 ren2 ， can4 can4 jin1 zhang1 xuan2 zi3 shou4 。
- jin1 zhu1 chu1 ru4 chong3 fang1 shen1 ， gu3 rou4 wei4 xiao1 ming2 yi3 xiu3 。
- you4 bu2 jian4 li3 du4 si3 lai2 san1 bai3 nian2 ， zhi4 jin1 yang3 wang4 ru2 xing1 dou4 。
- yi4 lian2 yi2 ju4 gua4 chi3 ya2 ， bian4 tong2 jin1 shi2 chui2 chang2 jiu3 。
- nai3 zhi1 huang2 tian1 zao4 wan4 wu4 ， du2 yu2 wu2 bei4 pian1 jia1 hou4 。
- hai2 weng1 shi1 juan4 weng1 xi4 si1 ， qi3 shi4 sheng1 ping2 dou1 bu4 ou3 。

## 注释

## 译文

## 赏析
