---
id: zhang-shun-min-zeng-feng-yi-shen-liao
title: 赠奉议沈辽
titlePinyin: zeng4 feng4 yi4 shen3 liao2
titleSlug: zeng-feng-yi-shen-liao
author: 张舜民
authorPinyin: zhang1 shun4 min2
authorSlug: zhang-shun-min
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凫胫天生短，鹤胫本来长。
- 一朝有客欲断续，二物无地逃悲伤。
- 吾徒曾匪凫鹤匹，又取圣贤为学术。
- 解将轩冕等浮云，宁免傥来并执一。
- 夫君擢秀居东南，代以文词起簪绂。
- 铮铮官业素有闻，更号能书居第一。
- 平生意气少防闲，一跌落在江湖间。
- 几年转徙无家室，惟与樵渔为往还。
- 醉吟未免写胸臆，健笔依旧飞云烟。
- 远俗僻陋多不识，都城一帖沽万钱。
- 今朝我过齐山下，邀我陟降游二山。
- 羡君卜筑思意尽，今古气象罗目前。
- 佛留九顶千株石，天赐清溪一水湾。
- 自拾薪枝给朝夕，不与城郭通交关。
- 亲友一切皆谢绝，惟许子驰来问安。
- 人生涉世多忧喜，不用昭昭明物理。
- 少小辛苦卜一廛，如今老大无居止。
- 迁流方从五岭去，敢望生还复经此。
- 万一君恩纵北归，与君左右为邻里。

## 拼音
- fu2 jing4 tian1 sheng1 duan3 ， he4 jing4 ben3 lai2 chang2 。
- yi4 chao2 you3 ke4 yu4 duan4 xu4 ， er4 wu4 wu2 di4 tao2 bei1 shang1 。
- wu2 tu2 ceng2 fei3 fu2 he4 pi3 ， you4 qu3 sheng4 xian2 wei4 xue2 shu4 。
- jie3 jiang1 xuan1 mian3 deng3 fu2 yun2 ， ning2 mian3 tang3 lai2 bing4 zhi2 yi1 。
- fu1 jun1 zhuo2 xiu4 ju1 dong1 nan2 ， dai4 yi3 wen2 ci2 qi3 zan1 fu2 。
- zheng1 zheng1 guan1 ye4 su4 you3 wen2 ， geng4 hao4 neng2 shu1 ju1 di4 yi1 。
- ping2 sheng1 yi4 qi4 shao3 fang2 xian2 ， yi4 die1 luo4 zai4 jiang1 hu2 jian1 。
- ji3 nian2 zhuan3 xi3 wu2 jia1 shi4 ， wei2 yu3 qiao2 yu2 wei4 wang3 hai2 。
- zui4 yin2 wei4 mian3 xie3 xiong1 yi4 ， jian4 bi3 yi1 jiu4 fei1 yun2 yan1 。
- yuan3 su2 pi4 lou4 duo1 bu4 shi2 ， du1 cheng2 yi4 tie1 gu1 wan4 qian2 。
- jin1 chao2 wo3 guo4 qi2 shan1 xia4 ， yao1 wo3 zhi4 jiang4 you2 er4 shan1 。
- xian4 jun1 bu3 zhu4 si1 yi4 jin4 ， jin1 gu3 qi4 xiang4 luo2 mu4 qian2 。
- fo2 liu2 jiu3 ding3 qian1 zhu1 shi2 ， tian1 ci4 qing1 xi1 yi4 shui3 wan1 。
- zi4 shi2 xin1 zhi1 gei3 zhao1 xi1 ， bu4 yu3 cheng2 guo1 tong1 jiao1 guan1 。
- qin1 you3 yi2 qie4 jie1 xie4 jue2 ， wei2 xu3 zi3 chi2 lai2 wen4 an1 。
- ren2 sheng1 she4 shi4 duo1 you1 xi3 ， bu2 yong4 zhao1 zhao1 ming2 wu4 li3 。
- shao3 xiao3 xin1 ku3 bu3 yi4 chan2 ， ru2 jin1 lao3 da4 wu2 ju1 zhi3 。
- qian1 liu2 fang1 cong2 wu3 ling3 qu4 ， gan3 wang4 sheng1 huan2 fu4 jing1 ci3 。
- wan4 yi1 jun1 en1 zong4 bei3 gui1 ， yu3 jun1 zuo3 you4 wei4 lin2 li3 。

## 注释

## 译文

## 赏析
