---
id: zhang-shun-min-song-luo-zheng-zhi-nian-xiong-chu-shi-er-zhe
title: 送罗正之年兄出使二浙
titlePinyin: song4 luo2 zheng4 zhi1 nian2 xiong1 chu1 shi3 er4 zhe4
titleSlug: song-luo-zheng-zhi-nian-xiong-chu-shi-er-zhe
author: 张舜民
authorPinyin: zhang1 shun4 min2
authorSlug: zhang-shun-min
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玉麈助清谈，金貂饰高位。
- 二物已杀身，无剥生民利。
- 君为使者官，犹作农夫事。
- 随轩载畚插，一心惟度地。
- 惟梁及齐岱，潢污变滞穗。
- 玉食反无鱼，黄牛如象贵。
- 凡人畏辛苦，君处乃乐易。
- 富哉太伯墟，吴越之委积。
- 二年苦昏垫，灶臼成蛙肆。
- 一日死百人，官司但熟视。
- 不获乃命君，物议已为迟。
- 君其尚勉旃，副彼朝廷意。
- 若为濬泾洪，可得露城市。
- 诛其姑息人，戢彼因循吏。
- 死者不可招，存者如何置。
- 赴海与壑邻，实系君之智。
- 君家本天台，立身颇勤勚。
- 一生在州县，晚岁称宪使。
- 南人重衣锦，今尔实自致。
- 弭节拜坟墓，椎牛设乡遂。
- 翁媪上篱观，挥零复嗟喟。
- 咸曰罗家儿，今日乃如是。
- 伊予出西北，仕路每相值。
- 交代又同年，莫予论事契。
- 嗜好无不同，出处亦有类。
- 天台与四明，一生游梦寐。
- 淡荡秋风中，都门把归袂。
- 行与兴公游，闲过贺老醉。
- 二客傥有言，因风幸相寄。

## 拼音
- yu4 zhu3 zhu4 qing1 tan2 ， jin1 diao1 shi4 gao1 wei4 。
- er4 wu4 yi3 sha1 shen1 ， wu2 bao1 sheng1 min2 li4 。
- jun1 wei4 shi3 zhe3 guan1 ， you2 zuo4 nong2 fu1 shi4 。
- sui2 xuan1 zai3 ben3 cha1 ， yi4 xin1 wei2 du4 di4 。
- wei2 liang2 ji2 qi2 dai4 ， huang2 wu1 bian4 zhi4 sui4 。
- yu4 shi2 fan3 wu2 yu2 ， huang2 niu2 ru2 xiang4 gui4 。
- fan2 ren2 wei4 xin1 ku3 ， jun1 chu4 nai3 le4 yi4 。
- fu4 zai1 tai4 bo2 xu1 ， wu2 yue4 zhi1 wei3 ji1 。
- er4 nian2 ku3 hun1 dian4 ， zao4 jiu4 cheng2 wa1 si4 。
- yi2 ri4 si3 bai3 ren2 ， guan1 si1 dan4 shu2 shi4 。
- bu2 huo4 nai3 ming4 jun1 ， wu4 yi4 yi3 wei4 chi2 。
- jun1 qi2 shang4 mian3 zhan1 ， fu4 bi3 chao2 ting2 yi4 。
- ruo4 wei4 jun4 jing1 hong2 ， ke3 de2 lu4 cheng2 shi4 。
- zhu1 qi2 gu1 xi1 ren2 ， ji2 bi3 yin1 xun2 li4 。
- si3 zhe3 bu4 ke3 zhao1 ， cun2 zhe3 ru2 he2 zhi4 。
- fu4 hai3 yu3 he4 lin2 ， shi2 xi4 jun1 zhi1 zhi4 。
- jun1 jia1 ben3 tian1 tai2 ， li4 shen1 po1 qin2 yi4 。
- yi4 sheng1 zai4 zhou1 xian4 ， wan3 sui4 cheng1 xian4 shi3 。
- nan2 ren2 zhong4 yi1 jin3 ， jin1 er3 shi2 zi4 zhi4 。
- mi3 jie2 bai4 fen2 mu4 ， zhui1 niu2 she4 xiang1 sui4 。
- weng1 ao3 shang4 li2 guan1 ， hui1 ling2 fu4 jie1 kui4 。
- xian2 yue1 luo2 jia1 er2 ， jin1 ri4 nai3 ru2 shi4 。
- yi1 yu3 chu1 xi1 bei3 ， shi4 lu4 mei3 xiang1 zhi2 。
- jiao1 dai4 you4 tong2 nian2 ， mo4 yu3 lun4 shi4 qi4 。
- shi4 hao4 wu2 bu4 tong2 ， chu1 chu4 yi4 you3 lei4 。
- tian1 tai2 yu3 si4 ming2 ， yi4 sheng1 you2 meng4 mei4 。
- dan4 dang4 qiu1 feng1 zhong1 ， dou1 men2 ba3 gui1 mei4 。
- xing2 yu3 xing1 gong1 you2 ， xian2 guo4 he4 lao3 zui4 。
- er4 ke4 tang3 you3 yan2 ， yin1 feng1 xing4 xiang1 ji4 。

## 注释

## 译文

## 赏析
