---
id: zhang-shun-min-shu-jie-xiao-xian-sheng-shi-shi-yu-xian-sheng-shi-bian-zhi-hou
title: 书节孝先生事实于先生诗编之后
titlePinyin: shu1 jie2 xiao4 xian1 sheng1 shi4 shi2 yu2 xian1 sheng1 shi1 bian1 zhi1 hou4
titleSlug: shu-jie-xiao-xian-sheng-shi-shi-yu-xian-sheng-shi-bian-zhi-hou
author: 张舜民
authorPinyin: zhang1 shun4 min2
authorSlug: zhang-shun-min
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古人往矣名空存，尔来冠带谁其伦。
- 语言渊骞行盗跖，俯仰不愧何缤缤。
- 先生道义完且洁，去彼取此非今人。
- 事亲岂但彩衣戏，刻木省定长悲辛。
- 抛官却扫醉经史，胸中无复留纤尘。
- 履穿袍敝突不墨，辞币与粟甘清贫。
- 自从秀发到白首，造次于是非一晨。
- 当知有昊悯浇散，先生故出拔斯民。
- 嗟余禀赋虽不敏，管窥偶幸知所因。
- 讲闻先生亦已久，云为辄以书诸绅。
- 朅来广陵两阅岁，所得比旧尤加亲。
- 此编雅什盈数百，覃思成诵惊余神。
- 恍如听乐周太庙，黄钟大吕皦且纯。
- 又如典瑞出圭璧，璀璨溢目非玞珉。
- 伟哉固足信万一，仿佛想见容彬彬。
- 吾皇图治急遗逸，空谷相望推蒲轮。
- 先生高卧焉得遂，细札匪日颁严𬮱。
- 重惭缰锁脱无计，洒扫犹阻致此身。
- 愿言师法不少懈，异日有立逃湮沦。

## 拼音
- gu3 ren2 wang3 yi3 ming2 kong1 cun2 ， er3 lai2 guan1 dai4 shui2 qi2 lun2 。
- yu3 yan2 yuan1 qian1 xing2 dao4 zhi2 ， fu3 yang3 bu2 kui4 he2 bin1 bin1 。
- xian1 sheng1 dao4 yi4 wan2 qie3 jie2 ， qu4 bi3 qu3 ci3 fei1 jin1 ren2 。
- shi4 qin1 qi3 dan4 cai3 yi1 xi4 ， ke4 mu4 sheng3 ding4 chang2 bei1 xin1 。
- pao1 guan1 que4 sao3 zui4 jing1 shi3 ， xiong1 zhong1 wu2 fu4 liu2 xian1 chen2 。
- lü3 chuan1 pao2 bi4 tu1 bu2 mo4 ， ci2 bi4 yu3 su4 gan1 qing1 pin2 。
- zi4 cong2 xiu4 fa1 dao4 bai2 shou3 ， zao4 ci4 yu2 shi4 fei1 yi4 chen2 。
- dang1 zhi1 you3 hao4 min3 jiao1 san4 ， xian1 sheng1 gu4 chu1 ba2 si1 min2 。
- jie1 yu2 bing3 fu4 sui1 bu4 min3 ， guan3 kui1 ou3 xing4 zhi1 suo3 yin1 。
- jiang3 wen2 xian1 sheng1 yi4 yi3 jiu3 ， yun2 wei4 zhe2 yi3 shu1 zhu1 shen1 。
- qie4 lai2 guang3 ling2 liang3 yue4 sui4 ， suo3 de2 bi3 jiu4 you2 jia1 qin1 。
- ci3 bian1 ya3 shen2 ying2 shu4 bai3 ， qin2 si1 cheng2 song4 jing1 yu2 shen2 。
- huang3 ru2 ting1 le4 zhou1 tai4 miao4 ， huang2 zhong1 da4 lü3 jiao3 qie3 chun2 。
- you4 ru2 dian3 rui4 chu1 gui1 bi4 ， cui3 can4 yi4 mu4 fei1 fu1 min2 。
- wei3 zai1 gu4 zu2 xin4 wan4 yi1 ， fang3 fu2 xiang3 jian4 rong2 bin1 bin1 。
- wu2 huang2 tu2 zhi4 ji2 yi2 yi4 ， kong1 gu3 xiang1 wang4 tui1 pu2 lun2 。
- xian1 sheng1 gao1 wo4 yan1 de2 sui4 ， xi4 zha2 fei3 ri4 ban1 yan2 yin1 。
- zhong4 can2 jiang1 suo3 tuo1 wu2 ji4 ， sa3 sao3 you2 zu3 zhi4 ci3 shen1 。
- yuan4 yan2 shi1 fa3 bu4 shao3 xie4 ， yi4 ri4 you3 li4 tao2 yan1 lun2 。

## 注释

## 译文

## 赏析
