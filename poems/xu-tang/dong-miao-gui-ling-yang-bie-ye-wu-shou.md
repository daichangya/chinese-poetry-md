---
id: xu-tang-dong-miao-gui-ling-yang-bie-ye-wu-shou
title: 冬杪归陵阳别业五首
titlePinyin: dong1 miao3 gui1 ling2 yang2 bie2 ye4 wu3 shou3
titleSlug: dong-miao-gui-ling-yang-bie-ye-wu-shou
author: 许棠
authorPinyin: xu3 tang2
authorSlug: xu-tang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 无媒归别业，所向自乖心。闾里故人少，田园荒草深。
- 浪翻全失岸，竹迸别成林。鸥鸟犹相识，时来听苦吟。
- 眠云终未遂，策马暂休期。上国劳魂梦，中心甚别离。
- 冰封岩溜断，雪压砌松欹。骨肉嗟名晚，看归却泪垂。
- 学剑虽无术，吟诗似有魔。已贫甘事晚，临老爱闲多。
- 鸡犬唯随鹿，儿童只衣蓑。时因寻野叟，狂醉复狂歌。
- 乡国乱离后，交亲半旅游。远闻诚可念，归见岂无愁。
- 败苇迷荒径，寒蓑没坏舟。衡门终不掩，倚杖看波流。
- 游秦复滞燕，不觉近衰年。旅貌同柴毁，行衣对骨穿。
- 篱寒多啄雀，木落断浮烟。楚夜闻鸣雁，犹疑在塞天。

## 拼音
- wu2 mei2 gui1 bie2 ye4 ， suo3 xiang4 zi4 guai1 xin1 。 lü2 li3 gu4 ren2 shao3 ， tian2 yuan2 huang1 cao3 shen1 。
- lang4 fan1 quan2 shi1 an4 ， zhu2 beng4 bie2 cheng2 lin2 。 ou1 niao3 you2 xiang1 shi2 ， shi2 lai2 ting1 ku3 yin2 。
- mian2 yun2 zhong1 wei4 sui4 ， ce4 ma3 zan4 xiu1 qi1 。 shang4 guo2 lao2 hun2 meng4 ， zhong1 xin1 shen4 bie2 li2 。
- bing1 feng1 yan2 liu1 duan4 ， xue3 ya1 qi4 song1 qi1 。 gu3 rou4 jie1 ming2 wan3 ， kan4 gui1 que4 lei4 chui2 。
- xue2 jian4 sui1 wu2 shu4 ， yin2 shi1 si4 you3 mo2 。 yi3 pin2 gan1 shi4 wan3 ， lin2 lao3 ai4 xian2 duo1 。
- ji1 quan3 wei2 sui2 lu4 ， er2 tong2 zhi1 yi1 suo1 。 shi2 yin1 xun2 ye3 sou3 ， kuang2 zui4 fu4 kuang2 ge1 。
- xiang1 guo2 luan4 li2 hou4 ， jiao1 qin1 ban4 lü3 you2 。 yuan3 wen2 cheng2 ke3 nian4 ， gui1 jian4 qi3 wu2 chou2 。
- bai4 wei3 mi2 huang1 jing4 ， han2 suo1 mei2 huai4 zhou1 。 heng2 men2 zhong1 bu4 yan3 ， yi3 zhang4 kan4 bo1 liu2 。
- you2 qin2 fu4 zhi4 yan4 ， bu4 jue2 jin4 shuai1 nian2 。 lü3 mao4 tong2 chai2 hui3 ， xing2 yi1 dui4 gu3 chuan1 。
- li2 han2 duo1 zhuo2 que4 ， mu4 luo4 duan4 fu2 yan1 。 chu3 ye4 wen2 ming2 yan4 ， you2 yi2 zai4 sai1 tian1 。

## 注释

## 译文

## 赏析
