---
id: wang-ya-gong-ci-san-shi-shou
title: 宫词三十首
titlePinyin: gong1 ci2 san1 shi2 shou3
titleSlug: gong-ci-san-shi-shou
author: 王涯
authorPinyin: wang2 ya2
authorSlug: wang-ya
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 白人宜著紫衣裳，冠子梳头双眼长。
- 新睡起来思旧梦，见人忘却道胜常。
- 春来新插翠云钗，尚著云头踏殿鞋。
- 欲得君王回一顾，争扶玉辇下金阶。
- 五更初起觉风寒，香炷烧来夜已残。
- 欲卷珠帘惊雪满，自将红烛上楼看。
- 各将金锁锁宫门，院院青娥侍至尊。
- 头白监门掌来去，问频多是最承恩。
- 夜久盘中蜡滴稀，金刀剪起尽霏霏。
- 传声总是君王唤，红烛台前著舞衣。
- 筝翻禁曲觉声难，玉柱皆非旧处安。
- 记得君王曾道好，长因下辇得先弹。
- 一丛高鬓绿云光，官样轻轻淡淡黄。
- 为看九天公主贵，外边争学内家装。
- 宜春院里驻仙舆，夜宴笙歌总不如。
- 传索金笺题宠号，镫前御笔与亲书。
- 永巷重门渐半开，宫官著锁隔门回。
- 谁知曾笑他人处，今日将身自入来。
- 春风帘里旧青娥，无奈新人夺宠何。
- 寒食禁花开满树，玉堂终日闭时多。
- 碧绣簷前柳散垂，守门宫女欲攀时。
- 曾经玉辇从容处，不敢临风折一枝。
- 鸦飞深在禁城墙，多绕重楼复殿傍。
- 时向春簷瓦沟上，散开朝翅占朝光。
- 白雪猧儿拂地行，惯眠红毯不曾惊。
- 深宫更有何人到，只晓金阶吠晚萤。
- 百尺仙梯倚阁边，内人争下掷金钱。
- 风来竞看铜乌转，遥指朱干在半天。
- 春风摆荡禁花枝，寒食秋千满地时。
- 又落深宫石渠里，尽随流水入龙池。
- 墙墙不断接宫城，金榜皆书殿院名。
- 万转千回相隔处，各调弦管对闻声。
- 霏霏春雨九重天，渐暖龙池御柳烟。
- 玉辇游时应不避，千廊万屋自相连。
- 禁门烟起紫沉沉，楼阁当中复道深。
- 长入暮天凝不散，掖庭宫里动秋砧。
- 炎炎夏日满天时，桐叶交加覆玉墀。
- 向晚移镫上银簟，丛丛绿鬓坐弹棋。
- 瞳瞳日出大明宫，天乐遥闻在碧空。
- 禁树无风正和暖，玉楼金殿晓光中。
- 迥出芙蓉阁上头，九天悬处正当秋。
- 年年七夕晴光里，宫女穿针尽上楼。
- 教来鹦鹉语初成，久闭金笼惯认名。
- 总向春园看花去，独于深院笑人声。
- 银瓶泻水欲朝妆，烛焰红高粉壁光。
- 共怪满衣珠翠冷，黄花瓦上有新霜。
- 迎风殿里罢云和，起听新蝉步浅莎。
- 为爱九天和露滴，万年枝上最声多。
- 御果收时属内官，傍簷低压玉阑干。
- 明朝摘向金华殿，尽日枝边次第看。
- 内里松香满殿闻，四行阶下暖氤氲。
- 春深欲取黄金粉，绕树宫娥著绛裙。
- 禁树传声在九霄，内中残火独遥遥。
- 千官待取门犹闭，未到宫前下马桥。

## 拼音
- bai2 ren2 yi2 zhu4 zi3 yi1 shang0 ， guan1 zi3 shu1 tou2 shuang1 yan3 chang2 。
- xin1 shui4 qi3 lai2 si1 jiu4 meng4 ， jian4 ren2 wang4 que4 dao4 sheng4 chang2 。
- chun1 lai2 xin1 cha1 cui4 yun2 chai1 ， shang4 zhu4 yun2 tou2 ta4 dian4 xie2 。
- yu4 de2 jun1 wang2 hui2 yi2 gu4 ， zheng1 fu2 yu4 nian3 xia4 jin1 jie1 。
- wu3 geng1 chu1 qi3 jue2 feng1 han2 ， xiang1 zhu4 shao1 lai2 ye4 yi3 can2 。
- yu4 juan4 zhu1 lian2 jing1 xue3 man3 ， zi4 jiang1 hong2 zhu2 shang4 lou2 kan4 。
- ge4 jiang1 jin1 suo3 suo3 gong1 men2 ， yuan4 yuan4 qing1 e2 shi4 zhi4 zun1 。
- tou2 bai2 jian1 men2 zhang3 lai2 qu4 ， wen4 pin2 duo1 shi4 zui4 cheng2 en1 。
- ye4 jiu3 pan2 zhong1 la4 di1 xi1 ， jin1 dao1 jian3 qi3 jin4 fei1 fei1 。
- chuan2 sheng1 zong3 shi4 jun1 wang2 huan4 ， hong2 zhu2 tai2 qian2 zhu4 wu3 yi1 。
- zheng1 fan1 jin4 qu3 jue2 sheng1 nan2 ， yu4 zhu4 jie1 fei1 jiu4 chu4 an1 。
- ji4 de0 jun1 wang2 ceng2 dao4 hao3 ， chang2 yin1 xia4 nian3 de2 xian1 tan2 。
- yi4 cong2 gao1 bin4 lü4 yun2 guang1 ， guan1 yang4 qing1 qing1 dan4 dan4 huang2 。
- wei4 kan4 jiu3 tian1 gong1 zhu3 gui4 ， wai4 bian1 zheng1 xue2 nei4 jia1 zhuang1 。
- yi2 chun1 yuan4 li3 zhu4 xian1 yu2 ， ye4 yan4 sheng1 ge1 zong3 bu4 ru2 。
- chuan2 suo3 jin1 jian1 ti2 chong3 hao4 ， deng1 qian2 yu4 bi3 yu3 qin1 shu1 。
- yong3 xiang4 zhong4 men2 jian4 ban4 kai1 ， gong1 guan1 zhu4 suo3 ge2 men2 hui2 。
- shui2 zhi1 ceng2 xiao4 ta1 ren2 chu4 ， jin1 ri4 jiang1 shen1 zi4 ru4 lai2 。
- chun1 feng1 lian2 li3 jiu4 qing1 e2 ， wu2 nai4 xin1 ren2 duo2 chong3 he2 。
- han2 shi2 jin4 hua1 kai1 man3 shu4 ， yu4 tang2 zhong1 ri4 bi4 shi2 duo1 。
- bi4 xiu4 yan2 qian2 liu3 san4 chui2 ， shou3 men2 gong1 nü3 yu4 pan1 shi2 。
- ceng2 jing1 yu4 nian3 cong2 rong2 chu4 ， bu4 gan3 lin2 feng1 zhe2 yi4 zhi1 。
- ya1 fei1 shen1 zai4 jin4 cheng2 qiang2 ， duo1 rao4 zhong4 lou2 fu4 dian4 bang4 。
- shi2 xiang4 chun1 yan2 wa3 gou1 shang4 ， san4 kai1 chao2 chi4 zhan4 chao2 guang1 。
- bai2 xue3 wo1 er2 fu2 di4 xing2 ， guan4 mian2 hong2 tan3 bu4 ceng2 jing1 。
- shen1 gong1 geng4 you3 he2 ren2 dao4 ， zhi1 xiao3 jin1 jie1 fei4 wan3 ying2 。
- bai3 chi3 xian1 ti1 yi3 ge2 bian1 ， nei4 ren2 zheng1 xia4 zhi4 jin1 qian2 。
- feng1 lai2 jing4 kan4 tong2 wu1 zhuan3 ， yao2 zhi3 zhu1 gan1 zai4 ban4 tian1 。
- chun1 feng1 bai3 dang4 jin4 hua1 zhi1 ， han2 shi2 qiu1 qian1 man3 di4 shi2 。
- you4 luo4 shen1 gong1 shi2 qu2 li3 ， jin4 sui2 liu2 shui3 ru4 long2 chi2 。
- qiang2 qiang2 bu2 duan4 jie1 gong1 cheng2 ， jin1 bang3 jie1 shu1 dian4 yuan4 ming2 。
- wan4 zhuan3 qian1 hui2 xiang1 ge2 chu4 ， ge4 tiao2 xian2 guan3 dui4 wen2 sheng1 。
- fei1 fei1 chun1 yu3 jiu3 chong2 tian1 ， jian4 nuan3 long2 chi2 yu4 liu3 yan1 。
- yu4 nian3 you2 shi2 ying4 bu2 bi4 ， qian1 lang2 wan4 wu1 zi4 xiang1 lian2 。
- jin4 men2 yan1 qi3 zi3 chen2 chen2 ， lou2 ge2 dang1 zhong1 fu4 dao4 shen1 。
- chang2 ru4 mu4 tian1 ning2 bu2 san4 ， ye4 ting2 gong1 li3 dong4 qiu1 zhen1 。
- yan2 yan2 xia4 ri4 man3 tian1 shi2 ， tong2 ye4 jiao1 jia1 fu4 yu4 chi2 。
- xiang4 wan3 yi2 deng1 shang4 yin2 dian4 ， cong2 cong2 lü4 bin4 zuo4 tan2 qi2 。
- tong2 tong2 ri4 chu1 da4 ming2 gong1 ， tian1 le4 yao2 wen2 zai4 bi4 kong1 。
- jin4 shu4 wu2 feng1 zheng4 he2 nuan3 ， yu4 lou2 jin1 dian4 xiao3 guang1 zhong1 。
- jiong3 chu1 fu2 rong2 ge2 shang4 tou2 ， jiu3 tian1 xuan2 chu4 zheng4 dang1 qiu1 。
- nian2 nian2 qi1 xi1 qing2 guang1 li3 ， gong1 nü3 chuan1 zhen1 jin4 shang4 lou2 。
- jiao4 lai2 ying1 wu3 yu3 chu1 cheng2 ， jiu3 bi4 jin1 long2 guan4 ren4 ming2 。
- zong3 xiang4 chun1 yuan2 kan4 hua1 qu4 ， du2 yu2 shen1 yuan4 xiao4 ren2 sheng1 。
- yin2 ping2 xie4 shui3 yu4 chao2 zhuang1 ， zhu2 yan4 hong2 gao1 fen3 bi4 guang1 。
- gong4 guai4 man3 yi1 zhu1 cui4 leng3 ， huang2 hua1 wa3 shang4 you3 xin1 shuang1 。
- ying2 feng1 dian4 li3 ba4 yun2 he2 ， qi3 ting1 xin1 chan2 bu4 qian3 sha1 。
- wei4 ai4 jiu3 tian1 he2 lu4 di1 ， wan4 nian2 zhi1 shang4 zui4 sheng1 duo1 。
- yu4 guo3 shou1 shi2 shu3 nei4 guan1 ， bang4 yan2 di1 ya1 yu4 lan2 gan1 。
- ming2 chao2 zhai1 xiang4 jin1 hua2 dian4 ， jin4 ri4 zhi1 bian1 ci4 di4 kan4 。
- nei4 li3 song1 xiang1 man3 dian4 wen2 ， si4 hang2 jie1 xia4 nuan3 yin1 yun1 。
- chun1 shen1 yu4 qu3 huang2 jin1 fen3 ， rao4 shu4 gong1 e2 zhu4 jiang4 qun2 。
- jin4 shu4 chuan2 sheng1 zai4 jiu3 xiao1 ， nei4 zhong1 can2 huo3 du2 yao2 yao2 。
- qian1 guan1 dai4 qu3 men2 you2 bi4 ， wei4 dao4 gong1 qian2 xia4 ma3 qiao2 。

## 注释

## 译文

## 赏析
