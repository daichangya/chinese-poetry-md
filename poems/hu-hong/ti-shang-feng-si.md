---
id: hu-hong-ti-shang-feng-si
title: 题上封寺
titlePinyin: ti2 shang4 feng1 si4
titleSlug: ti-shang-feng-si
author: 胡宏
authorPinyin: hu2 hong2
authorSlug: hu-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百年身似客，浩荡世间游。
- 入望青山好，梦魂偏我留。
- 我家巫山十二峰，浮江直过巴陵东。
- 潇湘水与苍梧通，环绕衡岳青冥中。
- 扁舟白云不可度，杖藜蜡屐乘春风。
- 山光浮动可揽结，云舒霞卷飞烟虹。
- 深岩大壑翠𪩘列，足力已到心无穷。
- 群峰迤逦势不竞，上尽祝融五千仞。
- 祝融峰高天更高，太空人世如牛毛。
- 风云万变一瞬息，红尘奔走真徒劳。
- 蓬莱羽化慕神仙，神仙渺茫何处传。
- 雪山清浄问因缘，未识乾坤造化权。
- 独立高寒明月里，此心无著已怡然。
- 从今识尽青山好，归向人间别看天。

## 拼音
- bai3 nian2 shen1 si4 ke4 ， hao4 dang4 shi4 jian1 you2 。
- ru4 wang4 qing1 shan1 hao3 ， meng4 hun2 pian1 wo3 liu2 。
- wo3 jia1 wu1 shan1 shi2 er4 feng1 ， fu2 jiang1 zhi2 guo4 ba1 ling2 dong1 。
- xiao1 xiang1 shui3 yu3 cang1 wu2 tong1 ， huan2 rao4 heng2 yue4 qing1 ming2 zhong1 。
- pian1 zhou1 bai2 yun2 bu4 ke3 du4 ， zhang4 li2 la4 ji1 cheng2 chun1 feng1 。
- shan1 guang1 fu2 dong4 ke3 lan3 jie2 ， yun2 shu1 xia2 juan3 fei1 yan1 hong2 。
- shen1 yan2 da4 he4 cui4 yan3 lie4 ， zu2 li4 yi3 dao4 xin1 wu2 qiong2 。
- qun2 feng1 yi3 li3 shi4 bu2 jing4 ， shang4 jin4 zhu4 rong2 wu3 qian1 ren4 。
- zhu4 rong2 feng1 gao1 tian1 geng4 gao1 ， tai4 kong1 ren2 shi4 ru2 niu2 mao2 。
- feng1 yun2 wan4 bian4 yi2 shun4 xi1 ， hong2 chen2 ben1 zou3 zhen1 tu2 lao2 。
- peng2 lai2 yu3 hua4 mu4 shen2 xian1 ， shen2 xian1 miao3 mang2 he2 chu4 chuan2 。
- xue3 shan1 qing1 jing4 wen4 yin1 yuan2 ， wei4 shi2 qian2 kun1 zao4 hua4 quan2 。
- du2 li4 gao1 han2 ming2 yue4 li3 ， ci3 xin1 wu2 zhu4 yi3 yi2 ran2 。
- cong2 jin1 shi2 jin4 qing1 shan1 hao3 ， gui1 xiang4 ren2 jian1 bie2 kan4 tian1 。

## 注释

## 译文

## 赏析
