---
id: hu-hong-jian-biao-han-ming
title: 简彪汉明
titlePinyin: jian3 biao1 han4 ming2
titleSlug: jian-biao-han-ming
author: 胡宏
authorPinyin: hu2 hong2
authorSlug: hu-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 斯文久寥落，我欲问苍天。
- 苍天默无言，复欲问古先。
- 古先群圣人，去我三千年。
- 纷纷儒林士，章句以为贤。
- 问之性命理，醉梦俱茫然。
- 皓月隠重云，明珠媚深渊。
- 近得程夫子，一线通天泉。
- 荡涤浄尘垢，逸驾真无前。
- 自从丧乱来，鼙鼓声阗阗。
- 日事干戈末，那寻孔孟传。
- 湘中彪夫子，有志穷益坚。
- 读书文字表，至善时一迁。
- 老去不自止，直欲求纯全。
- 问我曾点意，乘风舞雩颠。
- 行年付造化，笑问青铜钱。
- 默契天地心，谁能泥青编。

## 拼音
- si1 wen2 jiu3 liao2 luo4 ， wo3 yu4 wen4 cang1 tian1 。
- cang1 tian1 mo4 wu2 yan2 ， fu4 yu4 wen4 gu3 xian1 。
- gu3 xian1 qun2 sheng4 ren2 ， qu4 wo3 san1 qian1 nian2 。
- fen1 fen1 ru2 lin2 shi4 ， zhang1 ju4 yi3 wei2 xian2 。
- wen4 zhi1 xing4 ming4 li3 ， zui4 meng4 ju4 mang2 ran2 。
- hao4 yue4 yin3 zhong4 yun2 ， ming2 zhu1 mei4 shen1 yuan1 。
- jin4 de2 cheng2 fu1 zi3 ， yi2 xian4 tong1 tian1 quan2 。
- dang4 di2 jing4 chen2 gou4 ， yi4 jia4 zhen1 wu2 qian2 。
- zi4 cong2 sang1 luan4 lai2 ， pi2 gu3 sheng1 tian2 tian2 。
- ri4 shi4 gan1 ge1 mo4 ， na4 xun2 kong3 meng4 chuan2 。
- xiang1 zhong1 biao1 fu1 zi3 ， you3 zhi4 qiong2 yi4 jian1 。
- du2 shu1 wen2 zi4 biao3 ， zhi4 shan4 shi2 yi4 qian1 。
- lao3 qu4 bu2 zi4 zhi3 ， zhi2 yu4 qiu2 chun2 quan2 。
- wen4 wo3 ceng2 dian3 yi4 ， cheng2 feng1 wu3 yu2 dian1 。
- xing2 nian2 fu4 zao4 hua4 ， xiao4 wen4 qing1 tong2 qian2 。
- mo4 qi4 tian1 di4 xin1 ， shui2 neng2 ni2 qing1 bian1 。

## 注释

## 译文

## 赏析
