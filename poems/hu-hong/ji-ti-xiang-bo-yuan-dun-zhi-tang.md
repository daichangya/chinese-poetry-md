---
id: hu-hong-ji-ti-xiang-bo-yuan-dun-zhi-tang
title: 寄题向伯元敦止堂
titlePinyin: ji4 ti2 xiang4 bo2 yuan2 dun1 zhi3 tang2
titleSlug: ji-ti-xiang-bo-yuan-dun-zhi-tang
author: 胡宏
authorPinyin: hu2 hong2
authorSlug: hu-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不闻伊挚初耕有莘野，禄之弗顾千驷马。
- 春作秋成随老农，贫贱甘心万人下。
- 一朝幡然感三聘，五就成汤五就夏。
- 悠悠如云行太空，竟使三风变为雅。
- 东西南北頼来苏，天下农夫谁似者。
- 又不闻傅说安身操板筑，远离世间名与禄。
- 那知商帝梦中形，远近搜求不容伏。
- 草茅夕起朝为相，俾后从绳正如木。
- 四海俊乂咸风从，跋扈诸侯尽臣仆。
- 功成止见颜容改，了了壮心无反复。
- 平生懒性愿退藏，退藏恐遂成荒唐。
- 因求古人作鉴戒，管宁华歆情所当。
- 齐名遯迹俱锄菜，掷之不顾为人量。
- 诗书俎豆化辽海，威武富贵何披猖。
- 初年虚名大可耻，末路高风纾思长。
- 有志君当学伊傅，忘情我不傲羲皇。
- 愿如幼安有终始，进退一致宜加详。

## 拼音
- jun1 bu4 wen2 yi1 zhi4 chu1 geng1 you3 shen1 ye3 ， lu4 zhi1 fu2 gu4 qian1 si4 ma3 。
- chun1 zuo4 qiu1 cheng2 sui2 lao3 nong2 ， pin2 jian4 gan1 xin1 wan4 ren2 xia4 。
- yi4 chao2 fan1 ran2 gan3 san1 pin4 ， wu3 jiu4 cheng2 tang1 wu3 jiu4 xia4 。
- you1 you1 ru2 yun2 xing2 tai4 kong1 ， jing4 shi3 san1 feng1 bian4 wei4 ya3 。
- dong1 xi1 nan2 bei3 lai4 lai2 su1 ， tian1 xia4 nong2 fu1 shui2 si4 zhe3 。
- you4 bu4 wen2 fu4 shuo1 an1 shen1 cao1 ban3 zhu4 ， yuan3 li2 shi4 jian1 ming2 yu3 lu4 。
- na4 zhi1 shang1 di4 meng4 zhong1 xing2 ， yuan3 jin4 sou1 qiu2 bu4 rong2 fu2 。
- cao3 mao2 xi1 qi3 chao2 wei4 xiang1 ， bi3 hou4 cong2 sheng2 zheng4 ru2 mu4 。
- si4 hai3 jun4 yi4 xian2 feng1 cong2 ， ba2 hu4 zhu1 hou2 jin4 chen2 pu2 。
- gong1 cheng2 zhi3 jian4 yan2 rong2 gai3 ， liao3 liao3 zhuang4 xin1 wu2 fan3 fu4 。
- ping2 sheng1 lan3 xing4 yuan4 tui4 cang2 ， tui4 cang2 kong3 sui4 cheng2 huang1 tang2 。
- yin1 qiu2 gu3 ren2 zuo4 jian4 jie4 ， guan3 ning2 hua2 xin1 qing2 suo3 dang1 。
- qi2 ming2 dun4 ji4 ju4 chu2 cai4 ， zhi4 zhi1 bu2 gu4 wei4 ren2 liang2 。
- shi1 shu1 zu3 dou4 hua4 liao2 hai3 ， wei1 wu3 fu4 gui4 he2 pi1 chang1 。
- chu1 nian2 xu1 ming2 da4 ke3 chi3 ， mo4 lu4 gao1 feng1 shu1 si1 chang2 。
- you3 zhi4 jun1 dang1 xue2 yi1 fu4 ， wang4 qing2 wo3 bu2 ao4 xi1 huang2 。
- yuan4 ru2 you4 an1 you3 zhong1 shi3 ， jin4 tui4 yi2 zhi4 yi2 jia1 xiang2 。

## 注释

## 译文

## 赏析
