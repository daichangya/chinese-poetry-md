---
id: hu-hong-wan-sun-qi-fu
title: 挽孙奇父
titlePinyin: wan3 sun1 qi2 fu4
titleSlug: wan-sun-qi-fu
author: 胡宏
authorPinyin: hu2 hong2
authorSlug: hu-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 英雄割据裔，少年事豪俊。
- 名胜翻然交，仁义以身徇。
- 南州作吏师，西洛陪先进。
- 情高尚礼乐，代季见戎陈。
- 王师频溃遯，我愤婴疾疢。
- 草庐卧江汉，僚幕资才俊。
- 昭昭心自知，蹇蹇步不迅。
- 乘风忽远去，炎岭善持慎。
- 先君有愿怀，丈人践忠信。
- 相从寓衡山，时许闚墙仞。
- 胸中学海深，舌本词源濬。
- 老矣犹诗书，饥来只薇菣。
- 马革誓裹尸，气凛如秦蔺。
- 无力献庙堂，使得致忠荩。
- 据古论孔周，及今佐尧舜。
- 吁嗟民多瘼，惨戚天不憗。
- 茕茕輤车行，遥遥渚宫殡。
- 治命能不渝，有子孝而顺。

## 拼音
- ying1 xiong2 ge1 ju4 yi4 ， shao4 nian2 shi4 hao2 jun4 。
- ming2 sheng4 fan1 ran2 jiao1 ， ren2 yi4 yi3 shen1 xun4 。
- nan2 zhou1 zuo4 li4 shi1 ， xi1 luo4 pei2 xian1 jin4 。
- qing2 gao1 shang4 li3 yue4 ， dai4 ji4 jian4 rong2 chen2 。
- wang2 shi1 pin2 kui4 dun4 ， wo3 fen4 ying1 ji2 chen4 。
- cao3 lu2 wo4 jiang1 han4 ， liao2 mu4 zi1 cai2 jun4 。
- zhao1 zhao1 xin1 zi4 zhi1 ， jian3 jian3 bu4 bu2 xun4 。
- cheng2 feng1 hu1 yuan3 qu4 ， yan2 ling3 shan4 chi2 shen4 。
- xian1 jun1 you3 yuan4 huai2 ， zhang4 ren2 jian4 zhong1 xin4 。
- xiang1 cong2 yu4 heng2 shan1 ， shi2 xu3 kui1 qiang2 ren4 。
- xiong1 zhong1 xue2 hai3 shen1 ， she2 ben3 ci2 yuan2 jun4 。
- lao3 yi3 you2 shi1 shu1 ， ji1 lai2 zhi1 wei1 qin4 。
- ma3 ge2 shi4 guo3 shi1 ， qi4 lin3 ru2 qin2 lin4 。
- wu2 li4 xian4 miao4 tang2 ， shi3 de0 zhi4 zhong1 jin4 。
- ju4 gu3 lun4 kong3 zhou1 ， ji2 jin1 zuo3 yao2 shun4 。
- xu1 jie1 min2 duo1 mo4 ， can3 qi1 tian1 bu2 yin4 。
- qiong2 qiong2 qian4 che1 xing2 ， yao2 yao2 zhu3 gong1 bin4 。
- zhi4 ming4 neng2 bu4 yu2 ， you3 zi3 xiao4 er2 shun4 。

## 注释

## 译文

## 赏析
