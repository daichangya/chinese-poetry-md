---
id: hu-hong-shui-xin-ting
title: 水心亭
titlePinyin: shui3 xin1 ting2
titleSlug: shui-xin-ting
author: 胡宏
authorPinyin: hu2 hong2
authorSlug: hu-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 水从灵涧来，清泚不可汚。
- 经过我亭下，妙见涓涓处。
- 见处事如何，欲说岂无路。
- 百丈生潮头，一勺本性具。
- 经纪大地间，形势中国著。
- 江汉荆襄望，河渭关洛固。
- 衡山折底柱，触石堆滟滪。
- 沄沄三千丈，瀁瀁四海布。
- 岂有不岩阻，盈科演然去。
- 岂有不隄防，润下涣无住。
- 畇畇青山田，渺渺均𣼩注。
- 荡荡白虹舟，飘飏任奔翥。
- 来者无终穷，济者无量数。
- 周流造化功，妙体不竞愫。
- 寄语观水人，事不在章句。

## 拼音
- shui3 cong2 ling2 jian4 lai2 ， qing1 ci3 bu4 ke3 wu1 。
- jing1 guo4 wo3 ting2 xia4 ， miao4 jian4 juan1 juan1 chu4 。
- jian4 chu3 shi4 ru2 he2 ， yu4 shuo1 qi3 wu2 lu4 。
- bai3 zhang4 sheng1 chao2 tou2 ， yi4 shao2 ben3 xing4 ju4 。
- jing1 ji4 da4 di4 jian1 ， xing2 shi4 zhong1 guo2 zhu4 。
- jiang1 han4 jing1 xiang1 wang4 ， he2 wei4 guan1 luo4 gu4 。
- heng2 shan1 zhe2 di3 zhu4 ， chu4 shi2 dui1 yan4 yu4 。
- yun2 yun2 san1 qian1 zhang4 ， yang3 yang3 si4 hai3 bu4 。
- qi3 you3 bu4 yan2 zu3 ， ying2 ke1 yan3 ran2 qu4 。
- qi3 you3 bu4 di1 fang2 ， run4 xia4 huan4 wu2 zhu4 。
- yun2 yun2 qing1 shan1 tian2 ， miao3 miao3 jun1 𣼩 zhu4 。
- dang4 dang4 bai2 hong2 zhou1 ， piao1 yang2 ren4 ben1 zhu4 。
- lai2 zhe3 wu2 zhong1 qiong2 ， ji4 zhe3 wu2 liang4 shu4 。
- zhou1 liu2 zao4 hua4 gong1 ， miao4 ti3 bu2 jing4 su4 。
- ji4 yu3 guan1 shui3 ren2 ， shi4 bu2 zai4 zhang1 ju4 。

## 注释

## 译文

## 赏析
