---
id: hu-hong-tao-yuan-xing
title: 桃源行
titlePinyin: tao2 yuan2 xing2
titleSlug: tao-yuan-xing
author: 胡宏
authorPinyin: hu2 hong2
authorSlug: hu-hong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北归已过沅湘渡，骑马东风武陵路。
- 山花无限不关心，惟爱桃花古来树。
- 闻说桃花更有源，居人共得仙家趣。
- 之子渔舟安在哉，我欲乘之望源去。
- 江头相逢老渔父，烟水苍苍云日暮。
- 投竿拱手向我言，桃源之说非真然。
- 当时渔子渔得钱，买酒醉卧桃花边。
- 桃花风吹入梦里，自有人世相周旋。
- 酒醒惊怪告俦侣，远近接响俱相传。
- 靖节先生绝世人，奈何记伪不考真。
- 先生高步宭末代，雅志不肯为秦民。
- 故作斯文写幽意，要似寰海杂风尘。
- 不然川原远近蒸霞开，宜有一片随水从东来。
- 呜呼神明通八极，岂特秘尔桃源哉。
- 我闻是言发深省，勒马却辞渔父回。
- 及晨徧览三春色，莫便风雨空莓苔。

## 拼音
- bei3 gui1 yi3 guo4 yuan2 xiang1 du4 ， qi2 ma3 dong1 feng1 wu3 ling2 lu4 。
- shan1 hua1 wu2 xian4 bu4 guan1 xin1 ， wei2 ai4 tao2 hua1 gu3 lai2 shu4 。
- wen2 shuo1 tao2 hua1 geng4 you3 yuan2 ， ju1 ren2 gong4 de2 xian1 jia1 qu4 。
- zhi1 zi3 yu2 zhou1 an1 zai4 zai1 ， wo3 yu4 cheng2 zhi1 wang4 yuan2 qu4 。
- jiang1 tou2 xiang1 feng2 lao3 yu2 fu4 ， yan1 shui3 cang1 cang1 yun2 ri4 mu4 。
- tou2 gan1 gong3 shou3 xiang4 wo3 yan2 ， tao2 yuan2 zhi1 shuo1 fei1 zhen1 ran2 。
- dang1 shi2 yu2 zi3 yu2 de2 qian2 ， mai3 jiu3 zui4 wo4 tao2 hua1 bian1 。
- tao2 hua1 feng1 chui1 ru4 meng4 li3 ， zi4 you3 ren2 shi4 xiang1 zhou1 xuan2 。
- jiu3 xing3 jing1 guai4 gao4 chou2 lü3 ， yuan3 jin4 jie1 xiang3 ju4 xiang1 chuan2 。
- jing4 jie2 xian1 sheng1 jue2 shi4 ren2 ， nai4 he2 ji4 wei3 bu4 kao3 zhen1 。
- xian1 sheng1 gao1 bu4 qun2 mo4 dai4 ， ya3 zhi4 bu4 ken3 wei4 qin2 min2 。
- gu4 zuo4 si1 wen2 xie3 you1 yi4 ， yao4 si4 huan2 hai3 za2 feng1 chen2 。
- bu4 ran2 chuan1 yuan2 yuan3 jin4 zheng1 xia2 kai1 ， yi2 you3 yi2 pian4 sui2 shui3 cong2 dong1 lai2 。
- wu1 hu1 shen2 ming2 tong1 ba1 ji2 ， qi3 te4 mi4 er3 tao2 yuan2 zai1 。
- wo3 wen2 shi4 yan2 fa1 shen1 sheng3 ， le4 ma3 que4 ci2 yu2 fu4 hui2 。
- ji2 chen2 bian4 lan3 san1 chun1 se4 ， mo4 bian4 feng1 yu3 kong1 mei2 tai2 。

## 注释

## 译文

## 赏析
