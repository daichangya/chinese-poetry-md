---
id: zhao-shan-jian-hua-cheng-yan
title: 化成岩
titlePinyin: hua4 cheng2 yan2
titleSlug: hua-cheng-yan
author: 赵善坚
authorPinyin: zhao4 shan4 jian1
authorSlug: zhao-shan-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 低帽白蕉衫，跨马北岩路。
- 为我撤炎歊，时有清风度。
- 投策蹑游屐，扪萝穷幽趣。
- 怪石鸣瘦筇，狭径窘危步。
- 云间启深洞，玲珑天巧露。
- 僧侣罗上下，钟声答晨暮。
- 长笑排翠谒，围棋惊振鹭。
- 陶写屏丝竹，恐为风景污。
- 拂藓题苍崖，纵横醉中句。
- 兹游岂易得，载酒莫辞屡。

## 拼音
- di1 mao4 bai2 jiao1 shan1 ， kua4 ma3 bei3 yan2 lu4 。
- wei4 wo3 che4 yan2 xiao1 ， shi2 you3 qing1 feng1 du4 。
- tou2 ce4 nie4 you2 ji1 ， men2 luo2 qiong2 you1 qu4 。
- guai4 shi2 ming2 shou4 qiong2 ， xia2 jing4 jiong3 wei1 bu4 。
- yun2 jian1 qi3 shen1 dong4 ， ling2 long2 tian1 qiao3 lu4 。
- seng1 lü3 luo2 shang4 xia4 ， zhong1 sheng1 da2 chen2 mu4 。
- chang2 xiao4 pai2 cui4 ye4 ， wei2 qi2 jing1 zhen4 lu4 。
- tao2 xie3 ping2 si1 zhu2 ， kong3 wei4 feng1 jing3 wu1 。
- fu2 xian3 ti2 cang1 ya2 ， zong4 heng2 zui4 zhong1 ju4 。
- zi1 you2 qi3 yi4 de2 ， zai3 jiu3 mo4 ci2 lü3 。

## 注释

## 译文

## 赏析
