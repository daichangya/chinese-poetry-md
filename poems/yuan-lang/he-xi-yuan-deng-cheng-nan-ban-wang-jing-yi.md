---
id: yuan-lang-he-xi-yuan-deng-cheng-nan-ban-wang-jing-yi
title: 和洗掾登城南阪望京邑
titlePinyin: he2 xi3 yuan4 deng1 cheng2 nan2 ban3 wang4 jing1 yi4
titleSlug: he-xi-yuan-deng-cheng-nan-ban-wang-jing-yi
author: 袁朗
authorPinyin: yuan2 lang3
authorSlug: yuan-lang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 二华连陌塞，九陇统金方。奥区称富贵，重险擅雄强。
- 龙飞灞水上，凤集岐山阳。神皋多瑞迹，列代有兴王。
- 我后膺灵命，爰求宅兹土。宸居法太微，建国资天府。
- 玄风叶黎庶，德泽浸区宇。醒醉各相扶，讴歌从圣主。
- 南登少陵岸，还望帝城中。帝城何郁郁，佳气乃葱葱。
- 金凤凌绮观，璇题敞兰宫。复道东西合，交衢南北通。
- 万国朝前殿，群公议宣室。鸣佩含早风，华蝉曜朝日。
- 柏梁宴初罢，千钟欢未毕。端拱肃岩廊，思贤听琴瑟。
- 逶迤万雉列，隐轸千闾布。飞甍夹御沟，曲台临上路。
- 处处歌钟鸣，喧阗车马度。日落长楸间，含情两相顾。
- 是月冬之季，阴寒昼不开。惊风四面集，飞雪千里回。
- 狐白登廊庙，牛衣出草莱。讵知韩长孺，无复重然灰。

## 拼音
- er4 hua2 lian2 mo4 sai1 ， jiu3 long3 tong3 jin1 fang1 。 ao4 qu1 cheng1 fu4 gui4 ， zhong4 xian3 shan4 xiong2 qiang2 。
- long2 fei1 ba4 shui3 shang4 ， feng4 ji2 qi2 shan1 yang2 。 shen2 gao1 duo1 rui4 ji4 ， lie4 dai4 you3 xing1 wang2 。
- wo3 hou4 ying1 ling2 ming4 ， yuan2 qiu2 zhai2 zi1 tu3 。 chen2 ju1 fa3 tai4 wei1 ， jian4 guo2 zi1 tian1 fu3 。
- xuan2 feng1 ye4 li2 shu4 ， de2 ze2 jin4 qu1 yu3 。 xing3 zui4 ge4 xiang1 fu2 ， ou1 ge1 cong2 sheng4 zhu3 。
- nan2 deng1 shao3 ling2 an4 ， hai2 wang4 di4 cheng2 zhong1 。 di4 cheng2 he2 yu4 yu4 ， jia1 qi4 nai3 cong1 cong1 。
- jin1 feng4 ling2 qi3 guan1 ， xuan2 ti2 chang3 lan2 gong1 。 fu4 dao4 dong1 xi1 he2 ， jiao1 qu2 nan2 bei3 tong1 。
- wan4 guo2 chao2 qian2 dian4 ， qun2 gong1 yi4 xuan1 shi4 。 ming2 pei4 han2 zao3 feng1 ， hua2 chan2 yao4 chao2 ri4 。
- bai3 liang2 yan4 chu1 ba4 ， qian1 zhong1 huan1 wei4 bi4 。 duan1 gong3 su4 yan2 lang2 ， si1 xian2 ting1 qin2 se4 。
- wei1 yi2 wan4 zhi4 lie4 ， yin3 zhen3 qian1 lü2 bu4 。 fei1 meng2 jia2 yu4 gou1 ， qu3 tai2 lin2 shang4 lu4 。
- chu4 chu4 ge1 zhong1 ming2 ， xuan1 tian2 che1 ma3 du4 。 ri4 luo4 chang2 qiu1 jian1 ， han2 qing2 liang3 xiang1 gu4 。
- shi4 yue4 dong1 zhi1 ji4 ， yin1 han2 zhou4 bu4 kai1 。 jing1 feng1 si4 mian4 ji2 ， fei1 xue3 qian1 li3 hui2 。
- hu2 bai2 deng1 lang2 miao4 ， niu2 yi1 chu1 cao3 lai2 。 ju4 zhi1 han2 chang2 ru2 ， wu2 fu4 zhong4 ran2 hui1 。

## 注释

## 译文

## 赏析
