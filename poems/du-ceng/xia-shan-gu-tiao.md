---
id: du-ceng-xia-shan-gu-tiao
title: 峡山古调
titlePinyin: xia2 shan1 gu3 tiao2
titleSlug: xia-shan-gu-tiao
author: 杜曾
authorPinyin: du4 ceng2
authorSlug: du-ceng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 滥觞岷山侧，朝宗盖自然。
- 沸沸出幽窦，滔滔成巨川。
- 深流疑彻地，远势欲浮天。
- 万石攒若鬭，一流泻如悬。
- 二蜀通货博，三峡为防坚。
- 上下比难险，往来争溯沿。
- 冲高𣸣气盛，转急汹形圆。
- 行人戒仲夏，招子尚耆年。
- 风波虽灭裂，滩碛且丛骈。
- 湍声混蛮市，涨润入畬田。
- 旁临股且栗，顺下目无前。
- 浮沫逢槎聚，垂瀑依岸穿。
- 哀猿藏森耸，渴鹿听潺湲。
- 幽胜祠宇密，倾危村舍联。
- 寒沙淹宿雨，暖溆罩春烟。
- 青芜随远曲，白鸟戏轻涟。
- 常经祗名利，旧隠多神仙。
- 至清逃䲡鱓，极奥容鲟鳣。
- 楚臣忠义鬰，巫女威福专。
- 龙骧战具敏，鲧嗣导功全。
- 瞿唐十里暗，滟滪一邱偏。
- 砥柱未足拟，吕梁诚浪传。
- 伊予非智者，被命徒勉旃。
- 尺短纠列郡，寸进乘孤船。
- 一步一篙探，百丈百夫牵。
- 通夕但耿耿，终日惟干干。
- 废职罹罪罟，委命通化甄。
- 寄言千金子，狂狷可闻焉。

## 拼音
- lan4 shang1 min2 shan1 ce4 ， chao2 zong1 gai4 zi4 ran2 。
- fei4 fei4 chu1 you1 dou4 ， tao1 tao1 cheng2 ju4 chuan1 。
- shen1 liu2 yi2 che4 di4 ， yuan3 shi4 yu4 fu2 tian1 。
- wan4 shi2 zan3 ruo4 dou4 ， yi4 liu2 xie4 ru2 xuan2 。
- er4 shu3 tong1 huo4 bo2 ， san1 xia2 wei4 fang2 jian1 。
- shang4 xia4 bi3 nan2 xian3 ， wang3 lai2 zheng1 su4 yan2 。
- chong1 gao1 fen2 qi4 sheng4 ， zhuan3 ji2 xiong1 xing2 yuan2 。
- xing2 ren2 jie4 zhong4 xia4 ， zhao1 zi3 shang4 qi2 nian2 。
- feng1 bo1 sui1 mie4 lie4 ， tan1 qi4 qie3 cong2 pian2 。
- tuan1 sheng1 hun4 man2 shi4 ， zhang3 run4 ru4 she1 tian2 。
- pang2 lin2 gu3 qie3 li4 ， shun4 xia4 mu4 wu2 qian2 。
- fu2 mo4 feng2 cha2 ju4 ， chui2 pu4 yi1 an4 chuan1 。
- ai1 yuan2 cang2 sen1 song3 ， ke3 lu4 ting1 chan2 yuan2 。
- you1 sheng4 ci2 yu3 mi4 ， qing1 wei1 cun1 she4 lian2 。
- han2 sha1 yan1 su4 yu3 ， nuan3 xu4 zhao4 chun1 yan1 。
- qing1 wu2 sui2 yuan3 qu3 ， bai2 niao3 xi4 qing1 lian2 。
- chang2 jing1 zhi1 ming2 li4 ， jiu4 yin3 duo1 shen2 xian1 。
- zhi4 qing1 tao2 䲡 shan4 ， ji2 ao4 rong2 xun2 zhan1 。
- chu3 chen2 zhong1 yi4 yu4 ， wu1 nü3 wei1 fu2 zhuan1 。
- long2 xiang1 zhan4 ju4 min3 ， gun3 si4 dao3 gong1 quan2 。
- qu2 tang2 shi2 li3 an4 ， yan4 yu4 yi4 qiu1 pian1 。
- di3 zhu4 wei4 zu2 ni3 ， lü3 liang2 cheng2 lang4 chuan2 。
- yi1 yu3 fei1 zhi4 zhe3 ， bei4 ming4 tu2 mian3 zhan1 。
- chi3 duan3 jiu1 lie4 jun4 ， cun4 jin4 cheng2 gu1 chuan2 。
- yi2 bu4 yi4 gao1 tan4 ， bai3 zhang4 bai3 fu1 qian1 。
- tong1 xi1 dan4 geng3 geng3 ， zhong1 ri4 wei2 gan1 gan1 。
- fei4 zhi2 li2 zui4 gu3 ， wei3 ming4 tong1 hua4 zhen1 。
- ji4 yan2 qian1 jin1 zi3 ， kuang2 juan4 ke3 wen2 yan1 。

## 注释

## 译文

## 赏析
