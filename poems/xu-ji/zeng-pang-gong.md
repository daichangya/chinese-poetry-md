---
id: xu-ji-zeng-pang-gong
title: 赠庞公
titlePinyin: zeng4 pang2 gong1
titleSlug: zeng-pang-gong
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 司马德操，来就庞公。
- 杖履直入，名姓不通。
- 坐其堂上，指挥呼索。
- 催令作黍，云我有客。
- 庞公妻子，堂下罗列。
- 拜且听命，奔走陈设。
- 此时庞公，适自外归。
- 忽见司马，其喜可知。
- 一堂之上，相从笑语。
- 其旁观者，莫分客主。
- 我读其书，爱其古风。
- 真厚如此，精诚交通。
- 量如溟海，义薄云空。
- 至于妻子，亦为叹者。
- 苟非其人，往往见骂。
- 盖有是夫，而有是妇。
- 能佐夫义，善敬夫友。
- 可警薄俗，可示厥后。

## 拼音
- si1 ma3 de2 cao1 ， lai2 jiu4 pang2 gong1 。
- zhang4 lü3 zhi2 ru4 ， ming2 xing4 bu4 tong1 。
- zuo4 qi2 tang2 shang4 ， zhi3 hui1 hu1 suo3 。
- cui1 ling4 zuo4 shu3 ， yun2 wo3 you3 ke4 。
- pang2 gong1 qi1 zi3 ， tang2 xia4 luo2 lie4 。
- bai4 qie3 ting1 ming4 ， ben1 zou3 chen2 she4 。
- ci3 shi2 pang2 gong1 ， shi4 zi4 wai4 gui1 。
- hu1 jian4 si1 ma3 ， qi2 xi3 ke3 zhi1 。
- yi4 tang2 zhi1 shang4 ， xiang1 cong2 xiao4 yu3 。
- qi2 pang2 guan1 zhe3 ， mo4 fen1 ke4 zhu3 。
- wo3 du2 qi2 shu1 ， ai4 qi2 gu3 feng1 。
- zhen1 hou4 ru2 ci3 ， jing1 cheng2 jiao1 tong1 。
- liang2 ru2 ming2 hai3 ， yi4 bao2 yun2 kong1 。
- zhi4 yu2 qi1 zi3 ， yi4 wei4 tan4 zhe3 。
- gou3 fei1 qi2 ren2 ， wang3 wang3 jian4 ma4 。
- gai4 you3 shi4 fu1 ， er2 you3 shi4 fu4 。
- neng2 zuo3 fu1 yi4 ， shan4 jing4 fu1 you3 。
- ke3 jing3 bao2 su2 ， ke3 shi4 jue2 hou4 。

## 注释

## 译文

## 赏析
