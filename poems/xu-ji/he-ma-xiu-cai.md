---
id: xu-ji-he-ma-xiu-cai
title: 和马秀才
titlePinyin: he2 ma3 xiu4 cai2
titleSlug: he-ma-xiu-cai
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君看淮上翁虽老，胸中意气从来好。
- 白日吟到夜，夜后吟到晓。
- 门前是双柳，树上无栖鸟。
- 西边是人家，人家儿夜啼。
- 四更五更后，往往催鸣鸡。
- 东边是空庭，空庭清风多。
- 吟声上河汉，河汉生银波。
- 移声入明月，桂树无停柯。
- 蟾蜍不得睡，狡兔将奈何。
- 清风却下来，直入淮之水。
- 不知淮东西，波浪如何止。
- 清风清风不复住，复住射阳湖上路。
- 宁知烈士怨曹袁，义鬼哀哀冤来诉。
- 此声未可□臧洪，不须更往吴江去。
- 吴江心中有冤血，寃声吼兮寃气结。
- 奈何乎湘江亦有独醒夫，醒时何故沈其躯。
- 当时鱼腹今在无，此声莫过洞庭湖。

## 拼音
- jun1 kan4 huai2 shang4 weng1 sui1 lao3 ， xiong1 zhong4 yi4 qi4 cong2 lai2 hao3 。
- bai2 ri4 yin2 dao4 ye4 ， ye4 hou4 yin2 dao4 xiao3 。
- men2 qian2 shi4 shuang1 liu3 ， shu4 shang4 wu2 qi1 niao3 。
- xi1 bian1 shi4 ren2 jia1 ， ren2 jia1 er2 ye4 ti2 。
- si4 geng1 wu3 geng1 hou4 ， wang3 wang3 cui1 ming2 ji1 。
- dong1 bian1 shi4 kong1 ting2 ， kong1 ting2 qing1 feng1 duo1 。
- yin2 sheng1 shang4 he2 han4 ， he2 han4 sheng1 yin2 bo1 。
- yi2 sheng1 ru4 ming2 yue4 ， gui4 shu4 wu2 ting2 ke1 。
- chan2 chu2 bu4 de2 shui4 ， jiao3 tu4 jiang1 nai4 he2 。
- qing1 feng1 que4 xia4 lai2 ， zhi2 ru4 huai2 zhi1 shui3 。
- bu4 zhi1 huai2 dong1 xi1 ， bo1 lang4 ru2 he2 zhi3 。
- qing1 feng1 qing1 feng1 bu2 fu4 zhu4 ， fu4 zhu4 she4 yang2 hu2 shang4 lu4 。
- ning2 zhi1 lie4 shi4 yuan4 cao2 yuan2 ， yi4 gui3 ai1 ai1 yuan1 lai2 su4 。
- ci3 sheng1 wei4 ke3 □ zang1 hong2 ， bu4 xu1 geng4 wang3 wu2 jiang1 qu4 。
- wu2 jiang1 xin1 zhong1 you3 yuan1 xue4 ， yuan1 sheng1 hou3 xi1 yuan1 qi4 jie2 。
- nai4 he2 hu1 xiang1 jiang1 yi4 you3 du2 xing3 fu1 ， xing3 shi2 he2 gu4 shen3 qi2 qu1 。
- dang1 shi2 yu2 fu4 jin1 zai4 wu2 ， ci3 sheng1 mo4 guo4 dong4 ting2 hu2 。

## 注释

## 译文

## 赏析
