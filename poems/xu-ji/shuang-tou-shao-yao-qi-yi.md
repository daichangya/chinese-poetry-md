---
id: xu-ji-shuang-tou-shao-yao-qi-yi
title: 双头芍药  其一
titlePinyin: shuang1 tou2 shao2 yao4     qi2 yi1
titleSlug: shuang-tou-shao-yao-qi-yi
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金谷栽培异，春皇养育殊。
- 一枝轻耸翠，双萼密承朱。
- 根是鸳鸯化，生来姊妹俱。
- 同行虽有伴，并寝总无夫。
- 共鉴匀妆脸，偷霞点绛肤。
- 东邻与西子，谢女共罗敷。
- 解佩还曾否，为云总解无。
- 情深难独步，力弱易相扶。
- 卓氏弥伤寡，长门愈恨孤。
- 鬬夸红粉面，齐著绣罗襦。
- 尽好藏金屋，谁堪作舞姝。
- 郎须待刘阮，家想住秦吴。
- 翠幙浑遮步，雕阑并向隅。
- 黄金难买笑，为尔倒金壶。

## 拼音
- jin1 gu3 zai1 pei2 yi4 ， chun1 huang2 yang3 yu4 shu1 。
- yi4 zhi1 qing1 song3 cui4 ， shuang1 e4 mi4 cheng2 zhu1 。
- gen1 shi4 yuan1 yang1 hua4 ， sheng1 lai2 zi3 mei4 ju4 。
- tong2 hang2 sui1 you3 ban4 ， bing4 qin3 zong3 wu2 fu1 。
- gong4 jian4 yun2 zhuang1 lian3 ， tou1 xia2 dian3 jiang4 fu1 。
- dong1 lin2 yu3 xi1 zi3 ， xie4 nü3 gong4 luo2 fu1 。
- jie3 pei4 hai2 ceng2 fou3 ， wei4 yun2 zong3 jie3 wu2 。
- qing2 shen1 nan2 du2 bu4 ， li4 ruo4 yi4 xiang1 fu2 。
- zhuo2 shi4 mi2 shang1 gua3 ， chang2 men2 yu4 hen4 gu1 。
- dou4 kua1 hong2 fen3 mian4 ， qi2 zhu4 xiu4 luo2 ru2 。
- jin4 hao3 cang2 jin1 wu1 ， shui2 kan1 zuo4 wu3 shu1 。
- lang2 xu1 dai4 liu2 ruan3 ， jia1 xiang3 zhu4 qin2 wu2 。
- cui4 mu4 hun2 zhe1 bu4 ， diao1 lan2 bing4 xiang4 yu2 。
- huang2 jin1 nan2 mai3 xiao4 ， wei4 er3 dao3 jin1 hu2 。

## 注释

## 译文

## 赏析
