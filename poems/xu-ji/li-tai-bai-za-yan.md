---
id: xu-ji-li-tai-bai-za-yan
title: 李太白杂言
titlePinyin: li3 tai4 bai2 za2 yan2
titleSlug: li-tai-bai-za-yan
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 噫嘻欷奇哉，自开辟以来，不知几千万余年。
- 至于开元间，忽生李诗仙。
- 是时五星中，一星不在天。
- 不知何物为形容，何物为心胸。
- 何物为五脏，何物为喉咙，开口动舌生云风。
- 当时大醉骑游龙，开口向天吞玉虹。
- 玉虹不死蟠胸中，然后吐出光焰万丈凌虚空。
- 盖自有诗人以来，我未尝见大泽深山。
- 雪霜冰霰，晨霞夕霏。
- 万化千变，雷轰电掣。
- 花葩玉洁，青天白云，秋江晓月。
- 有如此之人，有如此之诗。
- 屈生何悴，宋玉何悲。
- 贾生何戚，相如何疲。
- 人生胡用自缧絏，当须荦荦不可羁。
- 乃知公是真英物，万叠秋山耸清骨。
- 当时杜甫亦能诗，恰如老骥追霜鹘。
- 戴乌纱，著宫锦，不是高歌即酣饮。
- 饮时独对月明中，醉来还抱清风寝。
- 嗟君逸气何飘飘，枉教谪下青云霄。
- 大抵人生有用有不用，岂可戚戚反效儿女曹。
- 采蟠桃于海上，寻紫芝于山腰。
- 吞汉武之金茎沆瀣，吹弄玉之秦楼凤箫。

## 拼音
- yi1 xi1 xi1 qi2 zai1 ， zi4 kai1 pi4 yi3 lai2 ， bu4 zhi1 ji3 qian1 wan4 yu2 nian2 。
- zhi4 yu2 kai1 yuan2 jian1 ， hu1 sheng1 li3 shi1 xian1 。
- shi4 shi2 wu3 xing1 zhong1 ， yi4 xing1 bu2 zai4 tian1 。
- bu4 zhi1 he2 wu4 wei4 xing2 rong2 ， he2 wu4 wei4 xin1 xiong1 。
- he2 wu4 wei4 wu3 zang1 ， he2 wu4 wei4 hou2 long2 ， kai1 kou3 dong4 she2 sheng1 yun2 feng1 。
- dang1 shi2 da4 zui4 qi2 you2 long2 ， kai1 kou3 xiang4 tian1 tun1 yu4 hong2 。
- yu4 hong2 bu4 si3 pan2 xiong1 zhong1 ， ran2 hou4 tu3 chu1 guang1 yan4 wan4 zhang4 ling2 xu1 kong1 。
- gai4 zi4 you3 shi1 ren2 yi3 lai2 ， wo3 wei4 chang2 jian4 da4 ze2 shen1 shan1 。
- xue3 shuang1 bing1 xian4 ， chen2 xia2 xi1 fei1 。
- wan4 hua4 qian1 bian4 ， lei2 hong1 dian4 che4 。
- hua1 pa1 yu4 jie2 ， qing1 tian1 bai2 yun2 ， qiu1 jiang1 xiao3 yue4 。
- you3 ru2 ci3 zhi1 ren2 ， you3 ru2 ci3 zhi1 shi1 。
- qu1 sheng1 he2 cui4 ， song4 yu4 he2 bei1 。
- jia3 sheng1 he2 qi1 ， xiang1 ru2 he2 pi2 。
- ren2 sheng1 hu2 yong4 zi4 lei2 xie4 ， dang1 xu1 luo4 luo4 bu4 ke3 ji1 。
- nai3 zhi1 gong1 shi4 zhen1 ying1 wu4 ， wan4 die2 qiu1 shan1 song3 qing1 gu3 。
- dang1 shi2 du4 fu3 yi4 neng2 shi1 ， qia4 ru2 lao3 ji4 zhui1 shuang1 hu2 。
- dai4 wu1 sha1 ， zhu4 gong1 jin3 ， bu2 shi4 gao1 ge1 ji2 han1 yin3 。
- yin3 shi2 du2 dui4 yue4 ming2 zhong1 ， zui4 lai2 hai2 bao4 qing1 feng1 qin3 。
- jie1 jun1 yi4 qi4 he2 piao1 piao1 ， wang3 jiao4 zhe2 xia4 qing1 yun2 xiao1 。
- da4 di3 ren2 sheng1 you3 yong4 you3 bu2 yong4 ， qi3 ke3 qi1 qi1 fan3 xiao4 er2 nü3 cao2 。
- cai3 pan2 tao2 yu2 hai3 shang4 ， xun2 zi3 zhi1 yu2 shan1 yao1 。
- tun1 han4 wu3 zhi1 jin1 jing1 hang4 xie4 ， chui1 nong4 yu4 zhi1 qin2 lou2 feng4 xiao1 。

## 注释

## 译文

## 赏析
