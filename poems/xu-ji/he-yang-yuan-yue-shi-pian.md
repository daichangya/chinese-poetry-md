---
id: xu-ji-he-yang-yuan-yue-shi-pian
title: 和杨掾月蚀篇
titlePinyin: he2 yang2 yuan4 yue4 shi2 pian1
titleSlug: he-yang-yuan-yue-shi-pian
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 元丰之元岁戊午，斗柄斜指西南维。
- 月行赤道日南陆，营丘分野星虚危。
- 昨夕既望复今夕，盛若不损盈不亏。
- 安知变起在顷刻，突如有物侵其肌。
- 其始色变甚苍黄，须臾赤黑相合离。
- 良久烟焰极薰燎，一团白玉烧为灰。
- 黄琮苍璧不可辨，枯株死兔将安归。
- 孰乌其吻吞巨皿，孰丹其汗流墨池。
- 如食非食始为薄，有物无物不可知。
- 虾蟆何物敢张口，麒麟何故敢争鬬。
- 是何星曜敢侵犯，自是其形不可久。
- 君不见对月数眉毛，须臾引臂不见手。
- 嗟吁天上之神物，乃有如此事。
- 所蔽至甚不可解，凶而家室亡而身。
- 不然借使幸而免，后世讥笑遭恶名。
- 君不见汉朝贾生文有余，其心大勇其才疏。
- 当时如必用其术，纷纷不免危其躯。
- 鼌错堂堂蔽于刻，公孙规规蔽于谀。
- 谷永之才蔽权势，有若鹰犬供指呼。
- 霍光虽贤亦有蔽，何不早去显与冯子都。
- 刘歆致位为国师，岂若扬雄久以为大夫。
- 蔽于太高李膺辈，蔽于已甚陈蕃徒。
- 窦武不断蔽可痛，柬之不忍蔽可吁。
- 王允所蔽在无权，荀彧所蔽不早图。
- 萧瑀之蔽入于佞，王衍之蔽失之虚。
- 牛李虽奇蔽朋党，机云虽俊蔽附趋。
- 王导蔽怨杀周𫖮，遂良蔽诬杀刘洎。
- 崔浩蔽强杀其身，所蔽若此甚可畏。
- 我爱安世真朴忠，匿名远世归至公。
- 有私见求坚不许，以私求谢绝不通。
- 诸葛武侯为将相，心迹皎然无所枉。
- 有罪至亲而必诛，有功虽雠而必赏。
- 谢安知婿王国宝，不以身蔽能辨早。
- 人心自是说而服，不顾四肢与肝脑。
- 苻坚之师号百万，一战而北若摧槁。
- 我吟此篇不足录，却忆唐衢忠义哭。
- 古人今人何择焉，大抵人心蔽多欲。
- 月之所蔽惟须臾，须臾蔽去明如初。
- 人之所蔽何太甚，至于终身不悟不可除。
- 月乎月乎，明哉明哉。
- 善去其蔽，何速之如。
- 君子法之，所以改过。
- 贤者法之，所以知非。
- 勇决之徒，所以奋发。
- 感慨之徒，所以嘘欷。
- 我虽老且病，龊龊无所为。
- 犹能对月吟歌诗，安得慷慨之士如桓伊，把笛为予吹。

## 拼音
- yuan2 feng1 zhi1 yuan2 sui4 wu4 wu3 ， dou4 bing3 xie2 zhi3 xi1 nan2 wei2 。
- yue4 xing2 chi4 dao4 ri4 nan2 lu4 ， ying2 qiu1 fen1 ye3 xing1 xu1 wei1 。
- zuo2 xi1 ji4 wang4 fu4 jin1 xi1 ， sheng4 ruo4 bu4 sun3 ying2 bu4 kui1 。
- an1 zhi1 bian4 qi3 zai4 qing3 ke4 ， tu1 ru2 you3 wu4 qin1 qi2 ji1 。
- qi2 shi3 se4 bian4 shen4 cang1 huang2 ， xu1 yu2 chi4 hei1 xiang1 he2 li2 。
- liang2 jiu3 yan1 yan4 ji2 xun1 liao2 ， yi4 tuan2 bai2 yu4 shao1 wei4 hui1 。
- huang2 cong2 cang1 bi4 bu4 ke3 bian4 ， ku1 zhu1 si3 tu4 jiang1 an1 gui1 。
- shu2 wu1 qi2 wen3 tun1 ju4 min3 ， shu2 dan1 qi2 han4 liu2 mo4 chi2 。
- ru2 shi2 fei1 shi2 shi3 wei4 bao2 ， you3 wu4 wu2 wu4 bu4 ke3 zhi1 。
- ha2 ma2 he2 wu4 gan3 zhang1 kou3 ， qi2 lin2 he2 gu4 gan3 zheng1 dou4 。
- shi4 he2 xing1 yao4 gan3 qin1 fan4 ， zi4 shi4 qi2 xing2 bu4 ke3 jiu3 。
- jun1 bu2 jian4 dui4 yue4 shu4 mei2 mao2 ， xu1 yu2 yin3 bi4 bu2 jian4 shou3 。
- jie1 xu1 tian1 shang4 zhi1 shen2 wu4 ， nai3 you3 ru2 ci3 shi4 。
- suo3 bi4 zhi4 shen4 bu4 ke3 jie3 ， xiong1 er2 jia1 shi4 wang2 er2 shen1 。
- bu4 ran2 jie4 shi3 xing4 er2 mian3 ， hou4 shi4 ji1 xiao4 zao1 e4 ming2 。
- jun1 bu2 jian4 han4 chao2 jia3 sheng1 wen2 you3 yu2 ， qi2 xin1 da4 yong3 qi2 cai2 shu1 。
- dang1 shi2 ru2 bi4 yong4 qi2 shu4 ， fen1 fen1 bu4 mian3 wei1 qi2 qu1 。
- chao2 cuo4 tang2 tang2 bi4 yu2 ke4 ， gong1 sun1 gui1 gui1 bi4 yu2 yu2 。
- gu3 yong3 zhi1 cai2 bi4 quan2 shi4 ， you3 ruo4 ying1 quan3 gong4 zhi3 hu1 。
- huo4 guang1 sui1 xian2 yi4 you3 bi4 ， he2 bu4 zao3 qu4 xian3 yu3 feng2 zi3 dou1 。
- liu2 xin1 zhi4 wei4 wei4 guo2 shi1 ， qi3 ruo4 yang2 xiong2 jiu3 yi3 wei2 dai4 fu0 。
- bi4 yu2 tai4 gao1 li3 ying1 bei4 ， bi4 yu2 yi3 shen4 chen2 fan1 tu2 。
- dou4 wu3 bu2 duan4 bi4 ke3 tong4 ， jian3 zhi1 bu4 ren3 bi4 ke3 xu1 。
- wang2 yun3 suo3 bi4 zai4 wu2 quan2 ， xun2 yu4 suo3 bi4 bu4 zao3 tu2 。
- xiao1 yu3 zhi1 bi4 ru4 yu2 ning4 ， wang2 yan3 zhi1 bi4 shi1 zhi1 xu1 。
- niu2 li3 sui1 qi2 bi4 peng2 dang3 ， ji1 yun2 sui1 jun4 bi4 fu4 qu1 。
- wang2 dao3 bi4 yuan4 sha1 zhou1 yi3 ， sui4 liang2 bi4 wu1 sha1 liu2 ji4 。
- cui1 hao4 bi4 qiang2 sha1 qi2 shen1 ， suo3 bi4 ruo4 ci3 shen4 ke3 wei4 。
- wo3 ai4 an1 shi4 zhen1 pu3 zhong1 ， ni4 ming2 yuan3 shi4 gui1 zhi4 gong1 。
- you3 si1 jian4 qiu2 jian1 bu4 xu3 ， yi3 si1 qiu2 xie4 jue2 bu4 tong1 。
- zhu1 ge3 wu3 hou2 wei4 jiang4 xiang4 ， xin1 ji4 jiao3 ran2 wu2 suo3 wang3 。
- you3 zui4 zhi4 qin1 er2 bi4 zhu1 ， you3 gong1 sui1 chou2 er2 bi4 shang3 。
- xie4 an1 zhi1 xu4 wang2 guo2 bao3 ， bu4 yi3 shen1 bi4 neng2 bian4 zao3 。
- ren2 xin1 zi4 shi4 shuo1 er2 fu2 ， bu2 gu4 si4 zhi1 yu3 gan1 nao3 。
- fu2 jian1 zhi1 shi1 hao4 bai3 wan4 ， yi2 zhan4 er2 bei3 ruo4 cui1 gao3 。
- wo3 yin2 ci3 pian1 bu4 zu2 lu4 ， que4 yi4 tang2 qu2 zhong1 yi4 ku1 。
- gu3 ren2 jin1 ren2 he2 ze2 yan1 ， da4 di3 ren2 xin1 bi4 duo1 yu4 。
- yue4 zhi1 suo3 bi4 wei2 xu1 yu2 ， xu1 yu2 bi4 qu4 ming2 ru2 chu1 。
- ren2 zhi1 suo3 bi4 he2 tai4 shen4 ， zhi4 yu2 zhong1 shen1 bu2 wu4 bu4 ke3 chu2 。
- yue4 hu1 yue4 hu1 ， ming2 zai1 ming2 zai1 。
- shan4 qu4 qi2 bi4 ， he2 su4 zhi1 ru2 。
- jun1 zi3 fa3 zhi1 ， suo3 yi3 gai3 guo4 。
- xian2 zhe3 fa3 zhi1 ， suo3 yi3 zhi1 fei1 。
- yong3 jue2 zhi1 tu2 ， suo3 yi3 fen4 fa1 。
- gan3 kai3 zhi1 tu2 ， suo3 yi3 xu1 xi1 。
- wo3 sui1 lao3 qie3 bing4 ， chuo4 chuo4 wu2 suo3 wei4 。
- you2 neng2 dui4 yue4 yin2 ge1 shi1 ， an1 de2 kang1 kai3 zhi1 shi4 ru2 huan2 yi1 ， ba3 di2 wei4 yu3 chui1 。

## 注释

## 译文

## 赏析
