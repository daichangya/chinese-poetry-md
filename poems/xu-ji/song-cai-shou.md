---
id: xu-ji-song-cai-shou
title: 送蔡守
titlePinyin: song4 cai4 shou3
titleSlug: song-cai-shou
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维淮之南，楚为剧州。
- 守土之吏，孰明以周。
- 蔡公既来，爰究爰乂。
- 明维照奸，威维沮伪。
- 维明维威，无敢恣睢。
- 侯曰可矣，其治孔易。
- 迺兴学校，示之本原。
- 儒居儒处，礼容义言。
- 迺修释奠，教民之恭。
- 有严其色，有孚其颙。
- 迺行乡饮，躬为主人。
- 拜辱拜豆，盥洗献宾。
- 其仪孔肃，其礼孔均。
- 迺召父老，父老俱来。
- 幅巾短褐，浩其盛哉。
- 父老升矣，侯则兴矣。
- 父老坐矣，侯则妥矣。
- 父老未醉，笑歌其声。
- 父老既醉，髪白颜頳。
- 父老去矣，侯则举矣。
- 餽之物矣，告之语矣。
- 其语维何，维善是示。
- 善者使修，恶者使止。
- 告尔宗族，告尔邻里。
- 维时父老，奉之以行。
- 维时庶民，亦克用承。
- 悖傲者沮，善良者兴。
- 狠不敢鬬，强不敢凌。
- 不义之讼，莫涉吾庭。
- 行之期年，几移其风。
- 吏事用简，狱牢数空。
- 道上之物，必归其主。
- 行路之人，无或敢取。
- 逋攘慝奸，明其购赏。
- 倾其巢穴，破其支党。
- 侯曰未也，江淮之患，不备不虞。
- 迺召尉逻，迺呼卒徒。
- 迺张尔弓，迺操尔殳。
- 迺坐迺作，迺驰迺驱。
- 勇者迺奋，怯者迺舒。
- 我备既强，我戎既整。
- 小剽之攘，破胆缩颈。
- 侯之方略，可以捍边。
- 捍边如何，威名毅然。
- 何兵不精，何城不坚。
- 虏不敢犯，敌不敢前。
- 侯有所祈，曾不旋日。
- 雪霶雨零，舆濡衣湿。
- 维其有德，将之以诚。
- 神由以格，物由以亨。
- 侯之为人，不患不恕。
- 维恕维威，维民维宜。
- 侯为使者，不患不威。
- 维威维恕，维感维豫。
- 侯之察狱，不患不明。
- 维恕维明，维平维精。
- 维时岭表，维时海隅。
- 闻侯之风，既安且需。
- 冤者使伸，戚者使愉。
- 吏长则进，物残则除。
- 抉其已垢，刮其已污。
- 维有其才，无施不可。
- 用之本朝，维良维佐。
- 用之一方，一方之纲。
- 嗟今之人，莫如侯者。
- 侯之所为，可示天下。
- 维其可示，是以可歌。

## 拼音
- wei2 huai2 zhi1 nan2 ， chu3 wei4 ju4 zhou1 。
- shou3 tu3 zhi1 li4 ， shu2 ming2 yi3 zhou1 。
- cai4 gong1 ji4 lai2 ， yuan2 jiu1 yuan2 yi4 。
- ming2 wei2 zhao4 jian1 ， wei1 wei2 ju3 wei3 。
- wei2 ming2 wei2 wei1 ， wu2 gan3 zi4 sui1 。
- hou2 yue1 ke3 yi3 ， qi2 zhi4 kong3 yi4 。
- nai3 xing1 xue2 xiao4 ， shi4 zhi1 ben3 yuan2 。
- ru2 ju1 ru2 chu4 ， li3 rong2 yi4 yan2 。
- nai3 xiu1 shi4 dian4 ， jiao4 min2 zhi1 gong1 。
- you3 yan2 qi2 se4 ， you3 fu2 qi2 yong2 。
- nai3 xing2 xiang1 yin3 ， gong1 wei2 zhu3 ren2 。
- bai4 ru3 bai4 dou4 ， guan4 xi3 xian4 bin1 。
- qi2 yi2 kong3 su4 ， qi2 li3 kong3 jun1 。
- nai3 zhao4 fu4 lao3 ， fu4 lao3 ju4 lai2 。
- fu2 jin1 duan3 he4 ， hao4 qi2 sheng4 zai1 。
- fu4 lao3 sheng1 yi3 ， hou2 ze2 xing1 yi3 。
- fu4 lao3 zuo4 yi3 ， hou2 ze2 tuo3 yi3 。
- fu4 lao3 wei4 zui4 ， xiao4 ge1 qi2 sheng1 。
- fu4 lao3 ji4 zui4 ， fa4 bai2 yan2 cheng1 。
- fu4 lao3 qu4 yi3 ， hou2 ze2 ju3 yi3 。
- kui4 zhi1 wu4 yi3 ， gao4 zhi1 yu3 yi3 。
- qi2 yu3 wei2 he2 ， wei2 shan4 shi4 shi4 。
- shan4 zhe3 shi3 xiu1 ， e4 zhe3 shi3 zhi3 。
- gao4 er3 zong1 zu2 ， gao4 er3 lin2 li3 。
- wei2 shi2 fu4 lao3 ， feng4 zhi1 yi3 xing2 。
- wei2 shi2 shu4 min2 ， yi4 ke4 yong4 cheng2 。
- bei4 ao4 zhe3 ju3 ， shan4 liang2 zhe3 xing1 。
- hen3 bu4 gan3 dou4 ， qiang2 bu4 gan3 ling2 。
- bu2 yi4 zhi1 song4 ， mo4 she4 wu2 ting2 。
- xing2 zhi1 qi1 nian2 ， ji3 yi2 qi2 feng1 。
- li4 shi4 yong4 jian3 ， yu4 lao2 shu4 kong1 。
- dao4 shang4 zhi1 wu4 ， bi4 gui1 qi2 zhu3 。
- xing2 lu4 zhi1 ren2 ， wu2 huo4 gan3 qu3 。
- bu1 rang3 te4 jian1 ， ming2 qi2 gou4 shang3 。
- qing1 qi2 chao2 xue2 ， po4 qi2 zhi1 dang3 。
- hou2 yue1 wei4 ye3 ， jiang1 huai2 zhi1 huan4 ， bu2 bei4 bu4 yu2 。
- nai3 zhao4 wei4 luo2 ， nai3 hu1 zu2 tu2 。
- nai3 zhang1 er3 gong1 ， nai3 cao1 er3 shu1 。
- nai3 zuo4 nai3 zuo4 ， nai3 chi2 nai3 qu1 。
- yong3 zhe3 nai3 fen4 ， qie4 zhe3 nai3 shu1 。
- wo3 bei4 ji4 qiang2 ， wo3 rong2 ji4 zheng3 。
- xiao3 piao1 zhi1 rang3 ， po4 dan3 suo1 jing3 。
- hou2 zhi1 fang1 lüe4 ， ke3 yi3 han4 bian1 。
- han4 bian1 ru2 he2 ， wei1 ming2 yi4 ran2 。
- he2 bing1 bu4 jing1 ， he2 cheng2 bu4 jian1 。
- lu3 bu4 gan3 fan4 ， di2 bu4 gan3 qian2 。
- hou2 you3 suo3 qi2 ， ceng2 bu4 xuan2 ri4 。
- xue3 pang1 yu3 ling2 ， yu2 ru2 yi1 shi1 。
- wei2 qi2 you3 de2 ， jiang1 zhi1 yi3 cheng2 。
- shen2 you2 yi3 ge2 ， wu4 you2 yi3 heng1 。
- hou2 zhi1 wei4 ren2 ， bu2 huan4 bu2 shu4 。
- wei2 shu4 wei2 wei1 ， wei2 min2 wei2 yi2 。
- hou2 wei4 shi3 zhe3 ， bu2 huan4 bu4 wei1 。
- wei2 wei1 wei2 shu4 ， wei2 gan3 wei2 yu4 。
- hou2 zhi1 cha2 yu4 ， bu2 huan4 bu4 ming2 。
- wei2 shu4 wei2 ming2 ， wei2 ping2 wei2 jing1 。
- wei2 shi2 ling3 biao3 ， wei2 shi2 hai3 yu2 。
- wen2 hou2 zhi1 feng1 ， ji4 an1 qie3 xu1 。
- yuan1 zhe3 shi3 shen1 ， qi1 zhe3 shi3 yu2 。
- li4 chang2 ze2 jin4 ， wu4 can2 ze2 chu2 。
- jue2 qi2 yi3 gou4 ， gua1 qi2 yi3 wu1 。
- wei2 you3 qi2 cai2 ， wu2 shi1 bu4 ke3 。
- yong4 zhi1 ben3 chao2 ， wei2 liang2 wei2 zuo3 。
- yong4 zhi1 yi1 fang1 ， yi4 fang1 zhi1 gang1 。
- jie1 jin1 zhi1 ren2 ， mo4 ru2 hou2 zhe3 。
- hou2 zhi1 suo3 wei4 ， ke3 shi4 tian1 xia4 。
- wei2 qi2 ke3 shi4 ， shi4 yi3 ke3 ge1 。

## 注释

## 译文

## 赏析
