---
id: xu-ji-song-zhang-yi-fu-fu-nan-cong-mu-fu
title: 送张宜父赴南从幕府
titlePinyin: song4 zhang1 yi2 fu4 fu4 nan2 cong2 mu4 fu3
titleSlug: song-zhang-yi-fu-fu-nan-cong-mu-fu
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江南秋色芙蓉香，满江秋水倾银潢。
- 泛水依花人姓张，涛翻浪涌挥文章。
- 突然出者何苍苍，巨鼇曝背来中央。
- 鼋鼍仰首伏四旁，登临谈笑得庾郎。
- 安得霜鹘腰胯长，骑上秋空追鹔鹴。
- 北望海门形势强，美哉壮观吴封疆。
- 若将前代论兴亡，直谈孙氏到陈梁。
- 凡为佐命可哀伤，其诸奸孽如豺狼。
- 倾谗正直诬忠良，以国贩卖为贾商。
- 歌姬舞女金满堂，不须为盗持刀鎗。
- 身虽幸免遗其殃，子孙戮辱甚犬羊。
- 所以不欲读史书，鼻洟目汁沾髭须。
- 润州支使相如无，山阳老子如唐衢。

## 拼音
- jiang1 nan2 qiu1 se4 fu2 rong2 xiang1 ， man3 jiang1 qiu1 shui3 qing1 yin2 huang2 。
- fan4 shui3 yi1 hua1 ren2 xing4 zhang1 ， tao1 fan1 lang4 yong3 hui1 wen2 zhang1 。
- tu1 ran2 chu1 zhe3 he2 cang1 cang1 ， ju4 ao2 pu4 bei4 lai2 zhong1 yang1 。
- yuan2 tuo2 yang3 shou3 fu2 si4 pang2 ， deng1 lin2 tan2 xiao4 de2 yu3 lang2 。
- an1 de2 shuang1 hu2 yao1 kua4 chang2 ， qi2 shang4 qiu1 kong1 zhui1 su4 shuang1 。
- bei3 wang4 hai3 men2 xing2 shi4 qiang2 ， mei3 zai1 zhuang4 guan1 wu2 feng1 jiang1 。
- ruo4 jiang1 qian2 dai4 lun4 xing1 wang2 ， zhi2 tan2 sun1 shi4 dao4 chen2 liang2 。
- fan2 wei4 zuo3 ming4 ke3 ai1 shang1 ， qi2 zhu1 jian1 nie4 ru2 chai2 lang2 。
- qing1 chan2 zheng4 zhi2 wu1 zhong1 liang2 ， yi3 guo2 fan4 mai4 wei4 jia3 shang1 。
- ge1 ji1 wu3 nü3 jin1 man3 tang2 ， bu4 xu1 wei4 dao4 chi2 dao1 qiang1 。
- shen1 sui1 xing4 mian3 yi2 qi2 yang1 ， zi3 sun1 lu4 ru3 shen4 quan3 yang2 。
- suo3 yi3 bu2 yu4 du2 shi3 shu1 ， bi2 yi2 mu4 zhi1 zhan1 zi1 xu1 。
- run4 zhou1 zhi1 shi3 xiang1 ru2 wu2 ， shan1 yang2 lao3 zi3 ru2 tang2 qu2 。

## 注释

## 译文

## 赏析
