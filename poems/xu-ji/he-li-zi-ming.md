---
id: xu-ji-he-li-zi-ming
title: 和李自明
titlePinyin: he2 li3 zi4 ming2
titleSlug: he-li-zi-ming
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自明多奇辞，更为奇怪歌。
- 好共卢仝骑绿耳，吟哦直上昆仑坡。
- 更令张旭辈，醉中挥笔书嵯峨。
- 安用呼老子，两脚跨橐驼。
- 有命得坚疾，无术除沉疴。
- 一从水木迭用事，肺为废物囚网罗。
- 而况小暑之后有初伏与大暑，更添热厉兼昏魔。
- 骨闲赫赤炭丸走，皮上烘炙铁手摩。
- 有时一屋之内但觉汤火近，不辨镬与锅。
- 手持匕箸腹先胀，酒到喉咙颜已酡。
- 青黏漆叶无所用，鸟伸熊顾其奈何。
- 五脏孰云可湔洗，百骸终恐生虫窠。
- 脱身难上赤霄路，梦魂忽泛沧溟波。
- 沧溟尽处是星汉，有人常弄机与梭。
- 枯槎去后更无客，历历赤桂来经过。
- 取得良书挂牛角，持将斗柄吞明河。
- 但把明河吞满腹，不去龙田拾瑶玉。
- 便控鼇头出海来，霞点云痕在眉目。
- 起穿两柳行青莎，怪歌使我须吟哦。
- 吟哦作文非小事，要为法度后世无讥诃。
- 大抵文章本诸内，归之无憾斯平和。
- 拟之于经辅之友，精讲明辩相切磋。
- 君虽病肝，其心可用教。
- 我虽病肺，心亦不自阿。
- 日夜思索，已矣老矣，所学亡失多。

## 拼音
- zi4 ming2 duo1 qi2 ci2 ， geng4 wei2 qi2 guai4 ge1 。
- hao3 gong4 lu2 tong2 qi2 lü4 er3 ， yin2 e2 zhi2 shang4 kun1 lun2 po1 。
- geng4 ling4 zhang1 xu4 bei4 ， zui4 zhong1 hui1 bi3 shu1 cuo2 e2 。
- an1 yong4 hu1 lao3 zi3 ， liang3 jiao3 kua4 tuo2 tuo2 。
- you3 ming4 de2 jian1 ji2 ， wu2 shu4 chu2 chen2 ke1 。
- yi4 cong2 shui3 mu4 die2 yong4 shi4 ， fei4 wei4 fei4 wu4 qiu2 wang3 luo2 。
- er2 kuang4 xiao3 shu3 zhi1 hou4 you3 chu1 fu2 yu3 da4 shu3 ， geng4 tian1 re4 li4 jian1 hun1 mo2 。
- gu3 xian2 he4 chi4 tan4 wan2 zou3 ， pi2 shang4 hong1 zhi4 tie3 shou3 mo2 。
- you3 shi2 yi4 wu1 zhi1 nei4 dan4 jue2 tang1 huo3 jin4 ， bu2 bian4 huo4 yu3 guo1 。
- shou3 chi2 bi3 zhu4 fu4 xian1 zhang4 ， jiu3 dao4 hou2 long2 yan2 yi3 tuo2 。
- qing1 nian2 qi1 ye4 wu2 suo3 yong4 ， niao3 shen1 xiong2 gu4 qi2 nai4 he2 。
- wu3 zang1 shu2 yun2 ke3 jian1 xi3 ， bai3 hai2 zhong1 kong3 sheng1 chong2 ke1 。
- tuo1 shen1 nan2 shang4 chi4 xiao1 lu4 ， meng4 hun2 hu1 fan4 cang1 ming2 bo1 。
- cang1 ming2 jin4 chu4 shi4 xing1 han4 ， you3 ren2 chang2 nong4 ji1 yu3 suo1 。
- ku1 cha2 qu4 hou4 geng4 wu2 ke4 ， li4 li4 chi4 gui4 lai2 jing1 guo4 。
- qu3 de2 liang2 shu1 gua4 niu2 jiao3 ， chi2 jiang1 dou4 bing3 tun1 ming2 he2 。
- dan4 ba3 ming2 he2 tun1 man3 fu4 ， bu2 qu4 long2 tian2 shi2 yao2 yu4 。
- bian4 kong4 ao2 tou2 chu1 hai3 lai2 ， xia2 dian3 yun2 hen2 zai4 mei2 mu4 。
- qi3 chuan1 liang3 liu3 xing2 qing1 sha1 ， guai4 ge1 shi3 wo3 xu1 yin2 e2 。
- yin2 e2 zuo4 wen2 fei1 xiao3 shi4 ， yao4 wei4 fa3 du4 hou4 shi4 wu2 ji1 he1 。
- da4 di3 wen2 zhang1 ben3 zhu1 nei4 ， gui1 zhi1 wu2 han4 si1 ping2 he2 。
- ni3 zhi1 yu2 jing1 fu3 zhi1 you3 ， jing1 jiang3 ming2 bian4 xiang1 qie1 cuo1 。
- jun1 sui1 bing4 gan1 ， qi2 xin1 ke3 yong4 jiao4 。
- wo3 sui1 bing4 fei4 ， xin1 yi4 bu2 zi4 a1 。
- ri4 ye4 si1 suo3 ， yi3 yi3 lao3 yi3 ， suo3 xue2 wang2 shi1 duo1 。

## 注释

## 译文

## 赏析
