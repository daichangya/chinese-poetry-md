---
id: xu-ji-gan-qiu-he-zhang-wen-qian-qi-san
title: 感秋和张文潜  其三
titlePinyin: gan3 qiu1 he2 zhang1 wen2 qian2     qi2 san1
titleSlug: gan-qiu-he-zhang-wen-qian-qi-san
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风一何惨，物形随以变。
- 秋风如无情，虫鸟声俱怨。
- 我无外物累，但有屋中燕。
- 翩翩势将去，盼盼如有恋。
- 此物虽至微，其旧殆可念。
- 而况西郭交，年将屈五指。
- 南城文字闲，东臯松竹里。
- 气类亦相合，老少两忘齿。
- 昔居吾舍傍，今在河之涘。
- 船头缆将解，船上桅将起。
- 留君恨不早，此役定难止。
- 如何舍我去，处我复何以。
- 君看淮泗闲，一派良可喜。
- 从来病浊污，而今稍清泚。
- 人方涉其流，冠缨殆可洗。
- 此行君乐否，一千五百里。
- 未见洛阳山，先见洛阳水。

## 拼音
- qiu1 feng1 yi4 he2 can3 ， wu4 xing2 sui2 yi3 bian4 。
- qiu1 feng1 ru2 wu2 qing2 ， chong2 niao3 sheng1 ju4 yuan4 。
- wo3 wu2 wai4 wu4 lei4 ， dan4 you3 wu1 zhong1 yan4 。
- pian1 pian1 shi4 jiang1 qu4 ， pan4 pan4 ru2 you3 lian4 。
- ci3 wu4 sui1 zhi4 wei1 ， qi2 jiu4 dai4 ke3 nian4 。
- er2 kuang4 xi1 guo1 jiao1 ， nian2 jiang1 qu1 wu3 zhi3 。
- nan2 cheng2 wen2 zi4 xian2 ， dong1 gao1 song1 zhu2 li3 。
- qi4 lei4 yi4 xiang1 he2 ， lao3 shao4 liang3 wang4 chi3 。
- xi1 ju1 wu2 she4 bang4 ， jin1 zai4 he2 zhi1 si4 。
- chuan2 tou2 lan3 jiang1 jie3 ， chuan2 shang4 wei2 jiang1 qi3 。
- liu2 jun1 hen4 bu4 zao3 ， ci3 yi4 ding4 nan2 zhi3 。
- ru2 he2 she4 wo3 qu4 ， chu4 wo3 fu4 he2 yi3 。
- jun1 kan4 huai2 si4 xian2 ， yi2 pai4 liang2 ke3 xi3 。
- cong2 lai2 bing4 zhuo2 wu1 ， er2 jin1 shao1 qing1 ci3 。
- ren2 fang1 she4 qi2 liu2 ， guan1 ying1 dai4 ke3 xi3 。
- ci3 xing2 jun1 le4 fou3 ， yi4 qian1 wu3 bai3 li3 。
- wei4 jian4 luo4 yang2 shan1 ， xian1 jian4 luo4 yang2 shui3 。

## 注释

## 译文

## 赏析
