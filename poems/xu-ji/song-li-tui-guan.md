---
id: xu-ji-song-li-tui-guan
title: 送李推官
titlePinyin: song4 li3 tui1 guan1
titleSlug: song-li-tui-guan
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 物有所兴，因人而就。
- 其人维何，所性忠厚。
- 能谋而果，能明而究。
- 身任其责，力成厥构。
- 既成之法，可继于后。
- 入门而东，自南而北。
- 如污斯隆，如枉斯直。
- 如塞斯通，如隘斯辟。
- 如翼斯张，如衡斯举。
- 如蔀斯赫，如閴斯睹。
- 室有明窗，墙有坚堵。
- 地无游蚁，穴无伏鼠。
- 既完既成，既安既处。
- 师乎师乎，岂可苟然。
- 心为道本，身为义先。
- 心之所无，道不可传。
- 身之所无，口不可宣。
- 唯正唯直，求己以全。
- 以义以命，如耕平田。
- 处心积虑，贯通神明。
- 无忝乡校，勿负朝廷。
- 成人子弟，慰人父兄。
- 二三职事，其亦警戒。
- 欲善诸外，先治诸内。
- 存诚防邪，集义养气。
- 作伪心劳，作德心逸。
- 如此两句，守而勿失。
- 谨佐尔师，各修其职。
- 庶乎诸生，其则不远。
- 已修加修，已善加善。
- 不率者从，不类者变。
- 子弟如此，父兄所愿。
- 可慰乡人，可成学风。
- 可酬其劳，可称厥功。

## 拼音
- wu4 you3 suo3 xing1 ， yin1 ren2 er2 jiu4 。
- qi2 ren2 wei2 he2 ， suo3 xing4 zhong1 hou4 。
- neng2 mou2 er2 guo3 ， neng2 ming2 er2 jiu1 。
- shen1 ren4 qi2 ze2 ， li4 cheng2 jue2 gou4 。
- ji4 cheng2 zhi1 fa3 ， ke3 ji4 yu2 hou4 。
- ru4 men2 er2 dong1 ， zi4 nan2 er2 bei3 。
- ru2 wu1 si1 long2 ， ru2 wang3 si1 zhi2 。
- ru2 sai1 si1 tong1 ， ru2 ai4 si1 pi4 。
- ru2 yi4 si1 zhang1 ， ru2 heng2 si1 ju3 。
- ru2 bu4 si1 he4 ， ru2 qu4 si1 du3 。
- shi4 you3 ming2 chuang1 ， qiang2 you3 jian1 du3 。
- di4 wu2 you2 yi3 ， xue2 wu2 fu2 shu3 。
- ji4 wan2 ji4 cheng2 ， ji4 an1 ji4 chu4 。
- shi1 hu1 shi1 hu1 ， qi3 ke3 gou3 ran2 。
- xin1 wei4 dao4 ben3 ， shen1 wei4 yi4 xian1 。
- xin1 zhi1 suo3 wu2 ， dao4 bu4 ke3 chuan2 。
- shen1 zhi1 suo3 wu2 ， kou3 bu4 ke3 xuan1 。
- wei2 zheng4 wei2 zhi2 ， qiu2 ji3 yi3 quan2 。
- yi3 yi4 yi3 ming4 ， ru2 geng1 ping2 tian2 。
- chu3 xin1 ji1 lü4 ， guan4 tong1 shen2 ming2 。
- wu2 tian3 xiang1 xiao4 ， wu4 fu4 chao2 ting2 。
- cheng2 ren2 zi3 di4 ， wei4 ren2 fu4 xiong1 。
- er4 san1 zhi2 shi4 ， qi2 yi4 jing3 jie4 。
- yu4 shan4 zhu1 wai4 ， xian1 zhi4 zhu1 nei4 。
- cun2 cheng2 fang2 xie2 ， ji2 yi4 yang3 qi4 。
- zuo4 wei3 xin1 lao2 ， zuo4 de2 xin1 yi4 。
- ru2 ci3 liang3 ju4 ， shou3 er2 wu4 shi1 。
- jin3 zuo3 er3 shi1 ， ge4 xiu1 qi2 zhi2 。
- shu4 hu1 zhu1 sheng1 ， qi2 ze2 bu4 yuan3 。
- yi3 xiu1 jia1 xiu1 ， yi3 shan4 jia1 shan4 。
- bu2 lü4 zhe3 cong2 ， bu2 lei4 zhe3 bian4 。
- zi3 di4 ru2 ci3 ， fu4 xiong1 suo3 yuan4 。
- ke3 wei4 xiang1 ren2 ， ke3 cheng2 xue2 feng1 。
- ke3 chou2 qi2 lao2 ， ke3 cheng1 jue2 gong1 。

## 注释

## 译文

## 赏析
