---
id: xu-ji-jian-zao-yu-cha-you-suo-zheng-zhi
title: 监造御茶有所争执
titlePinyin: jian1 zao4 yu4 cha2 you3 suo3 zheng1 zhi2
titleSlug: jian-zao-yu-cha-you-suo-zheng-zhi
author: 徐玑
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 森森壑源山，袅袅壑源溪。
- 修修桐树林，下荫茶树低。
- 桐风日夜吟，桐雨洒霏霏。
- 千丛高下青，一丛千万枝。
- 龙在水底吟，凤在山上飞。
- 异物呈嘉祥，上奉玉食资。
- 腊余春未新，素质蕴芳菲。
- 千夫{口砉}登垅，叫啸风雷随。
- 雪芽细若针，一夕吐清奇。
- 天地发宝秘，鬼神不敢知。
- 旧制遵御膳，授职各有司。
- 分纲制品目，簿尉监视之。
- 虽有领督官，焉得专所为。
- 初纲七七夸，次纲数弗差。
- 一以荐郊庙，二以瀹宾夷。
- 天子且谦受，他人奚可希。
- 柰何贪渎者，凭陵肆奸欺。
- 品尝珍妙余，倍称求其私。
- 初非狐鼠媚，忽变狼虎威。
- 巧计百不行，叱怒面欲绯。
- 再拜长官前，兹事非所宜。
- 性命若蝼蚁，蠢动识尊卑。
- 朝廷设百官，责任无细微。
- 所守傥在是，恪谨焉可违。
- 君一臣取二，千古明戒垂。
- 以此得重劾，刀锯弗敢辞。
- 移官责南浦，奉命去若驰。
- 回首凤凰翼，雨露生光辉。

## 拼音
- sen1 sen1 he4 yuan2 shan1 ， niao3 niao3 he4 yuan2 xi1 。
- xiu1 xiu1 tong2 shu4 lin2 ， xia4 yin4 cha2 shu4 di1 。
- tong2 feng1 ri4 ye4 yin2 ， tong2 yu3 sa3 fei1 fei1 。
- qian1 cong2 gao1 xia4 qing1 ， yi4 cong2 qian1 wan4 zhi1 。
- long2 zai4 shui3 di3 yin2 ， feng4 zai4 shan1 shang4 fei1 。
- yi4 wu4 cheng2 jia1 xiang2 ， shang4 feng4 yu4 shi2 zi1 。
- la4 yu2 chun1 wei4 xin1 ， su4 zhi4 yun4 fang1 fei1 。
- qian1 fu1 { kou3 hua1 } deng1 long3 ， jiao4 xiao4 feng1 lei2 sui2 。
- xue3 ya2 xi4 ruo4 zhen1 ， yi4 xi1 tu3 qing1 qi2 。
- tian1 di4 fa1 bao3 mi4 ， gui3 shen2 bu4 gan3 zhi1 。
- jiu4 zhi4 zun1 yu4 shan4 ， shou4 zhi2 ge4 you3 si1 。
- fen1 gang1 zhi4 pin3 mu4 ， bo2 wei4 jian1 shi4 zhi1 。
- sui1 you3 ling3 du1 guan1 ， yan1 de2 zhuan1 suo3 wei4 。
- chu1 gang1 qi1 qi1 kua1 ， ci4 gang1 shu4 fu2 cha4 。
- yi4 yi3 jian4 jiao1 miao4 ， er4 yi3 yue4 bin1 yi2 。
- tian1 zi3 qie3 qian1 shou4 ， ta1 ren2 xi1 ke3 xi1 。
- nai4 he2 tan1 du2 zhe3 ， ping2 ling2 si4 jian1 qi1 。
- pin3 chang2 zhen1 miao4 yu2 ， bei4 cheng1 qiu2 qi2 si1 。
- chu1 fei1 hu2 shu3 mei4 ， hu1 bian4 lang2 hu3 wei1 。
- qiao3 ji4 bai3 bu4 xing2 ， chi4 nu4 mian4 yu4 fei1 。
- zai4 bai4 zhang3 guan1 qian2 ， zi1 shi4 fei1 suo3 yi2 。
- xing4 ming4 ruo4 lou2 yi3 ， chun3 dong4 shi2 zun1 bei1 。
- chao2 ting2 she4 bai3 guan1 ， ze2 ren4 wu2 xi4 wei1 。
- suo3 shou3 tang3 zai4 shi4 ， ke4 jin3 yan1 ke3 wei2 。
- jun1 yi4 chen2 qu3 er4 ， qian1 gu3 ming2 jie4 chui2 。
- yi3 ci3 de2 zhong4 he2 ， dao1 ju4 fu2 gan3 ci2 。
- yi2 guan1 ze2 nan2 pu3 ， feng4 ming4 qu4 ruo4 chi2 。
- hui2 shou3 feng4 huang2 yi4 ， yu3 lu4 sheng1 guang1 hui1 。

## 注释

## 译文

## 赏析
