---
id: xu-ji-bai-yun-xian-sheng
title: 白云先生
titlePinyin: bai2 yun2 xian1 sheng1
titleSlug: bai-yun-xian-sheng
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白云先生面如铁，一片良心似明月。
- 腹中和气如春阳，齿下清风欲为雪。
- 群儿走马正讙讙，先生高躅方寻山。
- 嵩山泰山俱有约，先访王乔后陈抟。
- 浮丘严驾欲迎子，玉女整衣开瑶关。
- 山中自是逍遥家，手磨红蕊生龙霞。
- 鼎中气焰成何物，不炼黄金炼丹砂。
- 明月一声何处啸，但觉半夜鸾凤叫。
- 猿不敢号虎不鸣，一夜清风生万窍。
- 此路高深易迷错，只见先生一双脚。
- 山中不似俗人家，有客但寻猿与鹤。
- 西峰犹有秦宫女，身上乱毛如鸟羽。
- 秦时人事不忍闻，若见斯人莫与语。
- 先生何以遗时人，先生有语醇乎醇。
- 莫分巧拙与强弱，莫将外物成天真。
- 岂不见北邙山下狐狸窟，掘出枯骸与陈骨。
- 其闲岂无乡原人，其闲岂无强梁物。
- 强梁物，乡原人，当时尔等空纷纷。
- 后来之事竟何如，不及痴儿醉梦之浮云。

## 拼音
- bai2 yun2 xian1 sheng1 mian4 ru2 tie3 ， yi2 pian4 liang2 xin1 si4 ming2 yue4 。
- fu4 zhong1 he2 qi4 ru2 chun1 yang2 ， chi3 xia4 qing1 feng1 yu4 wei4 xue3 。
- qun2 er2 zou3 ma3 zheng4 huan1 huan1 ， xian1 sheng1 gao1 zhu2 fang1 xun2 shan1 。
- song1 shan1 tai4 shan1 ju4 you3 yue1 ， xian1 fang3 wang2 qiao2 hou4 chen2 tuan2 。
- fu2 qiu1 yan2 jia4 yu4 ying2 zi3 ， yu4 nü3 zheng3 yi1 kai1 yao2 guan1 。
- shan1 zhong1 zi4 shi4 xiao1 yao2 jia1 ， shou3 mo2 hong2 rui3 sheng1 long2 xia2 。
- ding3 zhong1 qi4 yan4 cheng2 he2 wu4 ， bu2 lian4 huang2 jin1 lian4 dan1 sha1 。
- ming2 yue4 yi1 sheng1 he2 chu4 xiao4 ， dan4 jue2 ban4 ye4 luan2 feng4 jiao4 。
- yuan2 bu4 gan3 hao4 hu3 bu4 ming2 ， yi2 ye4 qing1 feng1 sheng1 wan4 qiao4 。
- ci3 lu4 gao1 shen1 yi4 mi2 cuo4 ， zhi3 jian4 xian1 sheng1 yi4 shuang1 jiao3 。
- shan1 zhong1 bu2 si4 su2 ren2 jia1 ， you3 ke4 dan4 xun2 yuan2 yu3 he4 。
- xi1 feng1 you2 you3 qin2 gong1 nü3 ， shen1 shang4 luan4 mao2 ru2 niao3 yu3 。
- qin2 shi2 ren2 shi4 bu4 ren3 wen2 ， ruo4 jian4 si1 ren2 mo4 yu3 yu3 。
- xian1 sheng1 he2 yi3 yi2 shi2 ren2 ， xian1 sheng1 you3 yu3 chun2 hu1 chun2 。
- mo4 fen1 qiao3 zhuo1 yu3 qiang2 ruo4 ， mo4 jiang1 wai4 wu4 cheng2 tian1 zhen1 。
- qi3 bu2 jian4 bei3 mang2 shan1 xia4 hu2 li0 ku1 ， jue2 chu1 ku1 hai2 yu3 chen2 gu3 。
- qi2 xian2 qi3 wu2 xiang1 yuan2 ren2 ， qi2 xian2 qi3 wu2 qiang2 liang2 wu4 。
- qiang2 liang2 wu4 ， xiang1 yuan2 ren2 ， dang1 shi2 er3 deng3 kong1 fen1 fen1 。
- hou4 lai2 zhi1 shi4 jing4 he2 ru2 ， bu4 ji2 chi1 er2 zui4 meng4 zhi1 fu2 yun2 。

## 注释

## 译文

## 赏析
