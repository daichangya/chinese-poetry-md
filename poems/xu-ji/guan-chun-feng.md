---
id: xu-ji-guan-chun-feng
title: 管春风
titlePinyin: guan3 chun1 feng1
titleSlug: guan-chun-feng
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我是蓬莱山上客，为管春风归不得。
- 今年更是春来迟，江南未寄梅花枝。
- 探春童子青霞衣，时时去上青云梯。
- 春风消息苦不远，瑶台瑶水冰霜浅。
- 蟠桃花在海东边，此花不烦春一点。
- 东风日夜来人间，到时先催草根輭。
- 大都红紫心先动，小桃先觉枝头重。
- 更有纤纤杨柳枝，路傍先得行人弄。
- 诗翁自爱蟠桃花，鸾鹤不在无云车。
- 城南夜半无酒家，和冰和雪吞月华。
- 有客笑中携剑去，偷得银瓶与肥羜。
- 诗公两眼看浮云，为管春风不回顾。

## 拼音
- wo3 shi4 peng2 lai2 shan1 shang4 ke4 ， wei4 guan3 chun1 feng1 gui1 bu4 de2 。
- jin1 nian2 geng4 shi4 chun1 lai2 chi2 ， jiang1 nan2 wei4 ji4 mei2 hua1 zhi1 。
- tan4 chun1 tong2 zi3 qing1 xia2 yi1 ， shi2 shi2 qu4 shang4 qing1 yun2 ti1 。
- chun1 feng1 xiao1 xi1 ku3 bu4 yuan3 ， yao2 tai2 yao2 shui3 bing1 shuang1 qian3 。
- pan2 tao2 hua1 zai4 hai3 dong1 bian1 ， ci3 hua1 bu4 fan2 chun1 yi4 dian3 。
- dong1 feng1 ri4 ye4 lai2 ren2 jian1 ， dao4 shi2 xian1 cui1 cao3 gen1 ruan3 。
- da4 dou1 hong2 zi3 xin1 xian1 dong4 ， xiao3 tao2 xian1 jue2 zhi1 tou2 zhong4 。
- geng4 you3 xian1 xian1 yang2 liu3 zhi1 ， lu4 bang4 xian1 de2 xing2 ren2 nong4 。
- shi1 weng1 zi4 ai4 pan2 tao2 hua1 ， luan2 he4 bu2 zai4 wu2 yun2 che1 。
- cheng2 nan2 ye4 ban4 wu2 jiu3 jia1 ， he2 bing1 he2 xue3 tun1 yue4 hua2 。
- you3 ke4 xiao4 zhong1 xie2 jian4 qu4 ， tou1 de2 yin2 ping2 yu3 fei2 zhu4 。
- shi1 gong1 liang3 yan3 kan4 fu2 yun2 ， wei4 guan3 chun1 feng1 bu4 hui2 gu4 。

## 注释

## 译文

## 赏析
