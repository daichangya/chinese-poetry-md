---
id: xu-ji-li-yang-bing-zhuan
title: 李阳冰篆
titlePinyin: li3 yang2 bing1 zhuan4
titleSlug: li-yang-bing-zhuan
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 书之有古篆，文之有六经。
- 秦汉而下浸以徙，隶学基路生重扃。
- 其闲述者亦世出，牛蹄之水才一泓。
- 先生之志在复古，胸中直气何森森。
- 独乘骐骥追大朴，执缚浮锐攘欃枪。
- 手中一笔千万变，天风号令驱雷霆。
- 蛇蟠蠖屈体既具，鹗立虎视势乃成。
- 刚柔伸屈有常势，天地之道阳与阴。
- 杰然出者其势耸，岳仞五千磨太清。
- 盘然屈者非一屈，黄河九折来沧溟。
- 庞然一画势自若，老将坚卧中军营。
- 至于一点亦有象，地丘人目天之星。
- 先生大体贵淳古，轻轻重重齐权衡。
- 周家太师负黼扆，高冠大旆朝王庭。
- 唐虞二帝正揖让，臯夔稷契环两楹。
- 圣人作乐有大本，剔抉淫卫完古音。
- 大匠作室以规矩，悉去臲𡰈除斜撑。
- 专车骨节世不朽，今乃一纵而一横。
- 巨灵以手遏大难，印入山骨磨不平。
- 雄恢严毅不可犯，手中常握十万兵。
- 信乎创字自有说，宜必象形而象声。
- 天地之大有万象，万象不能遁其情。
- 呜呼篆法乃如此，大哉刚健纯粹精。
- 走兽之类为麒麟，飞鸟之类为鹪鹏。
- 蹊径之类为大路，垣墙之类为坚城。
- 以德论之为圣人，以法论之为朝廷。
- 傍睨众字乃可笑，太山之重鸿毛轻。
- 亡国之主好逸豫，儿女子辈多骄淫。
- 圣人之后惟孟子，古篆之后唯阳冰。
- 金浑玉璞天下宝，嗟乎世俗多聋盲。
- 欲行古道世辄笑，欲言古学世辄惊。
- 志之所之在一赋，斗筲之器徒易盈。
- 雕虫篆刻满天下，不矜实行矜虚名。
- 六经尘土塞高阁，圣人之道成坎坑。
- 况乎古篆固可弃，胡为独好于先生。

## 拼音
- shu1 zhi1 you3 gu3 zhuan4 ， wen2 zhi1 you3 liu4 jing1 。
- qin2 han4 er2 xia4 jin4 yi3 xi3 ， li4 xue2 ji1 lu4 sheng1 zhong4 jiong1 。
- qi2 xian2 shu4 zhe3 yi4 shi4 chu1 ， niu2 ti2 zhi1 shui3 cai2 yi4 hong2 。
- xian1 sheng1 zhi1 zhi4 zai4 fu4 gu3 ， xiong1 zhong1 zhi2 qi4 he2 sen1 sen1 。
- du2 cheng2 qi2 ji4 zhui1 da4 pu3 ， zhi2 fu4 fu2 rui4 rang3 chan2 qiang1 。
- shou3 zhong1 yi4 bi3 qian1 wan4 bian4 ， tian1 feng1 hao4 ling4 qu1 lei2 ting2 。
- she2 pan2 huo4 qu1 ti3 ji4 ju4 ， e4 li4 hu3 shi4 shi4 nai3 cheng2 。
- gang1 rou2 shen1 qu1 you3 chang2 shi4 ， tian1 di4 zhi1 dao4 yang2 yu3 yin1 。
- jie2 ran2 chu1 zhe3 qi2 shi4 song3 ， yue4 ren4 wu3 qian1 mo2 tai4 qing1 。
- pan2 ran2 qu1 zhe3 fei1 yi4 qu1 ， huang2 he2 jiu3 zhe2 lai2 cang1 ming2 。
- pang2 ran2 yi2 hua4 shi4 zi4 ruo4 ， lao3 jiang4 jian1 wo4 zhong1 jun1 ying2 。
- zhi4 yu2 yi4 dian3 yi4 you3 xiang4 ， di4 qiu1 ren2 mu4 tian1 zhi1 xing1 。
- xian1 sheng1 da4 ti3 gui4 chun2 gu3 ， qing1 qing1 chong2 chong2 qi2 quan2 heng2 。
- zhou1 jia1 tai4 shi1 fu4 fu3 yi3 ， gao1 guan1 da4 pei4 chao2 wang2 ting2 。
- tang2 yu2 er4 di4 zheng4 yi1 rang4 ， gao1 kui2 ji4 qi4 huan2 liang3 ying2 。
- sheng4 ren2 zuo4 le4 you3 da4 ben3 ， ti1 jue2 yin2 wei4 wan2 gu3 yin1 。
- da4 jiang4 zuo4 shi4 yi3 gui1 ju3 ， xi1 qu4 nie4 𡰈 chu2 xie2 cheng1 。
- zhuan1 che1 gu3 jie2 shi4 bu4 xiu3 ， jin1 nai3 yi2 zong4 er2 yi4 heng2 。
- ju4 ling2 yi3 shou3 e4 da4 nan4 ， yin4 ru4 shan1 gu3 mo2 bu4 ping2 。
- xiong2 hui1 yan2 yi4 bu4 ke3 fan4 ， shou3 zhong1 chang2 wo4 shi2 wan4 bing1 。
- xin4 hu1 chuang4 zi4 zi4 you3 shuo1 ， yi2 bi4 xiang4 xing2 er2 xiang4 sheng1 。
- tian1 di4 zhi1 da4 you3 wan4 xiang4 ， wan4 xiang4 bu4 neng2 dun4 qi2 qing2 。
- wu1 hu1 zhuan4 fa3 nai3 ru2 ci3 ， da4 zai1 gang1 jian4 chun2 cui4 jing1 。
- zou3 shou4 zhi1 lei4 wei4 qi2 lin2 ， fei1 niao3 zhi1 lei4 wei4 jiao1 peng2 。
- qi1 jing4 zhi1 lei4 wei4 da4 lu4 ， yuan2 qiang2 zhi1 lei4 wei4 jian1 cheng2 。
- yi3 de2 lun4 zhi1 wei4 sheng4 ren2 ， yi3 fa3 lun4 zhi1 wei4 chao2 ting2 。
- bang4 ni4 zhong4 zi4 nai3 ke3 xiao4 ， tai4 shan1 zhi1 zhong4 hong2 mao2 qing1 。
- wang2 guo2 zhi1 zhu3 hao3 yi4 yu4 ， er2 nü3 zi3 bei4 duo1 jiao1 yin2 。
- sheng4 ren2 zhi1 hou4 wei2 meng4 zi3 ， gu3 zhuan4 zhi1 hou4 wei2 yang2 bing1 。
- jin1 hun2 yu4 pu2 tian1 xia4 bao3 ， jie1 hu1 shi4 su2 duo1 long2 mang2 。
- yu4 xing2 gu3 dao4 shi4 zhe2 xiao4 ， yu4 yan2 gu3 xue2 shi4 zhe2 jing1 。
- zhi4 zhi1 suo3 zhi1 zai4 yi2 fu4 ， dou4 shao1 zhi1 qi4 tu2 yi4 ying2 。
- diao1 chong2 zhuan4 ke4 man3 tian1 xia4 ， bu4 jin1 shi2 xing2 jin1 xu1 ming2 。
- liu4 jing1 chen2 tu3 sai1 gao1 ge2 ， sheng4 ren2 zhi1 dao4 cheng2 kan3 keng1 。
- kuang4 hu1 gu3 zhuan4 gu4 ke3 qi4 ， hu2 wei4 du2 hao3 yu2 xian1 sheng1 。

## 注释

## 译文

## 赏析
