---
id: xu-ji-hua-xia-yin
title: 花下饮
titlePinyin: hua1 xia4 yin3
titleSlug: hua-xia-yin
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我向桃花下，立饮一杯酒。
- 杯酒先濡须，花香随入口。
- 花为酒家媪，春作诗翁友。
- 此时酒量开，酒量添一斗。
- 君看陌上春，令人笑拍手。
- 半青篱畔草，半绿畦中韭。
- 闲乌下牛背，奔豚穿狗窦。
- 潜身猫相雀，引喙禽呼偶。
- 包麻邻乞火，穿桑儿饷糗。
- 物类虽各殊，所乐亦同有。
- 谁知花下情，犹能忆杨柳。
- 中心卒无累，外物任相揉。
- 余方寓之乐，自号闲人叟。

## 拼音
- wo3 xiang4 tao2 hua1 xia4 ， li4 yin3 yi4 bei1 jiu3 。
- bei1 jiu3 xian1 ru2 xu1 ， hua1 xiang1 sui2 ru4 kou3 。
- hua1 wei4 jiu3 jia1 ao3 ， chun1 zuo4 shi1 weng1 you3 。
- ci3 shi2 jiu3 liang4 kai1 ， jiu3 liang4 tian1 yi4 dou3 。
- jun1 kan4 mo4 shang4 chun1 ， ling4 ren2 xiao4 pai1 shou3 。
- ban4 qing1 li2 pan4 cao3 ， ban4 lü4 qi2 zhong1 jiu3 。
- xian2 wu1 xia4 niu2 bei4 ， ben1 tun2 chuan1 gou3 dou4 。
- qian2 shen1 mao1 xiang1 que4 ， yin3 hui4 qin2 hu1 ou3 。
- bao1 ma2 lin2 qi3 huo3 ， chuan1 sang1 er2 xiang3 qiu3 。
- wu4 lei4 sui1 ge4 shu1 ， suo3 le4 yi4 tong2 you3 。
- shui2 zhi1 hua1 xia4 qing2 ， you2 neng2 yi4 yang2 liu3 。
- zhong1 xin1 zu2 wu2 lei4 ， wai4 wu4 ren4 xiang1 rou2 。
- yu2 fang1 yu4 zhi1 le4 ， zi4 hao4 xian2 ren2 sou3 。

## 注释

## 译文

## 赏析
