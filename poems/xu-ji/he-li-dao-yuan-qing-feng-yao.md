---
id: xu-ji-he-li-dao-yuan-qing-feng-yao
title: 和李道源清风谣
titlePinyin: he2 li3 dao4 yuan2 qing1 feng1 yao2
titleSlug: he-li-dao-yuan-qing-feng-yao
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 漫翁说尽清风好，犹能顾我邀吟藁。
- 吟时欲倚白云飞，到时恐在红尘表。
- 有如列子御风行，百骸齐奋双瞳瞭。
- 借问清风何处来，玉水之心玉山杪。
- 曾经昆阆拂瑶花，亦度潇湘过蓬岛。
- 借问清风何处居，深寄碧芦藏绿筿。
- 芭蕉径舞凤衣寒，薜荔墙翻龙甲老。
- 遗英堕箨无处寻，一径十年未曾扫。
- 但恐春深花木稀，定知秋后冰霜早。
- 快心何羡楚王台，披襟适得麻姑爪。
- 中山酒客饮辄醒，八斗司徒醉不倒。
- 箫声易咽笛声哀，客思难平物容愀。
- 君看簷前避暑巢，不是岩乌即沙鸟。
- 万谷藏冰山气来，千涛喷雪江声遶。
- 借问此闲清奈何，况是中宵月华皎。
- 鸡鸣漏尽眠不成，披衣起看冰壶晓。
- 便乘枯木饮明河，仍御双凫入冥杳。
- 籐床角簟无所施，𦈌布蒲葵价弥小。
- 有客俄如梦觉时，窃笑梦中何扰扰。
- 中心无累清则明，蔽者常稀欲者少。
- 儿啼女笑坐可忘，兽鬬禽嬉悟俱了。
- 毁誉一过遗如空，富贵浮云视弥藐。
- 古人凛凛良可思，世俗纷纷何足道。
- 尝闻外物可娱中，所以诗人取萱草。
- 谁何乘兴为此行，坐摆尘埃出污潦。
- 贾生可与忘悲忧，楚屈犹将醒怀抱。
- 区区何用作离骚，弄琴听我清风操。

## 拼音
- man4 weng1 shuo1 jin4 qing1 feng1 hao3 ， you2 neng2 gu4 wo3 yao1 yin2 gao3 。
- yin2 shi2 yu4 yi3 bai2 yun2 fei1 ， dao4 shi2 kong3 zai4 hong2 chen2 biao3 。
- you3 ru2 lie4 zi3 yu4 feng1 xing2 ， bai3 hai2 qi2 fen4 shuang1 tong2 liao4 。
- jie4 wen4 qing1 feng1 he2 chu4 lai2 ， yu4 shui3 zhi1 xin1 yu4 shan1 miao3 。
- ceng2 jing1 kun1 lang2 fu2 yao2 hua1 ， yi4 du4 xiao1 xiang1 guo4 peng2 dao3 。
- jie4 wen4 qing1 feng1 he2 chu4 ju1 ， shen1 ji4 bi4 lu2 cang2 lü4 xiao3 。
- ba1 jiao1 jing4 wu3 feng4 yi1 han2 ， bi4 li4 qiang2 fan1 long2 jia3 lao3 。
- yi2 ying1 duo4 tuo4 wu2 chu4 xun2 ， yi2 jing4 shi2 nian2 wei4 ceng2 sao3 。
- dan4 kong3 chun1 shen1 hua1 mu4 xi1 ， ding4 zhi1 qiu1 hou4 bing1 shuang1 zao3 。
- kuai4 xin1 he2 xian4 chu3 wang2 tai2 ， pi1 jin1 shi4 de2 ma2 gu1 zhua3 。
- zhong1 shan1 jiu3 ke4 yin3 zhe2 xing3 ， ba1 dou3 si1 tu2 zui4 bu4 dao3 。
- xiao1 sheng1 yi4 yan4 di2 sheng1 ai1 ， ke4 si1 nan2 ping2 wu4 rong2 qiao3 。
- jun1 kan4 yan2 qian2 bi4 shu3 chao2 ， bu2 shi4 yan2 wu1 ji2 sha1 niao3 。
- wan4 gu3 cang2 bing1 shan1 qi4 lai2 ， qian1 tao1 pen1 xue3 jiang1 sheng1 rao4 。
- jie4 wen4 ci3 xian2 qing1 nai4 he2 ， kuang4 shi4 zhong1 xiao1 yue4 hua2 jiao3 。
- ji1 ming2 lou4 jin4 mian2 bu4 cheng2 ， pi1 yi1 qi3 kan4 bing1 hu2 xiao3 。
- bian4 cheng2 ku1 mu4 yin3 ming2 he2 ， reng2 yu4 shuang1 fu2 ru4 ming2 yao3 。
- teng2 chuang2 jiao3 dian4 wu2 suo3 shi1 ， 𦈌 bu4 pu2 kui2 jia4 mi2 xiao3 。
- you3 ke4 e2 ru2 meng4 jue2 shi2 ， qie4 xiao4 meng4 zhong1 he2 rao3 rao3 。
- zhong1 xin1 wu2 lei4 qing1 ze2 ming2 ， bi4 zhe3 chang2 xi1 yu4 zhe3 shao3 。
- er2 ti2 nü3 xiao4 zuo4 ke3 wang4 ， shou4 dou4 qin2 xi1 wu4 ju4 le0 。
- hui3 yu4 yi2 guo4 yi2 ru2 kong1 ， fu4 gui4 fu2 yun2 shi4 mi2 miao3 。
- gu3 ren2 lin3 lin3 liang2 ke3 si1 ， shi4 su2 fen1 fen1 he2 zu2 dao4 。
- chang2 wen2 wai4 wu4 ke3 yu2 zhong1 ， suo3 yi3 shi1 ren2 qu3 xuan1 cao3 。
- shui2 he2 cheng2 xing4 wei4 ci3 xing2 ， zuo4 bai3 chen2 ai1 chu1 wu1 liao2 。
- jia3 sheng1 ke3 yu3 wang4 bei1 you1 ， chu3 qu1 you2 jiang1 xing3 huai2 bao4 。
- qu1 qu1 he2 yong4 zuo4 li2 sao1 ， nong4 qin2 ting1 wo3 qing1 feng1 cao1 。

## 注释

## 译文

## 赏析
