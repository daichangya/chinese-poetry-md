---
id: xu-ji-song-cheng-shou
title: 送程守
titlePinyin: song4 cheng2 shou3
titleSlug: song-cheng-shou
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀之有眉，有山有江。
- 江大而浚，山形甚庞。
- 是生程公，为国重器。
- 可处大任，可决大事。
- 凡有措置，凡有施设。
- 坚不可摇，牢不可拔。
- 所以蜀人，号为铁塔。
- 维公有子，为山阳守。
- 所性所养，质直真厚。
- 维其质直，不浮不苟。
- 不生巧心，不为利口。
- 维其真厚，不矫不激。
- 体无邪气，面无邪色。
- 视其气貌，察其动静。
- 可知所养，可知所性。
- 可知其德，可知其政。
- 质直真厚，故不生事。
- 不为小数，不任小智。
- 以恕辅法，因法行恕。
- 不烦不苛，不暴不怒。
- 遂使斯民，如行大路。
- 无险可虞，无伤可虑。
- 肌肤以完，手足可措。
- 奸凶以衰，盗贼亦沮。
- 父母妻子，邑居田庐。
- 各安其故，各保其居。
- 为政如此，民是以和。
- 是以可慕，是以可歌。
- 不能歌者，太守之量。
- 可歌可传，可法可尚。
- 可以容众，可以任重。
- 无适不可，惟上所用。

## 拼音
- shu3 zhi1 you3 mei2 ， you3 shan1 you3 jiang1 。
- jiang1 da4 er2 jun4 ， shan1 xing2 shen4 pang2 。
- shi4 sheng1 cheng2 gong1 ， wei4 guo2 zhong4 qi4 。
- ke3 chu4 da4 ren4 ， ke3 jue2 da4 shi4 。
- fan2 you3 cuo4 zhi4 ， fan2 you3 shi1 she4 。
- jian1 bu4 ke3 yao2 ， lao2 bu4 ke3 ba2 。
- suo3 yi3 shu3 ren2 ， hao4 wei4 tie3 ta3 。
- wei2 gong1 you3 zi3 ， wei4 shan1 yang2 shou3 。
- suo3 xing4 suo3 yang3 ， zhi4 zhi2 zhen1 hou4 。
- wei2 qi2 zhi4 zhi2 ， bu4 fu2 bu4 gou3 。
- bu4 sheng1 qiao3 xin1 ， bu2 wei4 li4 kou3 。
- wei2 qi2 zhen1 hou4 ， bu4 jiao3 bu4 ji1 。
- ti3 wu2 xie2 qi4 ， mian4 wu2 xie2 se4 。
- shi4 qi2 qi4 mao4 ， cha2 qi2 dong4 jing4 。
- ke3 zhi1 suo3 yang3 ， ke3 zhi1 suo3 xing4 。
- ke3 zhi1 qi2 de2 ， ke3 zhi1 qi2 zheng4 。
- zhi4 zhi2 zhen1 hou4 ， gu4 bu4 sheng1 shi4 。
- bu2 wei4 xiao3 shu4 ， bu2 ren4 xiao3 zhi4 。
- yi3 shu4 fu3 fa3 ， yin1 fa3 xing2 shu4 。
- bu4 fan2 bu4 ke1 ， bu2 bao4 bu2 nu4 。
- sui4 shi3 si1 min2 ， ru2 xing2 da4 lu4 。
- wu2 xian3 ke3 yu2 ， wu2 shang1 ke3 lü4 。
- ji1 fu1 yi3 wan2 ， shou3 zu2 ke3 cuo4 。
- jian1 xiong1 yi3 shuai1 ， dao4 zei2 yi4 ju3 。
- fu4 mu3 qi1 zi3 ， yi4 ju1 tian2 lu2 。
- ge4 an1 qi2 gu4 ， ge4 bao3 qi2 ju1 。
- wei2 zheng4 ru2 ci3 ， min2 shi4 yi3 he2 。
- shi4 yi3 ke3 mu4 ， shi4 yi3 ke3 ge1 。
- bu4 neng2 ge1 zhe3 ， tai4 shou3 zhi1 liang2 。
- ke3 ge1 ke3 chuan2 ， ke3 fa3 ke3 shang4 。
- ke3 yi3 rong2 zhong4 ， ke3 yi3 ren4 zhong4 。
- wu2 shi4 bu4 ke3 ， wei2 shang4 suo3 yong4 。

## 注释

## 译文

## 赏析
