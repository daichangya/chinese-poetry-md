---
id: xu-ji-he-lu-chao-feng-tui-ju
title: 和路朝奉退居
titlePinyin: he2 lu4 chao2 feng4 tui4 ju1
titleSlug: he-lu-chao-feng-tui-ju
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 彼美东南隽，尧时作外臣。
- 有何归去物，全得老来身。
- 一节都无变，平生总是真。
- 勇于罗守退，甘似庾郎贫。
- 士望今谁耦，儒林旧绝伦。
- 其心醇是本，以德厚为珍。
- 避盗抽园笋，容奴取库银。
- 时情付流水，外物尽浮云。
- 久矣谋闲坐，谁乎愿要津。
- 书藏万卷好，诗换一筒新。
- 聚道为家法，分粮恤外姻。
- 清风还楚部，余惠在江民。
- 藉草宜兰佩，穿松称鹿巾。
- 鲙材须活鲤，羹剂要香莼。
- 日暖花村路，风温荇浦春。
- 耽吟白居士，沈醉李仙人。
- 骥凤鸣来久，驹雏教已驯。
- 义终光国史，名自压朝绅。
- 顾我愚而陋，烦公爱以仁。
- 深恩无报处，北望正劳神。

## 拼音
- bi3 mei3 dong1 nan2 jun4 ， yao2 shi2 zuo4 wai4 chen2 。
- you3 he2 gui1 qu4 wu4 ， quan2 de2 lao3 lai2 shen1 。
- yi4 jie2 dou1 wu2 bian4 ， ping2 sheng1 zong3 shi4 zhen1 。
- yong3 yu2 luo2 shou3 tui4 ， gan1 si4 yu3 lang2 pin2 。
- shi4 wang4 jin1 shui2 ou3 ， ru2 lin2 jiu4 jue2 lun2 。
- qi2 xin1 chun2 shi4 ben3 ， yi3 de2 hou4 wei4 zhen1 。
- bi4 dao4 chou1 yuan2 sun3 ， rong2 nu2 qu3 ku4 yin2 。
- shi2 qing2 fu4 liu2 shui3 ， wai4 wu4 jin4 fu2 yun2 。
- jiu3 yi3 mou2 xian2 zuo4 ， shui2 hu1 yuan4 yao4 jin1 。
- shu1 cang2 wan4 juan4 hao3 ， shi1 huan4 yi4 tong3 xin1 。
- ju4 dao4 wei4 jia1 fa3 ， fen1 liang2 xu4 wai4 yin1 。
- qing1 feng1 hai2 chu3 bu4 ， yu2 hui4 zai4 jiang1 min2 。
- jie4 cao3 yi2 lan2 pei4 ， chuan1 song1 cheng1 lu4 jin1 。
- kuai4 cai2 xu1 huo2 li3 ， geng1 ji4 yao4 xiang1 chun2 。
- ri4 nuan3 hua1 cun1 lu4 ， feng1 wen1 xing4 pu3 chun1 。
- dan1 yin2 bai2 ju1 shi4 ， shen3 zui4 li3 xian1 ren2 。
- ji4 feng4 ming2 lai2 jiu3 ， ju1 chu2 jiao4 yi3 xun4 。
- yi4 zhong1 guang1 guo2 shi3 ， ming2 zi4 ya1 chao2 shen1 。
- gu4 wo3 yu2 er2 lou4 ， fan2 gong1 ai4 yi3 ren2 。
- shen1 en1 wu2 bao4 chu4 ， bei3 wang4 zheng4 lao2 shen2 。

## 注释

## 译文

## 赏析
