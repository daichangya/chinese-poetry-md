---
id: xu-ji-ai-ai-ci
title: 哀哀词
titlePinyin: ai1 ai1 ci2
titleSlug: ai-ai-ci
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 哀哀复哀哀，哀哀至此极。
- 孤儿与慈母，中路忽相失。
- 恍惚须臾闲，终日不复得。
- 谁复坐我堂，谁复入我室。
- 谁复饮儿酒，谁复哺儿食。
- 儿饥复谁念，儿寒复谁恤。
- 耳不闻慈语，目不见慈色。
- 譬如行路人，日远如一日。
- 行人犹可期，远道犹可追。
- 天穷地尽处，一日犹可归。
- 哀哀复哀哀，此去无尽时。
- 谁言生离别，不知死别离。
- 君不见人已闭门鸟已栖，黄昏冢畔孤儿啼。

## 拼音
- ai1 ai1 fu4 ai1 ai1 ， ai1 ai1 zhi4 ci3 ji2 。
- gu1 er2 yu3 ci2 mu3 ， zhong1 lu4 hu1 xiang1 shi1 。
- huang3 hu1 xu1 yu2 xian2 ， zhong1 ri4 bu2 fu4 de2 。
- shui2 fu4 zuo4 wo3 tang2 ， shui2 fu4 ru4 wo3 shi4 。
- shui2 fu4 yin3 er2 jiu3 ， shui2 fu4 bu3 er2 shi2 。
- er2 ji1 fu4 shui2 nian4 ， er2 han2 fu4 shui2 xu4 。
- er3 bu4 wen2 ci2 yu3 ， mu4 bu2 jian4 ci2 se4 。
- pi4 ru2 xing2 lu4 ren2 ， ri4 yuan3 ru2 yi1 ri4 。
- xing2 ren2 you2 ke3 qi1 ， yuan3 dao4 you2 ke3 zhui1 。
- tian1 qiong2 di4 jin4 chu4 ， yi2 ri4 you2 ke3 gui1 。
- ai1 ai1 fu4 ai1 ai1 ， ci3 qu4 wu2 jin4 shi2 。
- shui2 yan2 sheng1 li2 bie2 ， bu4 zhi1 si3 bie2 li2 。
- jun1 bu2 jian4 ren2 yi3 bi4 men2 niao3 yi3 qi1 ， huang2 hun1 zhong3 pan4 gu1 er2 ti2 。

## 注释

## 译文

## 赏析
