---
id: xu-ji-shuang-shu-hai-tang-qi-er
title: 双树海棠  其二
titlePinyin: shuang1 shu4 hai3 tang2     qi2 er4
titleSlug: shuang-shu-hai-tang-qi-er
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 此花出在海州东，千涛万浪围山峰。
- 不知谁是栽花翁，花根屈曲蟠双虹。
- 英英鬬繁葩葩丰，晨霞夕霞滴不供。
- 欻有神物射蛟龙，团团血溅摇春风。
- 超然花格非凡容，吴姬半亸钗头红。
- 谁人移下海中山，神仙姊妹来人闲。
- 人闲无玉可消斑，歌姬舞态都且闲。
- 当时血泪乱瑶关，金槃洗面痕犹殷。
- 吹箫郎去先骑鸾，粧未成时情已阑。
- 汉臯台下娇蹒跚，曾解明珠瑶佩环。
- 无媒不嫁矜殊颜，自共美人香往还。
- 霓衣同步绀云车，麻姑面上藏丹砂。
- 绿鬓已坠金钗斜，酒红不著罗衫遮。
- 且教半笑含春华，但恐分飞成乱霞。
- 宜哉天下为名花，连根都种名卿家。
- 温温容态孰可加，有如女德贞无邪。
- 共君醉倒插乌纱，从他群儿笑哑哑。

## 拼音
- ci3 hua1 chu1 zai4 hai3 zhou1 dong1 ， qian1 tao1 wan4 lang4 wei2 shan1 feng1 。
- bu4 zhi1 shui2 shi4 zai1 hua1 weng1 ， hua1 gen1 qu1 qu3 pan2 shuang1 hong2 。
- ying1 ying1 dou4 fan2 pa1 pa1 feng1 ， chen2 xia2 xi1 xia2 di1 bu2 gong4 。
- chua1 you3 shen2 wu4 she4 jiao1 long2 ， tuan2 tuan2 xue4 jian4 yao2 chun1 feng1 。
- chao1 ran2 hua1 ge2 fei1 fan2 rong2 ， wu2 ji1 ban4 duo3 chai1 tou2 hong2 。
- shui2 ren2 yi2 xia4 hai3 zhong1 shan1 ， shen2 xian1 zi3 mei4 lai2 ren2 xian2 。
- ren2 xian2 wu2 yu4 ke3 xiao1 ban1 ， ge1 ji1 wu3 tai4 dou1 qie3 xian2 。
- dang1 shi2 xue4 lei4 luan4 yao2 guan1 ， jin1 pan2 xi3 mian4 hen2 you2 yin1 。
- chui1 xiao1 lang2 qu4 xian1 qi2 luan2 ， zhuang1 wei4 cheng2 shi2 qing2 yi3 lan2 。
- han4 gao1 tai2 xia4 jiao1 pan2 shan1 ， ceng2 jie3 ming2 zhu1 yao2 pei4 huan2 。
- wu2 mei2 bu2 jia4 jin1 shu1 yan2 ， zi4 gong4 mei3 ren2 xiang1 wang3 hai2 。
- ni2 yi1 tong2 bu4 gan4 yun2 che1 ， ma2 gu1 mian4 shang4 cang2 dan1 sha1 。
- lü4 bin4 yi3 zhui4 jin1 chai1 xie2 ， jiu3 hong2 bu2 zhu4 luo2 shan1 zhe1 。
- qie3 jiao4 ban4 xiao4 han2 chun1 hua2 ， dan4 kong3 fen1 fei1 cheng2 luan4 xia2 。
- yi2 zai1 tian1 xia4 wei4 ming2 hua1 ， lian2 gen1 dou1 zhong3 ming2 qing1 jia1 。
- wen1 wen1 rong2 tai4 shu2 ke3 jia1 ， you3 ru2 nü3 de2 zhen1 wu2 xie2 。
- gong4 jun1 zui4 dao3 cha1 wu1 sha1 ， cong2 ta1 qun2 er2 xiao4 ya3 ya3 。

## 注释

## 译文

## 赏析
