---
id: xu-ji-song-shan-yang-tai-shou-li-gong
title: 送山阳太守李公
titlePinyin: song4 shan1 yang2 tai4 shou3 li3 gong1
titleSlug: song-shan-yang-tai-shou-li-gong
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维淮东南，孰为州最。
- 曰李大夫，实劳于外。
- 公虽老矣，方壮方刚。
- 处剧而静，不烦以详。
- 大率郡县，事如草芒。
- 而况楚州，车轮中央。
- 侯繇其冲，客出四旁。
- 北迎大车，南乱巨航。
- 公移私讯，骈檄交章。
- 大夫酬应，谈笑以将。
- 大夫甚健，日力有余。
- 事至立决，罪无囚拘。
- 教以好语，完其体肤。
- 据案而坐，处之须臾。
- 吏休两廊，庭中空虚。
- 所以楚人，爱公之敏。
- 挥刀截绳，弯弓射隼。
- 敏所以辅，其本则明。
- 穷奸破伪，窥心见情。
- 譬如工师，譬如良匠。
- 手无所设，目无所妄。
- 物随以就，法随以施。
- 大寻小尺，方矩圆规。
- 嗟民虽愚，所以有几。
- 曰敏曰明，曰公有体。
- 曰不生事，曰不悖理。
- 不阿不随，不激不诡。
- 民以是悦，众以是和。
- 何以送之，其可弗歌。
- 在昔奏事，实采谣言。
- 凡我乡党，宜歌斯篇。

## 拼音
- wei2 huai2 dong1 nan2 ， shu2 wei4 zhou1 zui4 。
- yue1 li3 dai4 fu0 ， shi2 lao2 yu2 wai4 。
- gong1 sui1 lao3 yi3 ， fang1 zhuang4 fang1 gang1 。
- chu4 ju4 er2 jing4 ， bu4 fan2 yi3 xiang2 。
- da4 lü4 jun4 xian4 ， shi4 ru2 cao3 mang2 。
- er2 kuang4 chu3 zhou1 ， che1 lun2 zhong1 yang1 。
- hou2 yao2 qi2 chong1 ， ke4 chu1 si4 pang2 。
- bei3 ying2 da4 che1 ， nan2 luan4 ju4 hang2 。
- gong1 yi2 si1 xun4 ， pian2 xi2 jiao1 zhang1 。
- dai4 fu0 chou2 ying4 ， tan2 xiao4 yi3 jiang1 。
- dai4 fu0 shen4 jian4 ， ri4 li4 you3 yu2 。
- shi4 zhi4 li4 jue2 ， zui4 wu2 qiu2 ju1 。
- jiao4 yi3 hao3 yu3 ， wan2 qi2 ti3 fu1 。
- ju4 an4 er2 zuo4 ， chu4 zhi1 xu1 yu2 。
- li4 xiu1 liang3 lang2 ， ting2 zhong1 kong1 xu1 。
- suo3 yi3 chu3 ren2 ， ai4 gong1 zhi1 min3 。
- hui1 dao1 jie2 sheng2 ， wan1 gong1 she4 sun3 。
- min3 suo3 yi3 fu3 ， qi2 ben3 ze2 ming2 。
- qiong2 jian1 po4 wei3 ， kui1 xin1 jian4 qing2 。
- pi4 ru2 gong1 shi1 ， pi4 ru2 liang2 jiang4 。
- shou3 wu2 suo3 she4 ， mu4 wu2 suo3 wang4 。
- wu4 sui2 yi3 jiu4 ， fa3 sui2 yi3 shi1 。
- da4 xun2 xiao3 chi3 ， fang1 ju3 yuan2 gui1 。
- jie1 min2 sui1 yu2 ， suo3 yi3 you3 ji3 。
- yue1 min3 yue1 ming2 ， yue1 gong1 you3 ti3 。
- yue1 bu4 sheng1 shi4 ， yue1 bu2 bei4 li3 。
- bu4 a1 bu4 sui2 ， bu4 ji1 bu4 gui3 。
- min2 yi3 shi4 yue4 ， zhong4 yi3 shi4 he2 。
- he2 yi3 song4 zhi1 ， qi2 ke3 fu2 ge1 。
- zai4 xi1 zou4 shi4 ， shi2 cai3 yao2 yan2 。
- fan2 wo3 xiang1 dang3 ， yi2 ge1 si1 pian1 。

## 注释

## 译文

## 赏析
