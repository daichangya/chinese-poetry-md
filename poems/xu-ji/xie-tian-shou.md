---
id: xu-ji-xie-tian-shou
title: 谢田守
titlePinyin: xie4 tian2 shou3
titleSlug: xie-tian-shou
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前日李山阳，说公安且裕。
- 精神健复初，决遣敏如故。
- 吏复畏其明，民复爱其恕。
- 可保长康宁，但更勉将护。
- 寻闻车马出，州人喜可知。
- 或出车前望，或走车后随。
- 南郭有贱叟，虽愚亦更喜。
- 不敢问公者，恐烦答数纸。
- 贱叟固自讼，太守谦愈劳。
- 即以出之日，折简亲挥毫。
- 送之上尊酒，副以黄巨苞。
- 情意专如此，礼义积已高。
- 贱叟不能报，自恨如时辈。
- 所以作诗者，欲公重自爱。
- 自爱以为国，为国斯为民。
- 慰我之乡党，悦公之慈亲。

## 拼音
- qian2 ri4 li3 shan1 yang2 ， shuo1 gong1 an1 qie3 yu4 。
- jing1 shen2 jian4 fu4 chu1 ， jue2 qian3 min3 ru2 gu4 。
- li4 fu4 wei4 qi2 ming2 ， min2 fu4 ai4 qi2 shu4 。
- ke3 bao3 zhang3 kang1 ning2 ， dan4 geng4 mian3 jiang1 hu4 。
- xun2 wen2 che1 ma3 chu1 ， zhou1 ren2 xi3 ke3 zhi1 。
- huo4 chu1 che1 qian2 wang4 ， huo4 zou3 che1 hou4 sui2 。
- nan2 guo1 you3 jian4 sou3 ， sui1 yu2 yi4 geng4 xi3 。
- bu4 gan3 wen4 gong1 zhe3 ， kong3 fan2 da2 shu4 zhi3 。
- jian4 sou3 gu4 zi4 song4 ， tai4 shou3 qian1 yu4 lao2 。
- ji2 yi3 chu1 zhi1 ri4 ， zhe2 jian3 qin1 hui1 hao2 。
- song4 zhi1 shang4 zun1 jiu3 ， fu4 yi3 huang2 ju4 bao1 。
- qing2 yi4 zhuan1 ru2 ci3 ， li3 yi4 ji1 yi3 gao1 。
- jian4 sou3 bu4 neng2 bao4 ， zi4 hen4 ru2 shi2 bei4 。
- suo3 yi3 zuo4 shi1 zhe3 ， yu4 gong1 zhong4 zi4 ai4 。
- zi4 ai4 yi3 wei2 guo2 ， wei4 guo2 si1 wei4 min2 。
- wei4 wo3 zhi1 xiang1 dang3 ， yue4 gong1 zhi1 ci2 qin1 。

## 注释

## 译文

## 赏析
