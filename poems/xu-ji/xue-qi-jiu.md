---
id: xu-ji-xue-qi-jiu
title: 雪  其九
titlePinyin: xue3     qi2 jiu3
titleSlug: xue-qi-jiu
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 荀翁犹慕李膺贤，漫叟当车我执鞭。
- 辕下两骖将逐骥，墙闲一穴欲窥天。
- 兵锋甚锐逢今日，铁阵横行记昔年。
- 将钺挥金何用剑，檄书插羽不须牋。
- 勇骑龙子神弥俊，笑扼犀吭血正鲜。
- 一鼓已输元帅手，双矛将解敌人肩。
- 我徒北首思投甲，子使西来约卷旃。
- 自是见羸谋饵虏，却云养气欲希仙。
- 已严军令除添灶，但恐师期忽举烟。
- 设若渝盟相掩袭，冲车突骑占平田。

## 拼音
- xun2 weng1 you2 mu4 li3 ying1 xian2 ， man4 sou3 dang1 che1 wo3 zhi2 bian1 。
- yuan2 xia4 liang3 can1 jiang1 zhu2 ji4 ， qiang2 xian2 yi4 xue2 yu4 kui1 tian1 。
- bing1 feng1 shen4 rui4 feng2 jin1 ri4 ， tie3 zhen4 heng2 xing2 ji4 xi1 nian2 。
- jiang1 yue4 hui1 jin1 he2 yong4 jian4 ， xi2 shu1 cha1 yu3 bu4 xu1 jian1 。
- yong3 qi2 long2 zi3 shen2 mi2 jun4 ， xiao4 e4 xi1 keng1 xue4 zheng4 xian1 。
- yi4 gu3 yi3 shu1 yuan2 shuai4 shou3 ， shuang1 mao2 jiang1 jie3 di2 ren2 jian1 。
- wo3 tu2 bei3 shou3 si1 tou2 jia3 ， zi3 shi3 xi1 lai2 yue1 juan4 zhan1 。
- zi4 shi4 jian4 lei2 mou2 er3 lu3 ， que4 yun2 yang3 qi4 yu4 xi1 xian1 。
- yi3 yan2 jun1 ling4 chu2 tian1 zao4 ， dan4 kong3 shi1 qi1 hu1 ju3 yan1 。
- she4 ruo4 yu2 meng2 xiang1 yan3 xi2 ， chong1 che1 tu1 qi2 zhan4 ping2 tian2 。

## 注释

## 译文

## 赏析
