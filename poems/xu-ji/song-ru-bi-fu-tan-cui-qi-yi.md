---
id: xu-ji-song-ru-bi-fu-tan-cui-qi-yi
title: 送汝弼赴潭倅  其一
titlePinyin: song4 ru3 bi4 fu4 tan2 cui4     qi2 yi1
titleSlug: song-ru-bi-fu-tan-cui-qi-yi
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 莫说江南行路长，山苍苍兮水茫茫。
- 莫问长沙城远近，洞庭湖口是潇湘。
- 去时先上岳阳城，夜宿巴陵探阴晴。
- 泛洞庭时四五更，出湖口处曈昽明。
- 平生闻说潭与衡，今来吏隠驻箳篂。
- 四时所见皆所经，湖青草兮庙黄陵。
- 眼看君山别洞庭，笑谈却作江南行。
- 巴陵渡口转船头，一帆风过岳阳楼。
- 行尽江山到真州，画船旗鼓入扬州。

## 拼音
- mo4 shuo1 jiang1 nan2 xing2 lu4 chang2 ， shan1 cang1 cang1 xi1 shui3 mang2 mang2 。
- mo4 wen4 chang2 sha1 cheng2 yuan3 jin4 ， dong4 ting2 hu2 kou3 shi4 xiao1 xiang1 。
- qu4 shi2 xian1 shang4 yue4 yang2 cheng2 ， ye4 su4 ba1 ling2 tan4 yin1 qing2 。
- fan4 dong4 ting2 shi2 si4 wu3 geng1 ， chu1 hu2 kou3 chu4 tong2 long2 ming2 。
- ping2 sheng1 wen2 shuo1 tan2 yu3 heng2 ， jin1 lai2 li4 yin3 zhu4 ping2 xing1 。
- si4 shi2 suo3 jian4 jie1 suo3 jing1 ， hu2 qing1 cao3 xi1 miao4 huang2 ling2 。
- yan3 kan4 jun1 shan1 bie2 dong4 ting2 ， xiao4 tan2 que4 zuo4 jiang1 nan2 xing2 。
- ba1 ling2 du4 kou3 zhuan3 chuan2 tou2 ， yi4 fan1 feng1 guo4 yue4 yang2 lou2 。
- xing2 jin4 jiang1 shan1 dao4 zhen1 zhou1 ， hua4 chuan2 qi2 gu3 ru4 yang2 zhou1 。

## 注释

## 译文

## 赏析
