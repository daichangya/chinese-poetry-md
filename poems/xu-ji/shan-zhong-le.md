---
id: xu-ji-shan-zhong-le
title: 山中乐
titlePinyin: shan1 zhong1 le4
titleSlug: shan-zhong-le
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洞里桃花开早春，洞中酒熟宴真人。
- 红蕊紫芝俱在手，本家猿鹤亦随身。
- 采拾饤饾随所有，物无不义即是真。
- 何须谢傅山东妓，却用陶潜漉酒巾。
- 漉酒复漉酒，何必金印大如斗。
- 一瓢复一瓢，莫辨人间淳与浇。
- 时情大抵恶贫贱，此闲却是青云霄。
- 君不见古人自谓为贤豪，或入于佞或以骄。
- 但言富贵我所欲，一身不保领与腰。
- 孔光屈身事董贤，谷永阴与王凤交。
- 贾谧之党遍天下，望尘拜者尤为妖。
- 须臾苟得快所欲，终以血肉污斧刀。
- 假令当日幸而免，后世讥笑安能逃。
- 岂如孙登但长啸，眼看时事如鸿毛。
- 嵇康阮籍不与语，何况纷纷儿女曹。

## 拼音
- dong4 li3 tao2 hua1 kai1 zao3 chun1 ， dong4 zhong1 jiu3 shu2 yan4 zhen1 ren2 。
- hong2 rui3 zi3 zhi1 ju4 zai4 shou3 ， ben3 jia1 yuan2 he4 yi4 sui2 shen1 。
- cai3 shi2 ding4 dou4 sui2 suo3 you3 ， wu4 wu2 bu2 yi4 ji2 shi4 zhen1 。
- he2 xu1 xie4 fu4 shan1 dong1 ji4 ， que4 yong4 tao2 qian2 lu4 jiu3 jin1 。
- lu4 jiu3 fu4 lu4 jiu3 ， he2 bi4 jin1 yin4 da4 ru2 dou4 。
- yi4 piao2 fu4 yi4 piao2 ， mo4 bian4 ren2 jian1 chun2 yu3 jiao1 。
- shi2 qing2 da4 di3 e4 pin2 jian4 ， ci3 xian2 que4 shi4 qing1 yun2 xiao1 。
- jun1 bu2 jian4 gu3 ren2 zi4 wei4 wei4 xian2 hao2 ， huo4 ru4 yu2 ning4 huo4 yi3 jiao1 。
- dan4 yan2 fu4 gui4 wo3 suo3 yu4 ， yi4 shen1 bu4 bao3 ling3 yu3 yao1 。
- kong3 guang1 qu1 shen1 shi4 dong3 xian2 ， gu3 yong3 yin1 yu3 wang2 feng4 jiao1 。
- jia3 mi4 zhi1 dang3 bian4 tian1 xia4 ， wang4 chen2 bai4 zhe3 you2 wei4 yao1 。
- xu1 yu2 gou3 de2 kuai4 suo3 yu4 ， zhong1 yi3 xue4 rou4 wu1 fu3 dao1 。
- jia3 ling4 dang1 ri4 xing4 er2 mian3 ， hou4 shi4 ji1 xiao4 an1 neng2 tao2 。
- qi3 ru2 sun1 deng1 dan4 chang2 xiao4 ， yan3 kan4 shi2 shi4 ru2 hong2 mao2 。
- ji1 kang1 ruan3 ji2 bu4 yu3 yu3 ， he2 kuang4 fen1 fen1 er2 nü3 cao2 。

## 注释

## 译文

## 赏析
