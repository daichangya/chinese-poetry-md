---
id: xu-ji-fu-gui-pian-da-li-ling
title: 富贵篇答李令
titlePinyin: fu4 gui4 pian1 da2 li3 ling4
titleSlug: fu-gui-pian-da-li-ling
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我有一筒诗，写出千年意。
- 将令后世观，不是前言戏。
- 感君再唱洞庭谣，我亦重歌酬子惠。
- 古人达者尝有云，富不如贫贱胜贵。
- 君不见古之富贵郎，父祖俱封异姓王。
- 一门五侯三将军，弟兄同入中书堂。
- 对开大第连几坊，私门列戟森锋铓。
- 十二帘卷珠荧煌，双姬扶起坐牙床。
- 绿鬟红袖花成行，左盼右顾生春阳。
- 高车食客剑佩锵，堂上已满坐两廊。
- 巨镬大鼎烹牛羊，玉壶挹酒金船长。
- 美人拜客求尽觞，歌姬一误已绝吭。
- 缠头彩币堆如冈，酬歌买笑金鸳鸯。
- 奴袍火浣直两箱，三千廐马红锦障。
- 厕帏文绣炉薰香，更衣侍妾如闺房。
- 主人意气秋鹰扬，其心端如彩凤凰。
- 一言合意青云翔，须臾睚眦磨刀鎗。
- 门前腊月可烘裳，一日失势成冰隍。
- 小者腰领尸道旁，大者连颈宗族亡。
- 犬鸡散尽空遗墙，野鸟入室山魈藏。
- 呜呼哀哉可叹伤，至死不悟犹陆梁。
- 古来如此有多少，岂似洞庭湖上老。
- 无租无税一生闲，有饭有鱼一杯饱。
- 日落波闲烟正昏，云开湖口山光晓。
- 棹翁适自巴陵回，挂帆直指潇湘道。
- 有言不问俗穷通，何忧可入翁怀抱。
- 修竿短棹已自足，更有前村一茅屋。
- 卖鱼沽酒任醉醒，绣户朱门自歌哭。
- 嗟予未往心先慕，更谢棹翁询去住。
- 风前月下有谁知，醉魄吟魂自来去。
- 堂前画作荆南图，梦中记得巴陵路。

## 拼音
- wo3 you3 yi4 tong3 shi1 ， xie3 chu1 qian1 nian2 yi4 。
- jiang4 ling4 hou4 shi4 guan1 ， bu2 shi4 qian2 yan2 xi4 。
- gan3 jun1 zai4 chang4 dong4 ting2 yao2 ， wo3 yi4 zhong4 ge1 chou2 zi3 hui4 。
- gu3 ren2 da2 zhe3 chang2 you3 yun2 ， fu4 bu4 ru2 pin2 jian4 sheng4 gui4 。
- jun1 bu2 jian4 gu3 zhi1 fu4 gui4 lang2 ， fu4 zu3 ju4 feng1 yi4 xing4 wang2 。
- yi4 men2 wu3 hou2 san1 jiang1 jun1 ， di4 xiong0 tong2 ru4 zhong1 shu1 tang2 。
- dui4 kai1 da4 di4 lian2 ji3 fang1 ， si1 men2 lie4 ji3 sen1 feng1 mang2 。
- shi2 er4 lian2 juan4 zhu1 ying2 huang2 ， shuang1 ji1 fu2 qi3 zuo4 ya2 chuang2 。
- lü4 huan2 hong2 xiu4 hua1 cheng2 xing2 ， zuo3 pan4 you4 gu4 sheng1 chun1 yang2 。
- gao1 che1 shi2 ke4 jian4 pei4 qiang1 ， tang2 shang4 yi3 man3 zuo4 liang3 lang2 。
- ju4 huo4 da4 ding3 peng1 niu2 yang2 ， yu4 hu2 yi4 jiu3 jin1 chuan2 chang2 。
- mei3 ren2 bai4 ke4 qiu2 jin4 shang1 ， ge1 ji1 yi2 wu4 yi3 jue2 keng1 。
- chan2 tou2 cai3 bi4 dui1 ru2 gang1 ， chou2 ge1 mai3 xiao4 jin1 yuan1 yang1 。
- nu2 pao2 huo3 huan4 zhi2 liang3 xiang1 ， san1 qian1 jiu4 ma3 hong2 jin3 zhang4 。
- ce4 wei2 wen2 xiu4 lu2 xun1 xiang1 ， geng1 yi1 shi4 qie4 ru2 gui1 fang2 。
- zhu3 ren2 yi4 qi4 qiu1 ying1 yang2 ， qi2 xin1 duan1 ru2 cai3 feng4 huang2 。
- yi4 yan2 he2 yi4 qing1 yun2 xiang2 ， xu1 yu2 ya2 zi4 mo2 dao1 qiang1 。
- men2 qian2 la4 yue4 ke3 hong1 shang0 ， yi2 ri4 shi1 shi4 cheng2 bing1 huang2 。
- xiao3 zhe3 yao1 ling3 shi1 dao4 pang2 ， da4 zhe3 lian2 jing3 zong1 zu2 wang2 。
- quan3 ji1 san4 jin4 kong1 yi2 qiang2 ， ye3 niao3 ru4 shi4 shan1 xiao1 cang2 。
- wu1 hu1 ai1 zai1 ke3 tan4 shang1 ， zhi4 si3 bu2 wu4 you2 lu4 liang2 。
- gu3 lai2 ru2 ci3 you3 duo1 shao3 ， qi3 si4 dong4 ting2 hu2 shang4 lao3 。
- wu2 zu1 wu2 shui4 yi4 sheng1 xian2 ， you3 fan4 you3 yu2 yi4 bei1 bao3 。
- ri4 luo4 bo1 xian2 yan1 zheng4 hun1 ， yun2 kai1 hu2 kou3 shan1 guang1 xiao3 。
- zhao4 weng1 shi4 zi4 ba1 ling2 hui2 ， gua4 fan1 zhi2 zhi3 xiao1 xiang1 dao4 。
- you3 yan2 bu2 wen4 su2 qiong2 tong1 ， he2 you1 ke3 ru4 weng1 huai2 bao4 。
- xiu1 gan1 duan3 zhao4 yi3 zi4 zu2 ， geng4 you3 qian2 cun1 yi4 mao2 wu1 。
- mai4 yu2 gu1 jiu3 ren4 zui4 xing3 ， xiu4 hu4 zhu1 men2 zi4 ge1 ku1 。
- jie1 yu3 wei4 wang3 xin1 xian1 mu4 ， geng4 xie4 zhao4 weng1 xun2 qu4 zhu4 。
- feng1 qian2 yue4 xia4 you3 shui2 zhi1 ， zui4 po4 yin2 hun2 zi4 lai2 qu4 。
- tang2 qian2 hua4 zuo4 jing1 nan2 tu2 ， meng4 zhong1 ji4 de0 ba1 ling2 lu4 。

## 注释

## 译文

## 赏析
