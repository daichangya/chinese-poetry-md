---
id: xu-ji-song-jiang-xian-ying-shu
title: 送蒋宪颖叔
titlePinyin: song4 jiang3 xian4 ying3 shu1
titleSlug: song-jiang-xian-ying-shu
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五岭之南，其极西徼。
- 其旁大海，木深山峭。
- 内有谿洞，外有交趾。
- 皮厚肉坚，铁为骨髓。
- 雉兔伏藏，猱猿突起。
- 动如飘风，猛如湍水。
- 独恩不畏，独威不怀。
- 扰之则去，抚之则来。
- 恩之与威，不可去一。
- 宽猛交济，不可无术。
- 坐当一面，则有帅臣。
- 按刑将漕，要皆得人。
- 以德以才，公称其选。
- 能不择官，义不辞远。
- 始闻有命，严装以需。
- 青毡角簟，药鼎茶炉。
- 琴堂旧谱，铃阁新书。
- 史帙签重，诗囊卷粗。
- 前施斋舫，后设行厨。
- 公既拜命，不敢宁居。
- 迺戒徒御，迺建帆樯。
- 鸣刁击鼓，旗帜开张。
- 州人感恩，父老童稚。
- 知不可留，以足顿地。
- 或前塞路，或后从行。
- 或献花酒，或犒从兵。
- 或望于野，或送一程。
- 即日渡江，江南春早。
- 雪尽冰消，江山如扫。
- 柳径桃蹊，梅花芳草。
- 沽酒村遥，卖鱼船小。
- 晨散乌群，暮归白鸟。
- 春正好时，已到岳阳。
- 岳阳楼下，苍苍茫茫。
- 岳阳楼上，飞沫浮光。
- 江山旧物，吴楚凄凉。
- 夜宿巴陵，晓过洞庭。
- 湖中水绿，湖口山青。
- 黄陵古祠，长沙古路。
- 潇江湘江，风烟古渡。
- 岳麓茶林，沙洲橘树。
- 此时春深，衡阳雁去。
- 时饮一杯，时吟几句。
- 更望九嶷，清诗无数。
- 揽辔登山，日日西南。
- 褰帷叱驭，车不停骖。
- 迺有部吏，迺有蛮酋。
- 青衫负弩，锦帕缠头。
- 公曰使者，实典兵刑。
- 增置强弩，多募土兵。
- 宜浚其隍，宜坚其城。
- 公曰弓手，宜如旧制。
- 加之训练，可使精锐。
- 可代城郭，为民捍蔽。
- 公曰民命，悬在狱官。
- 不可不慎，不可不宽。
- 宽于善良，勿失有罪。
- 恶人如虎，养之成害。
- 公曰生民，不可无教。
- 教民之官，县令最要。
- 今则不然，困于簿领。
- 甚者可除，烦者可省。
- 仍复乡官，则无所病。
- 凡我部吏，各恭厥职。
- 夜则精思，昼则宣力。
- 一节当官，赤心为国。
- 如此教告，如此施设。
- 吏则心服，民则心悦。
- 诸公闻之，荐者交章。
- 朝廷器之，下诏褒扬。
- 召而用之，优于冯唐。

## 拼音
- wu3 ling3 zhi1 nan2 ， qi2 ji2 xi1 jiao3 。
- qi2 pang2 da4 hai3 ， mu4 shen1 shan1 qiao4 。
- nei4 you3 xi1 dong4 ， wai4 you3 jiao1 zhi3 。
- pi2 hou4 rou4 jian1 ， tie3 wei4 gu3 sui3 。
- zhi4 tu4 fu2 cang2 ， nao2 yuan2 tu1 qi3 。
- dong4 ru2 piao1 feng1 ， meng3 ru2 tuan1 shui3 。
- du2 en1 bu2 wei4 ， du2 wei1 bu4 huai2 。
- rao3 zhi1 ze2 qu4 ， fu3 zhi1 ze2 lai2 。
- en1 zhi1 yu3 wei1 ， bu4 ke3 qu4 yi1 。
- kuan1 meng3 jiao1 ji4 ， bu4 ke3 wu2 shu4 。
- zuo4 dang1 yi2 mian4 ， ze2 you3 shuai4 chen2 。
- an4 xing2 jiang1 cao2 ， yao4 jie1 de2 ren2 。
- yi3 de2 yi3 cai2 ， gong1 cheng1 qi2 xuan3 。
- neng2 bu4 ze2 guan1 ， yi4 bu4 ci2 yuan3 。
- shi3 wen2 you3 ming4 ， yan2 zhuang1 yi3 xu1 。
- qing1 zhan1 jiao3 dian4 ， yao4 ding3 cha2 lu2 。
- qin2 tang2 jiu4 pu3 ， ling2 ge2 xin1 shu1 。
- shi3 zhi4 qian1 zhong4 ， shi1 nang2 juan4 cu1 。
- qian2 shi1 zhai1 fang3 ， hou4 she4 xing2 chu2 。
- gong1 ji4 bai4 ming4 ， bu4 gan3 ning2 ju1 。
- nai3 jie4 tu2 yu4 ， nai3 jian4 fan1 qiang2 。
- ming2 diao1 ji1 gu3 ， qi2 zhi4 kai1 zhang1 。
- zhou1 ren2 gan3 en1 ， fu4 lao3 tong2 zhi4 。
- zhi1 bu4 ke3 liu2 ， yi3 zu2 dun4 di4 。
- huo4 qian2 sai1 lu4 ， huo4 hou4 cong2 xing2 。
- huo4 xian4 hua1 jiu3 ， huo4 kao4 cong2 bing1 。
- huo4 wang4 yu2 ye3 ， huo4 song4 yi4 cheng2 。
- ji2 ri4 du4 jiang1 ， jiang1 nan2 chun1 zao3 。
- xue3 jin4 bing1 xiao1 ， jiang1 shan1 ru2 sao3 。
- liu3 jing4 tao2 qi1 ， mei2 hua1 fang1 cao3 。
- gu1 jiu3 cun1 yao2 ， mai4 yu2 chuan2 xiao3 。
- chen2 san4 wu1 qun2 ， mu4 gui1 bai2 niao3 。
- chun1 zheng4 hao3 shi2 ， yi3 dao4 yue4 yang2 。
- yue4 yang2 lou2 xia4 ， cang1 cang1 mang2 mang2 。
- yue4 yang2 lou2 shang4 ， fei1 mo4 fu2 guang1 。
- jiang1 shan1 jiu4 wu4 ， wu2 chu3 qi1 liang2 。
- ye4 su4 ba1 ling2 ， xiao3 guo4 dong4 ting2 。
- hu2 zhong1 shui3 lü4 ， hu2 kou3 shan1 qing1 。
- huang2 ling2 gu3 ci2 ， chang2 sha1 gu3 lu4 。
- xiao1 jiang1 xiang1 jiang1 ， feng1 yan1 gu3 du4 。
- yue4 lu4 cha2 lin2 ， sha1 zhou1 ju2 shu4 。
- ci3 shi2 chun1 shen1 ， heng2 yang2 yan4 qu4 。
- shi2 yin3 yi4 bei1 ， shi2 yin2 ji3 ju4 。
- geng4 wang4 jiu3 yi2 ， qing1 shi1 wu2 shu4 。
- lan3 pei4 deng1 shan1 ， ri4 ri4 xi1 nan2 。
- qian1 wei2 chi4 yu4 ， che1 bu4 ting2 can1 。
- nai3 you3 bu4 li4 ， nai3 you3 man2 qiu2 。
- qing1 shan1 fu4 nu3 ， jin3 pa4 chan2 tou2 。
- gong1 yue1 shi3 zhe3 ， shi2 dian3 bing1 xing2 。
- zeng1 zhi4 qiang2 nu3 ， duo1 mu4 tu3 bing1 。
- yi2 jun4 qi2 huang2 ， yi2 jian1 qi2 cheng2 。
- gong1 yue1 gong1 shou3 ， yi2 ru2 jiu4 zhi4 。
- jia1 zhi1 xun4 lian4 ， ke3 shi3 jing1 rui4 。
- ke3 dai4 cheng2 guo1 ， wei4 min2 han4 bi4 。
- gong1 yue1 min2 ming4 ， xuan2 zai4 yu4 guan1 。
- bu4 ke3 bu2 shen4 ， bu4 ke3 bu4 kuan1 。
- kuan1 yu2 shan4 liang2 ， wu4 shi1 you3 zui4 。
- e4 ren2 ru2 hu3 ， yang3 zhi1 cheng2 hai4 。
- gong1 yue1 sheng1 min2 ， bu4 ke3 wu2 jiao4 。
- jiao4 min2 zhi1 guan1 ， xian4 ling4 zui4 yao4 。
- jin1 ze2 bu4 ran2 ， kun4 yu2 bo2 ling3 。
- shen4 zhe3 ke3 chu2 ， fan2 zhe3 ke3 sheng3 。
- reng2 fu4 xiang1 guan1 ， ze2 wu2 suo3 bing4 。
- fan2 wo3 bu4 li4 ， ge4 gong1 jue2 zhi2 。
- ye4 ze2 jing1 si1 ， zhou4 ze2 xuan1 li4 。
- yi4 jie2 dang1 guan1 ， chi4 xin1 wei4 guo2 。
- ru2 ci3 jiao4 gao4 ， ru2 ci3 shi1 she4 。
- li4 ze2 xin1 fu2 ， min2 ze2 xin1 yue4 。
- zhu1 gong1 wen2 zhi1 ， jian4 zhe3 jiao1 zhang1 。
- chao2 ting2 qi4 zhi1 ， xia4 zhao4 bao1 yang2 。
- zhao4 er2 yong4 zhi1 ， you1 yu2 feng2 tang2 。

## 注释

## 译文

## 赏析
