---
id: xu-ji-yao-huang
title: 姚黄
titlePinyin: yao2 huang2
titleSlug: yao-huang
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄河南畔伊川北，姚家宅是真花窟。
- 古来多少豪奢儿，埋却千鶑万鶑骨。
- 中央精粹得之多，西方秀气来相和。
- 天与明光常借日，水宫暗脉正通河。
- 春风如酒半酣时，谁教谷雨报花期。
- 司马坂前娇半启，洛阳城内人俱知。
- 姚家门巷车马填，墙头墙下人差肩。
- 花上红绡都蔽日，花傍翠幕恰如烟。
- 玉面儿来争供帐，锦袍郎去鬬抛钱。
- 无人不说姚花好，费却春功亦不少。
- 日长风暖绿梢低，坐上金仙困将倒。
- 曲尘餠剂和香檀，何以贮之承露槃。
- 烂锦脱来嫌太艳，鲜衣染就欲骖鸾。
- 君看此花肌肉丰，一尺余高千万重。
- 粧面深藏青步障，宝冠斜堕碧霞丛。
- 步摇好称钗凤凰，玉镮犀佩珠鸣珰。
- 帝女何缘心好道，阿娇安用金为房。
- 绀窠累栖舒雁雏，沈烟喷出狻猊炉。
- 一种养成余意态，千花瘦尽春肌肤。
- 峨峨一器欹且倾，复杯难辨钟与觥。
- 染以鲛绡求正色，叩之玉挺希宫声。
- 魏家红共牛家碧，迭霸花中耸高格。
- 如今俛首甘下风，九十种中为第一。
- 此花莫似武昭仪，出得宫来不画眉。
- 情貌欲为狐媚态，衣裳却是比丘尼。
- 杨妃本是倾国身，脱却红襦号太真。
- 河水欲濡头上髻，马嵬犹著旧时裙。
- 物色一定犹可疑，人心多变宜难知。
- 容易莫评真与欺，貌或如是心或非。
- 君不见老庄有深意，万物之中最防伪。

## 拼音
- huang2 he2 nan2 pan4 yi1 chuan1 bei3 ， yao2 jia1 zhai2 shi4 zhen1 hua1 ku1 。
- gu3 lai2 duo1 shao3 hao2 she1 er2 ， mai2 que4 qian1 ying1 wan4 ying1 gu3 。
- zhong1 yang1 jing1 cui4 de2 zhi1 duo1 ， xi1 fang1 xiu4 qi4 lai2 xiang1 he2 。
- tian1 yu3 ming2 guang1 chang2 jie4 ri4 ， shui3 gong1 an4 mai4 zheng4 tong1 he2 。
- chun1 feng1 ru2 jiu3 ban4 han1 shi2 ， shui2 jiao4 gu3 yu3 bao4 hua1 qi1 。
- si1 ma3 ban3 qian2 jiao1 ban4 qi3 ， luo4 yang2 cheng2 nei4 ren2 ju4 zhi1 。
- yao2 jia1 men2 xiang4 che1 ma3 tian2 ， qiang2 tou2 qiang2 xia4 ren2 cha4 jian1 。
- hua1 shang4 hong2 xiao1 dou1 bi4 ri4 ， hua1 bang4 cui4 mu4 qia4 ru2 yan1 。
- yu4 mian4 er2 lai2 zheng1 gong4 zhang4 ， jin3 pao2 lang2 qu4 dou4 pao1 qian2 。
- wu2 ren2 bu4 shuo1 yao2 hua1 hao3 ， fei4 que4 chun1 gong1 yi4 bu4 shao3 。
- ri4 chang2 feng1 nuan3 lü4 shao1 di1 ， zuo4 shang4 jin1 xian1 kun4 jiang1 dao3 。
- qu3 chen2 bing3 ji4 he2 xiang1 tan2 ， he2 yi3 zhu4 zhi1 cheng2 lu4 pan2 。
- lan4 jin3 tuo1 lai2 xian2 tai4 yan4 ， xian1 yi1 ran3 jiu4 yu4 can1 luan2 。
- jun1 kan4 ci3 hua1 ji1 rou4 feng1 ， yi4 chi3 yu2 gao1 qian1 wan4 chong2 。
- zhuang1 mian4 shen1 zang4 qing1 bu4 zhang4 ， bao3 guan1 xie2 duo4 bi4 xia2 cong2 。
- bu4 yao2 hao3 cheng1 chai1 feng4 huang2 ， yu4 huan2 xi1 pei4 zhu1 ming2 dang1 。
- di4 nü3 he2 yuan2 xin1 hao3 dao4 ， a1 jiao1 an1 yong4 jin1 wei4 fang2 。
- gan4 ke1 lei4 qi1 shu1 yan4 chu2 ， shen3 yan1 pen1 chu1 suan1 ni2 lu2 。
- yi4 zhong3 yang3 cheng2 yu2 yi4 tai4 ， qian1 hua1 shou4 jin4 chun1 ji1 fu1 。
- e2 e2 yi2 qi4 qi1 qie3 qing1 ， fu4 bei1 nan2 bian4 zhong1 yu3 gong1 。
- ran3 yi3 jiao1 xiao1 qiu2 zheng4 se4 ， kou4 zhi1 yu4 ting3 xi1 gong1 sheng1 。
- wei4 jia1 hong2 gong4 niu2 jia1 bi4 ， die2 ba4 hua1 zhong1 song3 gao1 ge2 。
- ru2 jin1 fu3 shou3 gan1 xia4 feng1 ， jiu3 shi2 zhong3 zhong1 wei4 di4 yi1 。
- ci3 hua1 mo4 si4 wu3 zhao1 yi2 ， chu1 de2 gong1 lai2 bu2 hua4 mei2 。
- qing2 mao4 yu4 wei4 hu2 mei4 tai4 ， yi1 shang0 que4 shi4 bi3 qiu1 ni2 。
- yang2 fei1 ben3 shi4 qing1 guo2 shen1 ， tuo1 que4 hong2 ru2 hao4 tai4 zhen1 。
- he2 shui3 yu4 ru2 tou2 shang4 ji4 ， ma3 wei2 you2 zhu4 jiu4 shi2 qun2 。
- wu4 se4 yi2 ding4 you2 ke3 yi2 ， ren2 xin1 duo1 bian4 yi2 nan2 zhi1 。
- rong2 yi4 mo4 ping2 zhen1 yu3 qi1 ， mao4 huo4 ru2 shi4 xin1 huo4 fei1 。
- jun1 bu2 jian4 lao3 zhuang1 you3 shen1 yi4 ， wan4 wu4 zhi1 zhong1 zui4 fang2 wei3 。

## 注释

## 译文

## 赏析
