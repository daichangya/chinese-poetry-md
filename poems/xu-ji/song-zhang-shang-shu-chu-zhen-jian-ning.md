---
id: xu-ji-song-zhang-shang-shu-chu-zhen-jian-ning
title: 送张尚书出镇建宁
titlePinyin: song4 zhang1 shang4 shu1 chu1 zhen4 jian4 ning2
titleSlug: song-zhang-shang-shu-chu-zhen-jian-ning
author: 徐玑
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 焚罢南坡藁，星华接履声。
- 艰时曾倚重，钩党頼持平。
- 仲甫思全衮，元戎正本兵。
- 丰仪麟阁贵，威重犬戎惊。
- 圣主忧遐远，朝端择老成。
- 迩臣宣惠化，七岭动懽情。
- 风俗移刀剑，田闾遂凿耕。
- 试茶龙井碧，开砚凤潭清。
- 秋日江沙渺，晴天鼓角鸣。
- 稻香随使驿，桂影伴仙程。
- 美玉非藏韫，黄金笑满籝。
- 宽和无白发，卑逊有高名。
- 登用唐三世，枢机汉九卿。
- 鼎司虚正席，丹扆待忠诚。

## 拼音
- fen2 ba4 nan2 po1 gao3 ， xing1 hua2 jie1 lü3 sheng1 。
- jian1 shi2 ceng2 yi3 zhong4 ， gou1 dang3 lai4 chi2 ping2 。
- zhong4 fu3 si1 quan2 gun3 ， yuan2 rong2 zheng4 ben3 bing1 。
- feng1 yi2 lin2 ge2 gui4 ， wei1 zhong4 quan3 rong2 jing1 。
- sheng4 zhu3 you1 xia2 yuan3 ， chao2 duan1 ze2 lao3 cheng2 。
- er3 chen2 xuan1 hui4 hua4 ， qi1 ling3 dong4 huan1 qing2 。
- feng1 su2 yi2 dao1 jian4 ， tian2 lü2 sui4 zao2 geng1 。
- shi4 cha2 long2 jing3 bi4 ， kai1 yan4 feng4 tan2 qing1 。
- qiu1 ri4 jiang1 sha1 miao3 ， qing2 tian1 gu3 jiao3 ming2 。
- dao4 xiang1 sui2 shi3 yi4 ， gui4 ying3 ban4 xian1 cheng2 。
- mei3 yu4 fei1 cang2 yun4 ， huang2 jin1 xiao4 man3 ying2 。
- kuan1 he2 wu2 bai2 fa4 ， bei1 xun4 you3 gao1 ming2 。
- deng1 yong4 tang2 san1 shi4 ， shu1 ji1 han4 jiu3 qing1 。
- ding3 si1 xu1 zheng4 xi2 ， dan1 yi3 dai4 zhong1 cheng2 。

## 注释

## 译文

## 赏析
