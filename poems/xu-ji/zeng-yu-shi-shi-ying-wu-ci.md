---
id: xu-ji-zeng-yu-shi-shi-ying-wu-ci
title: 赠玉师失鹦鹉词
titlePinyin: zeng4 yu4 shi1 shi1 ying1 wu3 ci2
titleSlug: zeng-yu-shi-shi-ying-wu-ci
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 红蹊翠坞风花客，家有千山万山碧。
- 一从流落在人闲，玉环绦重金笼窄。
- 金笼一片烟霞晓，花艳成团柳枝袅。
- 足穿蜀锦茜靴牢，身著吴绫绀袍小。
- 参差微露红霞裙，丹喙即是胭脂唇。
- 真是人闲富贵物，何异朱门罗绮身。
- 慧性驯姿良可取，只被多言仍巧语。
- 前身不是亡国臣，即是倾城倾国女。
- 门外人来连报客，点茶沽酒俱催索。
- 叫人名字学人言，吴语秦声俱记得。
- 大都有似原人为，视人欢戚为笑啼。
- 俗客面前多俚语，逢僧辄诵阤罗尼。
- 嗟嗟何用畜此禽，岁月养成奸巧深。
- 莫信口中一片舌，对面千里万里心。
- 主人曰予未有知，为爱能言不放归。
- 不道奸心多诈伪，吭肠才饱脱身飞。

## 拼音
- hong2 qi1 cui4 wu4 feng1 hua1 ke4 ， jia1 you3 qian1 shan1 wan4 shan1 bi4 。
- yi4 cong2 liu2 luo4 zai4 ren2 xian2 ， yu4 huan2 tao1 zhong4 jin1 long2 zhai3 。
- jin1 long2 yi2 pian4 yan1 xia2 xiao3 ， hua1 yan4 cheng2 tuan2 liu3 zhi1 niao3 。
- zu2 chuan1 shu3 jin3 qian4 xue1 lao2 ， shen1 zhu4 wu2 ling2 gan4 pao2 xiao3 。
- cen1 ci1 wei1 lu4 hong2 xia2 qun2 ， dan1 hui4 ji2 shi4 yan1 zhi1 chun2 。
- zhen1 shi4 ren2 xian2 fu4 gui4 wu4 ， he2 yi4 zhu1 men2 luo2 qi3 shen1 。
- hui4 xing4 xun4 zi1 liang2 ke3 qu3 ， zhi1 bei4 duo1 yan2 reng2 qiao3 yu3 。
- qian2 shen1 bu2 shi4 wang2 guo2 chen2 ， ji2 shi4 qing1 cheng2 qing1 guo2 nü3 。
- men2 wai4 ren2 lai2 lian2 bao4 ke4 ， dian3 cha2 gu1 jiu3 ju4 cui1 suo3 。
- jiao4 ren2 ming2 zi4 xue2 ren2 yan2 ， wu2 yu3 qin2 sheng1 ju4 ji4 de0 。
- da4 dou1 you3 si4 yuan2 ren2 wei2 ， shi4 ren2 huan1 qi1 wei4 xiao4 ti2 。
- su2 ke4 mian4 qian2 duo1 li3 yu3 ， feng2 seng1 zhe2 song4 tuo2 luo2 ni2 。
- jie1 jie1 he2 yong4 chu4 ci3 qin2 ， sui4 yue4 yang3 cheng2 jian1 qiao3 shen1 。
- mo4 xin4 kou3 zhong1 yi2 pian4 she2 ， dui4 mian4 qian1 li3 wan4 li3 xin1 。
- zhu3 ren2 yue1 yu3 wei4 you3 zhi1 ， wei4 ai4 neng2 yan2 bu2 fang4 gui1 。
- bu2 dao4 jian1 xin1 duo1 zha4 wei3 ， keng1 chang2 cai2 bao3 tuo1 shen1 fei1 。

## 注释

## 译文

## 赏析
