---
id: xu-ji-xie-huang-hua-shi-zhe
title: 谢皇华使者
titlePinyin: xie4 huang2 hua2 shi3 zhe3
titleSlug: xie-huang-hua-shi-zhe
author: 徐积
authorPinyin: xu2 ji1
authorSlug: xu-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇华使者将就车，先声即日传江湖。
- 良民置酒相歌呼，奸人落胆猾吏逋。
- 手中平握三尺书，权衡轻重量锱铢。
- 冤声弊狱一切除，宁其家室完其肤。
- 本朝宽大恩涵濡，一物不被成焦枯。
- 烦公大手持刀𫓧，开塞去拥锄荆芜。
- 其和易致仁易孚，此行遂与春风俱。
- 蛮酋鼠窜稽天诛，官兵指日缚狂奴。
- 皮囊插羽征军须，人方汲汲公有余。
- 藉公之智须公谋，使星已动宜疾驱。
- 非惟一道无无辜，朝廷南顾无忧虞。
- 吾州父老将何如，呼其子弟牵仆夫。
- 絷之维之马与驹，晨炊夕爨空其郛。
- 亦有下客身鳏孤，怀公礼义心区区。
- 寄诗如问公起居，公能报我荆州书。

## 拼音
- huang2 hua2 shi3 zhe3 jiang1 jiu4 che1 ， xian1 sheng1 ji2 ri4 chuan2 jiang1 hu2 。
- liang2 min2 zhi4 jiu3 xiang1 ge1 hu1 ， jian1 ren2 luo4 dan3 hua2 li4 bu1 。
- shou3 zhong1 ping2 wo4 san1 chi3 shu1 ， quan2 heng2 qing1 zhong4 liang4 zi1 zhu1 。
- yuan1 sheng1 bi4 yu4 yi2 qie1 chu2 ， ning2 qi2 jia1 shi4 wan2 qi2 fu1 。
- ben3 chao2 kuan1 da4 en1 han2 ru2 ， yi2 wu4 bu2 bei4 cheng2 jiao1 ku1 。
- fan2 gong1 da4 shou3 chi2 dao1 fu1 ， kai1 sai1 qu4 yong1 chu2 jing1 wu2 。
- qi2 he2 yi4 zhi4 ren2 yi4 fu2 ， ci3 xing2 sui4 yu3 chun1 feng1 ju4 。
- man2 qiu2 shu3 cuan4 ji1 tian1 zhu1 ， guan1 bing1 zhi3 ri4 fu4 kuang2 nu2 。
- pi2 nang2 cha1 yu3 zheng1 jun1 xu1 ， ren2 fang1 ji2 ji2 gong1 you3 yu2 。
- jie4 gong1 zhi1 zhi4 xu1 gong1 mou2 ， shi3 xing1 yi3 dong4 yi2 ji2 qu1 。
- fei1 wei2 yi2 dao4 wu2 wu2 gu1 ， chao2 ting2 nan2 gu4 wu2 you1 yu2 。
- wu2 zhou1 fu4 lao3 jiang4 he2 ru2 ， hu1 qi2 zi3 di4 qian1 pu2 fu1 。
- zhi2 zhi1 wei2 zhi1 ma3 yu3 ju1 ， chen2 chui1 xi1 cuan4 kong1 qi2 fu2 。
- yi4 you3 xia4 ke4 shen1 guan1 gu1 ， huai2 gong1 li3 yi4 xin1 qu1 qu1 。
- ji4 shi1 ru2 wen4 gong1 qi3 ju1 ， gong1 neng2 bao4 wo3 jing1 zhou1 shu1 。

## 注释

## 译文

## 赏析
