---
id: xiao-ying-shi-chong-yang-ri-pei-yuan-lu-shan-de-xiu-deng-bei-cheng-zhu-dui-xin-ji-yin--b29ac7bd
title: 重阳日陪元鲁山德秀登北城，瞩对新霁，因以赠别
titlePinyin: chong2 yang2 ri4 pei2 yuan2 lu3 shan1 de2 xiu4 deng1 bei3 cheng2 ， zhu3 dui4 xin1 ji4 ， yin1 yi3 zeng4 bie2
titleSlug: chong-yang-ri-pei-yuan-lu-shan-de-xiu-deng-bei-cheng-zhu-dui-xin-ji-yin--b29ac7bd
author: 萧颖士
authorPinyin: xiao1 ying3 shi4
authorSlug: xiao-ying-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 山县绕古堞，悠悠快登望。雨余秋天高，目尽无隐状。
- 绵连滍川回，杳渺鸦路深。彭泽兴不浅，临风动归心。
- 赖兹琴堂暇，傲睨倾菊酒。人和岁已登，从政复何有。
- 远山十里碧，一道衔长云。青霞半落日，混合疑晴曛。
- 渐闻惊栖羽，坐叹清夜月。中欢怆有违，行子念明发。
- 仅能泯宠辱，未免伤别离。江湖不可忘，风雨劳相思。
- 明时当盛才，短伎安所设。何日谢百里，从君汉之澨。

## 拼音
- shan1 xian4 rao4 gu3 die2 ， you1 you1 kuai4 deng1 wang4 。 yu3 yu2 qiu1 tian1 gao1 ， mu4 jin4 wu2 yin3 zhuang4 。
- mian2 lian2 zhi4 chuan1 hui2 ， yao3 miao3 ya1 lu4 shen1 。 peng2 ze2 xing1 bu4 qian3 ， lin2 feng1 dong4 gui1 xin1 。
- lai4 zi1 qin2 tang2 xia2 ， ao4 ni4 qing1 ju2 jiu3 。 ren2 he2 sui4 yi3 deng1 ， cong2 zheng4 fu4 he2 you3 。
- yuan3 shan1 shi2 li3 bi4 ， yi2 dao4 xian2 chang2 yun2 。 qing1 xia2 ban4 luo4 ri4 ， hun4 he2 yi2 qing2 xun1 。
- jian4 wen2 jing1 qi1 yu3 ， zuo4 tan4 qing1 ye4 yue4 。 zhong1 huan1 chuang4 you3 wei2 ， xing2 zi3 nian4 ming2 fa1 。
- jin3 neng2 min3 chong3 ru3 ， wei4 mian3 shang1 bie2 li2 。 jiang1 hu2 bu4 ke3 wang4 ， feng1 yu3 lao2 xiang1 si1 。
- ming2 shi2 dang1 sheng4 cai2 ， duan3 ji4 an1 suo3 she4 。 he2 ri4 xie4 bai3 li3 ， cong2 jun1 han4 zhi1 shi4 。

## 注释

## 译文

## 赏析
