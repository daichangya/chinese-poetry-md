---
id: xiao-ying-shi-zhou-zhong-yu-lu-di-xiong-xi-gui-shu-ri-de-guang-ling-er-san-zi-shu-zhi--8faff49a
title: 舟中遇陆棣兄西归数日得广陵二三子书知迟晚次沙垫西岸作
titlePinyin: zhou1 zhong1 yu4 lu4 di4 xiong1 xi1 gui1 shu4 ri4 de2 guang3 ling2 er4 san1 zi3 shu1 zhi1 chi2 wan3 ci4 sha1 dian4 xi1 an4 zuo4
titleSlug: zhou-zhong-yu-lu-di-xiong-xi-gui-shu-ri-de-guang-ling-er-san-zi-shu-zhi--8faff49a
author: 萧颖士
authorPinyin: xiao1 ying3 shi4
authorSlug: xiao-ying-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 林乌遥岸鸣，早知东方曙。波上风雨歇，舟人叫将去。
- 苍苍前洲日，的的回沙鹭。水气清晓阴，滩声隐川雾。
- 旧山劳魂想，忆人阻洄溯。信宿千里余，佳期曷由遇。
- 前程入楚乡，弭棹问维扬。但见土音异，始知程路长。
- 寥寥晚空静，漫漫风淮凉。云景信可美，风潮殊未央。
- 故人江皋上，永日念容光。中路枉尺书，谓余琼树芳。
- 深期结晤语，竟夕恨相望。冀愿崇朝霁，吾其一苇航。

## 拼音
- lin2 wu1 yao2 an4 ming2 ， zao3 zhi1 dong1 fang1 shu3 。 bo1 shang4 feng1 yu3 xie1 ， zhou1 ren2 jiao4 jiang1 qu4 。
- cang1 cang1 qian2 zhou1 ri4 ， de0 de0 hui2 sha1 lu4 。 shui3 qi4 qing1 xiao3 yin1 ， tan1 sheng1 yin3 chuan1 wu4 。
- jiu4 shan1 lao2 hun2 xiang3 ， yi4 ren2 zu3 hui2 su4 。 xin4 su4 qian1 li3 yu2 ， jia1 qi1 he2 you2 yu4 。
- qian2 cheng2 ru4 chu3 xiang1 ， mi3 zhao4 wen4 wei2 yang2 。 dan4 jian4 tu3 yin1 yi4 ， shi3 zhi1 cheng2 lu4 chang2 。
- liao2 liao2 wan3 kong1 jing4 ， man4 man4 feng1 huai2 liang2 。 yun2 jing3 xin4 ke3 mei3 ， feng1 chao2 shu1 wei4 yang1 。
- gu4 ren2 jiang1 gao1 shang4 ， yong3 ri4 nian4 rong2 guang1 。 zhong1 lu4 wang3 chi3 shu1 ， wei4 yu2 qiong2 shu4 fang1 。
- shen1 qi1 jie2 wu4 yu3 ， jing4 xi1 hen4 xiang1 wang4 。 ji4 yuan4 chong2 chao2 ji4 ， wu2 qi2 yi1 wei3 hang2 。

## 注释

## 译文

## 赏析
