---
id: xiao-ying-shi-yang-da-wei-si-ye-chui-fang-wu-shou
title: 仰答韦司业垂访五首
titlePinyin: yang3 da2 wei2 si1 ye4 chui2 fang3 wu3 shou3
titleSlug: yang-da-wei-si-ye-chui-fang-wu-shou
author: 萧颖士
authorPinyin: xiao1 ying3 shi4
authorSlug: xiao-ying-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 呦呦食苹鹿，常饮清泠川。但悦丰草美，宁知牢馔鲜。
- 主人有幽意，将以充林泉。罗网幸免伤，蒙君复羁牵。
- 高堂列众宾，广座鸣清弦。俯仰转惊惕，裴回独忧煎。
- 缅怀云岩路，欲往无由缘。物各有所好，违之伤自然。
- 神龟在南国，缅邈湘川阴。游止莲叶上，岁时嘉树林。
- 毒虫且不近，斤斧何由寻。错落负奇文，荧煌耀丹金。
- 江山万里余，淮海阻且深。独保贞素质，不为寒暑侵。
- 一逢盛明代，应见通灵心。
- 晋代有儒臣，当年富词藻。立言寄青史，将以赞王道。
- 辽落缅岁时，辛勤历江岛。且言风波倦，探涉岂为宝。
- 不遇庾征西，云谁展怀抱。士贫乏知己，安得成所好。
- 彭阳昔游说，愿谒南郢都。王果尚未达，况从夷节谟。
- 岂知晋叔向，无罪婴囚拘。临难俟解纷，独知祁大夫。
- 举雠且不弃，何必论亲疏。夫子觉者也，其能遗我乎。
- 关西一公子，年貌独青春。被褐来上京，翳然声未振。
- 中郎何为者，倒屣惊座宾。词赋岂不佳，盛名亦相因。
- 为君奏此曲，此曲多苦辛。千载不可诬，孰言今无人。

## 拼音
- you1 you1 shi2 ping2 lu4 ， chang2 yin3 qing1 ling2 chuan1 。 dan4 yue4 feng1 cao3 mei3 ， ning2 zhi1 lao2 zhuan4 xian1 。
- zhu3 ren2 you3 you1 yi4 ， jiang1 yi3 chong1 lin2 quan2 。 luo2 wang3 xing4 mian3 shang1 ， meng2 jun1 fu4 ji1 qian1 。
- gao1 tang2 lie4 zhong4 bin1 ， guang3 zuo4 ming2 qing1 xian2 。 fu3 yang3 zhuan3 jing1 ti4 ， pei2 hui2 du2 you1 jian1 。
- mian3 huai2 yun2 yan2 lu4 ， yu4 wang3 wu2 you2 yuan2 。 wu4 ge4 you3 suo3 hao4 ， wei2 zhi1 shang1 zi4 ran2 。
- shen2 gui1 zai4 nan2 guo2 ， mian3 miao3 xiang1 chuan1 yin1 。 you2 zhi3 lian2 ye4 shang4 ， sui4 shi2 jia1 shu4 lin2 。
- du2 chong2 qie3 bu2 jin4 ， jin1 fu3 he2 you2 xun2 。 cuo4 luo4 fu4 qi2 wen2 ， ying2 huang2 yao4 dan1 jin1 。
- jiang1 shan1 wan4 li3 yu2 ， huai2 hai3 zu3 qie3 shen1 。 du2 bao3 zhen1 su4 zhi4 ， bu2 wei4 han2 shu3 qin1 。
- yi4 feng2 sheng4 ming2 dai4 ， ying4 jian4 tong1 ling2 xin1 。
- jin4 dai4 you3 ru2 chen2 ， dang1 nian2 fu4 ci2 zao3 。 li4 yan2 ji4 qing1 shi3 ， jiang1 yi3 zan4 wang2 dao4 。
- liao2 luo4 mian3 sui4 shi2 ， xin1 qin2 li4 jiang1 dao3 。 qie3 yan2 feng1 bo1 juan4 ， tan4 she4 qi3 wei4 bao3 。
- bu2 yu4 yu3 zheng1 xi1 ， yun2 shui2 zhan3 huai2 bao4 。 shi4 pin2 fa2 zhi1 ji3 ， an1 de2 cheng2 suo3 hao3 。
- peng2 yang2 xi1 you2 shui4 ， yuan4 ye4 nan2 ying3 dou1 。 wang2 guo3 shang4 wei4 da2 ， kuang4 cong2 yi2 jie2 mo2 。
- qi3 zhi1 jin4 shu1 xiang4 ， wu2 zui4 ying1 qiu2 ju1 。 lin2 nan2 si4 jie3 fen1 ， du2 zhi1 qi2 dai4 fu0 。
- ju3 chou2 qie3 bu2 qi4 ， he2 bi4 lun4 qin1 shu1 。 fu1 zi3 jue2 zhe3 ye3 ， qi2 neng2 yi2 wo3 hu1 。
- guan1 xi1 yi4 gong1 zi3 ， nian2 mao4 du2 qing1 chun1 。 bei4 he4 lai2 shang4 jing1 ， yi4 ran2 sheng1 wei4 zhen4 。
- zhong1 lang2 he2 wei4 zhe3 ， dao3 xi3 jing1 zuo4 bin1 。 ci2 fu4 qi3 bu4 jia1 ， sheng4 ming2 yi4 xiang1 yin1 。
- wei4 jun1 zou4 ci3 qu3 ， ci3 qu3 duo1 ku3 xin1 。 qian1 zai3 bu4 ke3 wu1 ， shu2 yan2 jin1 wu2 ren2 。

## 注释

## 译文

## 赏析
