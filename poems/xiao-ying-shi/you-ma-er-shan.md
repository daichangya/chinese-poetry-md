---
id: xiao-ying-shi-you-ma-er-shan
title: 游马耳山
titlePinyin: you2 ma3 er3 shan1
titleSlug: you-ma-er-shan
author: 萧颖士
authorPinyin: xiao1 ying3 shi4
authorSlug: xiao-ying-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 兹山表东服，远近瞻其名。合遝尽溟涨，浑浑连太清。
- 我来疑初伏，幽路无炎精。流水出溪尽，覆萝摇风轻。
- 高深变气候，俯仰暮天晴。入谷烟雨润，登崖云日明。
- 乾坤正含养，种植总滋荣。草树皆秀色，雏麋乱新声。
- 攀岩挹桂髓，洞穴拾瑶英。此地隐微径，何人得长生。
- 宿心尚葛许，弥愿栖蓬瀛。太息宦名路，迟回忠孝情。
- 还丹昧远术，养素惭幽贞。安得从此去，悠然升玉京。

## 拼音
- zi1 shan1 biao3 dong1 fu2 ， yuan3 jin4 zhan1 qi2 ming2 。 he2 ta4 jin4 ming2 zhang3 ， hun2 hun2 lian2 tai4 qing1 。
- wo3 lai2 yi2 chu1 fu2 ， you1 lu4 wu2 yan2 jing1 。 liu2 shui3 chu1 xi1 jin4 ， fu4 luo2 yao2 feng1 qing1 。
- gao1 shen1 bian4 qi4 hou4 ， fu3 yang3 mu4 tian1 qing2 。 ru4 gu3 yan1 yu3 run4 ， deng1 ya2 yun2 ri4 ming2 。
- qian2 kun1 zheng4 han2 yang3 ， zhong3 zhi2 zong3 zi1 rong2 。 cao3 shu4 jie1 xiu4 se4 ， chu2 mi2 luan4 xin1 sheng1 。
- pan1 yan2 yi4 gui4 sui3 ， dong4 xue2 shi2 yao2 ying1 。 ci3 di4 yin3 wei1 jing4 ， he2 ren2 de2 chang2 sheng1 。
- su4 xin1 shang4 ge3 xu3 ， mi2 yuan4 qi1 peng2 ying2 。 tai4 xi1 huan4 ming2 lu4 ， chi2 hui2 zhong1 xiao4 qing2 。
- hai2 dan1 mei4 yuan3 shu4 ， yang3 su4 can2 you1 zhen1 。 an1 de2 cong2 ci3 qu4 ， you1 ran2 sheng1 yu4 jing1 。

## 注释

## 译文

## 赏析
