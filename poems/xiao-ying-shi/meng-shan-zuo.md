---
id: xiao-ying-shi-meng-shan-zuo
title: 蒙山作
titlePinyin: meng2 shan1 zuo4
titleSlug: meng-shan-zuo
author: 萧颖士
authorPinyin: xiao1 ying3 shi4
authorSlug: xiao-ying-shi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 东蒙镇海沂，合遝余百里。清秋净氛霭，崖崿隐天起。
- 于役劳往还，息徒暂攀跻。将穷绝迹处，偶得冥心理。
- 云气杂虹霓，松声乱风水。微明绿林际，杳窱丹洞里。
- 仙鸟时可闻，羽人邈难视。此焉多深邃，贤达昔所止。
- 子尚捐俗纷，季随蹑遐轨。蕴真道弥旷，怀古情未已。
- 白鹿凡几游，黄精复奚似。顾予尚牵缠，家业重书史。
- 少学务从师，壮年贵趋仕。方驰桂林誉，未暇桃源美。
- 岁暮期再寻，幽哉羡门子。

## 拼音
- dong1 meng2 zhen4 hai3 yi2 ， he2 ta4 yu2 bai3 li3 。 qing1 qiu1 jing4 fen1 ai3 ， ya2 e4 yin3 tian1 qi3 。
- yu2 yi4 lao2 wang3 hai2 ， xi1 tu2 zan4 pan1 ji1 。 jiang1 qiong2 jue2 ji4 chu4 ， ou3 de2 ming2 xin1 li3 。
- yun2 qi4 za2 hong2 ni2 ， song1 sheng1 luan4 feng1 shui3 。 wei1 ming2 lu4 lin2 ji4 ， yao3 tiao3 dan1 dong4 li3 。
- xian1 niao3 shi2 ke3 wen2 ， yu3 ren2 miao3 nan2 shi4 。 ci3 yan1 duo1 shen1 sui4 ， xian2 da2 xi1 suo3 zhi3 。
- zi3 shang4 juan1 su2 fen1 ， ji4 sui2 nie4 xia2 gui3 。 yun4 zhen1 dao4 mi2 kuang4 ， huai2 gu3 qing2 wei4 yi3 。
- bai2 lu4 fan2 ji3 you2 ， huang2 jing1 fu4 xi1 si4 。 gu4 yu3 shang4 qian1 chan2 ， jia1 ye4 zhong4 shu1 shi3 。
- shao3 xue2 wu4 cong2 shi1 ， zhuang4 nian2 gui4 qu1 shi4 。 fang1 chi2 gui4 lin2 yu4 ， wei4 xia2 tao2 yuan2 mei3 。
- sui4 mu4 qi1 zai4 xun2 ， you1 zai1 xian4 men2 zi3 。

## 注释

## 译文

## 赏析
