---
title: 刘珵
---
刘珵，字纯父（《乾道四明图经》卷一○舒亶《西湖记》）。神宗熙宁五年（一○七二）以殿中丞知滑州（《续资治通鉴长编》卷二三五）。哲宗元祐三年（一○八八）移苏州（明正德《姑苏志》卷三）。六年，除成都府路转运使，旋改知邠州（《续资治通鉴长编》卷三六四）。八年，知明州，疏浚西湖，积土为十洲（《乾道四明图经》卷一○），一说绍圣中知明州（同上书卷一二）。有《宣城集》三卷（《宋史·艺文志》），已佚。今录诗十一首。
