---
id: li-chu-li-ti-cui-qing-ge
title: 题萃清阁
titlePinyin: ti2 cui4 qing1 ge2
titleSlug: ti-cui-qing-ge
author: 李处励
authorPinyin: li3 chu4 li4
authorSlug: li-chu-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南柯一梦还，不待黄粱熟。
- 脱身解印绶，矫迹回林麓。
- 珂声绕危磴，旆影照飞瀑。
- 殷殷倚岩峰，艳艳穿篱菊。
- 佛宫古藏胜，释子出迎肃。
- 轩盈架碧崖，钟磬响虚谷。
- 好鸟献晴语，幽兰吐寒馥。
- 少焉耻奔竞，老矣厌覊束。
- 游宦非养高，勇归乃知足。
- 啸里藏至音，琴中隐真曲。
- 注目久无言，呼童取醴醁。

## 拼音
- nan2 ke1 yi2 meng4 hai2 ， bu2 dai4 huang2 liang2 shu2 。
- tuo1 shen1 jie3 yin4 shou4 ， jiao3 ji4 hui2 lin2 lu4 。
- ke1 sheng1 rao4 wei1 deng4 ， pei4 ying3 zhao4 fei1 pu4 。
- yin1 yin1 yi3 yan2 feng1 ， yan4 yan4 chuan1 li2 ju2 。
- fo2 gong1 gu3 cang2 sheng4 ， shi4 zi3 chu1 ying2 su4 。
- xuan1 ying2 jia4 bi4 ya2 ， zhong1 qing4 xiang3 xu1 gu3 。
- hao3 niao3 xian4 qing2 yu3 ， you1 lan2 tu3 han2 fu4 。
- shao3 yan1 chi3 ben1 jing4 ， lao3 yi3 yan4 ji1 shu4 。
- you2 huan4 fei1 yang3 gao1 ， yong3 gui1 nai3 zhi1 zu2 。
- xiao4 li3 cang2 zhi4 yin1 ， qin2 zhong1 yin3 zhen1 qu3 。
- zhu4 mu4 jiu3 wu2 yan2 ， hu1 tong2 qu3 li3 lu4 。

## 注释

## 译文

## 赏析
