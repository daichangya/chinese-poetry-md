---
id: ye-shi-feng-er-fei-ge
title: 蜂儿榧歌
titlePinyin: feng1 er2 fei3 ge1
titleSlug: feng-er-fei-ge
author: 叶适
authorPinyin: ye4 shi4
authorSlug: ye-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平林常榧啖俚蛮，玉山之产升金盘。
- 其中一树断崖立，石乳荫根多岁寒。
- 形嫌蜂儿尚粗率，味嫌蜂儿少标律。
- 昔人取急欲高比，今我细论翻下匹。
- 世间异物难并兼，百年不许赢栽添。
- 余甘何为满地涩，荔子正复漫天甜。
- 浮云变化嗟俯仰，灵芝醴泉成独往。
- 后来空向玉山求，坐对蜂儿还想象。

## 拼音
- ping2 lin2 chang2 fei3 dan4 li3 man2 ， yu4 shan1 zhi1 chan3 sheng1 jin1 pan2 。
- qi2 zhong1 yi2 shu4 duan4 ya2 li4 ， shi2 ru3 yin4 gen1 duo1 sui4 han2 。
- xing2 xian2 feng1 er2 shang4 cu1 shuai4 ， wei4 xian2 feng1 er2 shao3 biao1 lü4 。
- xi1 ren2 qu3 ji2 yu4 gao1 bi3 ， jin1 wo3 xi4 lun4 fan1 xia4 pi3 。
- shi4 jian1 yi4 wu4 nan2 bing4 jian1 ， bai3 nian2 bu4 xu3 ying2 zai1 tian1 。
- yu2 gan1 he2 wei4 man3 di4 se4 ， li4 zi3 zheng4 fu4 man4 tian1 tian2 。
- fu2 yun2 bian4 hua4 jie1 fu3 yang3 ， ling2 zhi1 li3 quan2 cheng2 du2 wang3 。
- hou4 lai2 kong1 xiang4 yu4 shan1 qiu2 ， zuo4 dui4 feng1 er2 hai2 xiang3 xiang4 。

## 注释

## 译文

## 赏析
