---
id: ye-shi-lu-zi-yang-ci-lan-gu-jia-yuan-que-jiu-shi-quan-jing-she
title: 吕子阳辞兰谷家园却就石泉精舍
titlePinyin: lü3 zi3 yang2 ci2 lan2 gu3 jia1 yuan2 que4 jiu4 shi2 quan2 jing1 she4
titleSlug: lu-zi-yang-ci-lan-gu-jia-yuan-que-jiu-shi-quan-jing-she
author: 叶适
authorPinyin: ye4 shi4
authorSlug: ye-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子阳意高希古人，文如行空无定云。
- 清明未容诗酒污，放旷自许渔樵亲。
- 故园好木日夜长，友逝兄沦不同赏。
- 改绿移红自若何，蹑磴扪萝心独往。
- 我昔迷津经上吕，鬭出飞亭压行路。
- 石影参差研匣寒，花阴回薄书奁暮。
- 离家十里山转深，琅玕满地芝成林。
- 竹鸡睡去月当午，闲听孙登长啸音。

## 拼音
- zi3 yang2 yi4 gao1 xi1 gu3 ren2 ， wen2 ru2 xing2 kong1 wu2 ding4 yun2 。
- qing1 ming2 wei4 rong2 shi1 jiu3 wu1 ， fang4 kuang4 zi4 xu3 yu2 qiao2 qin1 。
- gu4 yuan2 hao3 mu4 ri4 ye4 chang2 ， you3 shi4 xiong1 lun2 bu4 tong2 shang3 。
- gai3 lü4 yi2 hong2 zi4 ruo4 he2 ， nie4 deng4 men2 luo2 xin1 du2 wang3 。
- wo3 xi1 mi2 jin1 jing1 shang4 lü3 ， dou4 chu1 fei1 ting2 ya1 xing2 lu4 。
- shi2 ying3 cen1 ci1 yan2 xia2 han2 ， hua1 yin1 hui2 bao2 shu1 lian2 mu4 。
- li2 jia1 shi2 li3 shan1 zhuan3 shen1 ， lang2 gan1 man3 di4 zhi1 cheng2 lin2 。
- zhu2 ji1 shui4 qu4 yue4 dang1 wu3 ， xian2 ting1 sun1 deng1 chang2 xiao4 yin1 。

## 注释

## 译文

## 赏析
