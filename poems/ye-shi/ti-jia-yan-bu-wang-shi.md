---
id: ye-shi-ti-jia-yan-bu-wang-shi
title: 题贾俨不忘室
titlePinyin: ti2 jia3 yan3 bu2 wang4 shi4
titleSlug: ti-jia-yan-bu-wang-shi
author: 叶适
authorPinyin: ye4 shi4
authorSlug: ye-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贾子好修士，躬耕鹿岩阿。
- 茂木俯青泉，幽处堪逶迤。
- 有室净棐几，图史参前罗。
- 独能取我语，标榜相巍峩。
- 我语不必记，子意故足多。
- 物之徇外者，迅若横流波。
- 当其一念觉，胼胝驻崩涡。
- 神丸起痿瘵，厚纩还暄和。
- 伦类苟通明，轨辙宁舛讹。
- 但忧所见弱，缭如附松萝。
- 舆薪岂不睹，奈此斤斧何。
- 勿令学高山，所至才献坡。
- 如于众稊稗，收拾同颖禾。
- 虽云善端在，坐悼良时过。
- 子先发曹掾，仁义躬濯磨。
- 活人不知数，一善禳众瘥。
- 每识饭牛下，有作宁戚歌。
- 至今乡里敬，墓柏垂霜柯。
- 子质复粹美，藻火兼佩珂。
- 中夜再三叹，警策自诋诃。
- 未合者参辰，已逝者江河。
- 所愿天爵尊，非必贵决科。

## 拼音
- jia3 zi3 hao3 xiu1 shi4 ， gong1 geng1 lu4 yan2 a1 。
- mao4 mu4 fu3 qing1 quan2 ， you1 chu4 kan1 wei1 yi2 。
- you3 shi4 jing4 fei3 ji3 ， tu2 shi3 can1 qian2 luo2 。
- du2 neng2 qu3 wo3 yu3 ， biao1 bang3 xiang1 wei1 e2 。
- wo3 yu3 bu2 bi4 ji4 ， zi3 yi4 gu4 zu2 duo1 。
- wu4 zhi1 xun4 wai4 zhe3 ， xun4 ruo4 heng2 liu2 bo1 。
- dang1 qi2 yi1 nian4 jue2 ， pian2 zhi1 zhu4 beng1 wo1 。
- shen2 wan2 qi3 wei3 zhai4 ， hou4 kuang4 hai2 xuan1 he2 。
- lun2 lei4 gou3 tong1 ming2 ， gui3 zhe2 ning2 chuan3 e2 。
- dan4 you1 suo3 jian4 ruo4 ， liao2 ru2 fu4 song1 luo2 。
- yu2 xin1 qi3 bu4 du3 ， nai4 ci3 jin1 fu3 he2 。
- wu4 ling4 xue2 gao1 shan1 ， suo3 zhi4 cai2 xian4 po1 。
- ru2 yu2 zhong4 ti2 bai4 ， shou1 shi2 tong2 ying3 he2 。
- sui1 yun2 shan4 duan1 zai4 ， zuo4 dao4 liang2 shi2 guo4 。
- zi3 xian1 fa1 cao2 yuan4 ， ren2 yi4 gong1 zhuo2 mo2 。
- huo2 ren2 bu4 zhi1 shu4 ， yi2 shan4 rang2 zhong4 chai4 。
- mei3 shi2 fan4 niu2 xia4 ， you3 zuo4 ning2 qi1 ge1 。
- zhi4 jin1 xiang1 li3 jing4 ， mu4 bai3 chui2 shuang1 ke1 。
- zi3 zhi4 fu4 cui4 mei3 ， zao3 huo3 jian1 pei4 ke1 。
- zhong1 ye4 zai4 san1 tan4 ， jing3 ce4 zi4 di3 he1 。
- wei4 he2 zhe3 can1 chen2 ， yi3 shi4 zhe3 jiang1 he2 。
- suo3 yuan4 tian1 jue2 zun1 ， fei1 bi4 gui4 jue2 ke1 。

## 注释

## 译文

## 赏析
