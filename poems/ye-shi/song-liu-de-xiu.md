---
id: ye-shi-song-liu-de-xiu
title: 送刘德修
titlePinyin: song4 liu2 de2 xiu1
titleSlug: song-liu-de-xiu
author: 叶适
authorPinyin: ye4 shi4
authorSlug: ye-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 群航弭安流，未脱孤帆厄。
- 独板乱横溃，始负众舟责。
- 蛰雷正须时，春雨宜满泽。
- 勇夫攻坚退，智士倒戈获。
- 去年北关路，永叹出处隔。
- 俄掀凤仪雅，缓彼枭搏磔。
- 发复洗涂糊，召和开褊迫。
- 一日期万年，倏眒展长策。
- 居然西州道，千仞敛归翮。
- 鬓发何用青，肝胆元自白。
- 古圣岂不劳，筑此英俊宅。
- 谁令闭榛莽，回曲用蛮貊。
- 天门昳荡荡，瑶实连蔓摘。
- 种玉如有方，从今空椟索。

## 拼音
- qun2 hang2 mi3 an1 liu2 ， wei4 tuo1 gu1 fan1 e4 。
- du2 ban3 luan4 heng2 kui4 ， shi3 fu4 zhong4 zhou1 ze2 。
- zhe2 lei2 zheng4 xu1 shi2 ， chun1 yu3 yi2 man3 ze2 。
- yong3 fu1 gong1 jian1 tui4 ， zhi4 shi4 dao3 ge1 huo4 。
- qu4 nian2 bei3 guan1 lu4 ， yong3 tan4 chu1 chu4 ge2 。
- e2 xian1 feng4 yi2 ya3 ， huan3 bi3 xiao1 bo2 zhe2 。
- fa1 fu4 xi3 tu2 hu2 ， zhao4 he2 kai1 bian3 po4 。
- yi2 ri4 qi1 wan4 nian2 ， shu1 shen1 zhan3 chang2 ce4 。
- ju1 ran2 xi1 zhou1 dao4 ， qian1 ren4 lian3 gui1 he2 。
- bin4 fa4 he2 yong4 qing1 ， gan1 dan3 yuan2 zi4 bai2 。
- gu3 sheng4 qi3 bu4 lao2 ， zhu4 ci3 ying1 jun4 zhai2 。
- shui2 ling4 bi4 zhen1 mang3 ， hui2 qu3 yong4 man2 mo4 。
- tian1 men2 yi4 dang4 dang4 ， yao2 shi2 lian2 man4 zhai1 。
- zhong3 yu4 ru2 you3 fang1 ， cong2 jin1 kong1 du2 suo3 。

## 注释

## 译文

## 赏析
