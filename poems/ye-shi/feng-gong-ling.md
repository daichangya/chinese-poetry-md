---
id: ye-shi-feng-gong-ling
title: 冯公岭
titlePinyin: feng2 gong1 ling3
titleSlug: feng-gong-ling
author: 叶适
authorPinyin: ye4 shi4
authorSlug: ye-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冯公此山民，昔开此山居。
- 屈盘五十里，陟降皆林庐。
- 公今去不存，耕凿自有余。
- 风篁生谷隧，雨旆来岩虚。
- 人随乱云入，咫尺声相呼。
- 四时草木香，异类果蔌腴。
- 棌薪得崖花，结缀成襟裾。
- 此亦佳窟宅，可对幽人娱。
- 何必种桃源，始入仙者图。
- 瓯闽两邦士，汹汹日夜趋。
- 辛勤起芒𪨗，邂逅乘轮车。
- 山人老白首，名氏不见书。
- 我独何为者，拊身念居诸。

## 拼音
- feng2 gong1 ci3 shan1 min2 ， xi1 kai1 ci3 shan1 ju1 。
- qu1 pan2 wu3 shi2 li3 ， zhi4 jiang4 jie1 lin2 lu2 。
- gong1 jin1 qu4 bu4 cun2 ， geng1 zao2 zi4 you3 yu2 。
- feng1 huang2 sheng1 gu3 sui4 ， yu3 pei4 lai2 yan2 xu1 。
- ren2 sui2 luan4 yun2 ru4 ， zhi3 chi3 sheng1 xiang1 hu1 。
- si4 shi2 cao3 mu4 xiang1 ， yi4 lei4 guo3 su4 yu2 。
- cai3 xin1 de2 ya2 hua1 ， jie2 zhui4 cheng2 jin1 ju1 。
- ci3 yi4 jia1 ku1 zhai2 ， ke3 dui4 you1 ren2 yu2 。
- he2 bi4 zhong3 tao2 yuan2 ， shi3 ru4 xian1 zhe3 tu2 。
- ou1 min3 liang3 bang1 shi4 ， xiong1 xiong1 ri4 ye4 qu1 。
- xin1 qin2 qi3 mang2 𪨗 ， xie4 hou4 cheng2 lun2 che1 。
- shan1 ren2 lao3 bai2 shou3 ， ming2 shi4 bu2 jian4 shu1 。
- wo3 du2 he2 wei4 zhe3 ， fu3 shen1 nian4 ju1 zhu1 。

## 注释

## 译文

## 赏析
