---
id: ye-shi-wei-hua-fu-he-shan-shu-yuan
title: 魏华甫鹤山书院
titlePinyin: wei4 hua2 fu3 he4 shan1 shu1 yuan4
titleSlug: wei-hua-fu-he-shan-shu-yuan
author: 叶适
authorPinyin: ye4 shi4
authorSlug: ye-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苍崖有顶我为庐，日君月妃崖下趋。
- 梳风洗雨耳目醒，玉帝诏许瞻宸居。
- 周公仲尼在左右，勘点六籍开凡愚。
- 曾经秦祸多散阙，郑笺毛传悲纷如。
- 精神感通若亲授，损益殷夏还其初。
- 忆君低回校天禄，高论自遣陈言锄。
- 况今卓绝离人境，妙悟岂可常情拘。
- 飘零每疑梦魂到，戃慌忽堕西南书。
- 韩吕之相以类聚，程张之师以道俱。
- 业调甘酸嗜秦炙，肯逐象罔迷玄珠。
- 分明愤发贯篇首，端的镂写传吾徒。
- 乃知山中新所得，慢简闲编皆弃余。
- 修林远岭秋映蔽，浓花近院春扶疎。
- 雕胡已馈豆笾静，黄独未𣃁筐篮孤。
- 垂竿桐江笑短弱，负鼎莘野嫌豪粗。
- 岷峨崔嵬留后拒，滟滪突兀催前驱。
- 莫嗔猿鹤不解事，与民由之诚丈夫。

## 拼音
- cang1 ya2 you3 ding3 wo3 wei4 lu2 ， ri4 jun1 yue4 fei1 ya2 xia4 qu1 。
- shu1 feng1 xi3 yu3 er3 mu4 xing3 ， yu4 di4 zhao4 xu3 zhan1 chen2 ju1 。
- zhou1 gong1 zhong4 ni2 zai4 zuo3 you4 ， kan1 dian3 liu4 ji2 kai1 fan2 yu2 。
- ceng2 jing1 qin2 huo4 duo1 san4 que1 ， zheng4 jian1 mao2 chuan2 bei1 fen1 ru2 。
- jing1 shen2 gan3 tong1 ruo4 qin1 shou4 ， sun3 yi4 yin1 xia4 hai2 qi2 chu1 。
- yi4 jun1 di1 hui2 xiao4 tian1 lu4 ， gao1 lun4 zi4 qian3 chen2 yan2 chu2 。
- kuang4 jin1 zhuo2 jue2 li2 ren2 jing4 ， miao4 wu4 qi3 ke3 chang2 qing2 ju1 。
- piao1 ling2 mei3 yi2 meng4 hun2 dao4 ， tang3 huang1 hu1 duo4 xi1 nan2 shu1 。
- han2 lü3 zhi1 xiang1 yi3 lei4 ju4 ， cheng2 zhang1 zhi1 shi1 yi3 dao4 ju4 。
- ye4 tiao2 gan1 suan1 shi4 qin2 zhi4 ， ken3 zhu2 xiang4 wang3 mi2 xuan2 zhu1 。
- fen1 ming2 fen4 fa1 guan4 pian1 shou3 ， duan1 de0 lou4 xie3 chuan2 wu2 tu2 。
- nai3 zhi1 shan1 zhong1 xin1 suo3 de2 ， man4 jian3 xian2 bian1 jie1 qi4 yu2 。
- xiu1 lin2 yuan3 ling3 qiu1 ying4 bi4 ， nong2 hua1 jin4 yuan4 chun1 fu2 shu1 。
- diao1 hu2 yi3 kui4 dou4 bian1 jing4 ， huang2 du2 wei4 𣃁 kuang1 lan2 gu1 。
- chui2 gan1 tong2 jiang1 xiao4 duan3 ruo4 ， fu4 ding3 shen1 ye3 xian2 hao2 cu1 。
- min2 e2 cui1 wei2 liu2 hou4 ju4 ， yan4 yu4 tu1 wu4 cui1 qian2 qu1 。
- mo4 chen1 yuan2 he4 bu4 jie3 shi4 ， yu3 min2 you2 zhi1 cheng2 zhang4 fu0 。

## 注释

## 译文

## 赏析
