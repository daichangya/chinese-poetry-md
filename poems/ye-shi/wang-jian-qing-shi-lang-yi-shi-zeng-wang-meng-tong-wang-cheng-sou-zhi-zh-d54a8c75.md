---
id: ye-shi-wang-jian-qing-shi-lang-yi-shi-zeng-wang-meng-tong-wang-cheng-sou-zhi-zh-d54a8c75
title: 王简卿侍郎以诗赠王孟同王成叟之姪也辄亦继作
titlePinyin: wang2 jian3 qing1 shi4 lang2 yi3 shi1 zeng4 wang2 meng4 tong2 wang2 cheng2 sou3 zhi1 zhi2 ye3 zhe2 yi4 ji4 zuo4
titleSlug: wang-jian-qing-shi-lang-yi-shi-zeng-wang-meng-tong-wang-cheng-sou-zhi-zh-d54a8c75
author: 叶适
authorPinyin: ye4 shi4
authorSlug: ye-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 季父昔从我，寒灯听微更。
- 强扶瘖聋和，误策蹇跛行。
- 坐令两销落，无复一峥嵘。
- 宜汝逝不留，出门访咸英。
- 大溪逢侍郎，拆洗心胸清。
- 新诗发妙意，说尽文字情。
- 侍郎盖代豪，平蛮蚤垂名。
- 览书五行下，援笔千人惊。
- 点化谢雕刻，涵濡透晶荧。
- 林黄橘柚重，渚白蒹葭轻。
- 褰裳念数往，岁晏霜雪零。

## 拼音
- ji4 fu4 xi1 cong2 wo3 ， han2 deng1 ting1 wei1 geng4 。
- qiang2 fu2 yin1 long2 he2 ， wu4 ce4 jian3 bo3 xing2 。
- zuo4 ling4 liang3 xiao1 luo4 ， wu2 fu4 yi4 zheng1 rong2 。
- yi2 ru3 shi4 bu4 liu2 ， chu1 men2 fang3 xian2 ying1 。
- da4 xi1 feng2 shi4 lang2 ， chai1 xi3 xin1 xiong1 qing1 。
- xin1 shi1 fa1 miao4 yi4 ， shuo1 jin4 wen2 zi4 qing2 。
- shi4 lang2 gai4 dai4 hao2 ， ping2 man2 zao3 chui2 ming2 。
- lan3 shu1 wu3 hang2 xia4 ， yuan2 bi3 qian1 ren2 jing1 。
- dian3 hua4 xie4 diao1 ke4 ， han2 ru2 tou4 jing1 ying2 。
- lin2 huang2 ju2 you4 zhong4 ， zhu3 bai2 jian1 jia1 qing1 。
- qian1 shang0 nian4 shu4 wang3 ， sui4 yan4 shuang1 xue3 ling2 。

## 注释

## 译文

## 赏析
