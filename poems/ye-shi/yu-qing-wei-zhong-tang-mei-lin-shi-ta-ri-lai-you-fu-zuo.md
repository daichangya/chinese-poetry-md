---
id: ye-shi-yu-qing-wei-zhong-tang-mei-lin-shi-ta-ri-lai-you-fu-zuo
title: 余顷为中塘梅林诗他日来游复作
titlePinyin: yu2 qing3 wei4 zhong1 tang2 mei2 lin2 shi1 ta1 ri4 lai2 you2 fu4 zuo4
titleSlug: yu-qing-wei-zhong-tang-mei-lin-shi-ta-ri-lai-you-fu-zuo
author: 叶适
authorPinyin: ye4 shi4
authorSlug: ye-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 侧闻中塘好，曾赋劝游篇。
- 凌江入枉浦，聊复信所传。
- 化工何作强，耿耿不自怜。
- 山山高相映，坞坞曲相穿。
- 林光百道合，花气十村连。
- 风迎乱𫘟騀，日送交婵媛。
- 天回徂阴后，地转升阳前。
- 初如别逃秦，疏附耻独贤。
- 又疑未兴周，掩拥欣俱全。
- 惜哉见之晚，重寻畏雕年。
- 一省三叹息，十步九折旋。
- 诗家诧梅事，槁干陋肥鲜。
- 常于寒角晓，爱彼明冰悬。
- 疎枝涩冷艳，小窗露孤妍。
- 吟悲炙留嗛，句喜珠离渊。
- 忽兹过众甫，欲彀羞断弦。
- 无以寄美人，千室炊暮烟。
- 明朝指行处，雾雨空迷田。

## 拼音
- ce4 wen2 zhong1 tang2 hao3 ， ceng2 fu4 quan4 you2 pian1 。
- ling2 jiang1 ru4 wang3 pu3 ， liao2 fu4 xin4 suo3 chuan2 。
- hua4 gong1 he2 zuo4 qiang2 ， geng3 geng3 bu2 zi4 lian2 。
- shan1 shan1 gao1 xiang1 ying4 ， wu4 wu4 qu3 xiang1 chuan1 。
- lin2 guang1 bai3 dao4 he2 ， hua1 qi4 shi2 cun1 lian2 。
- feng1 ying2 luan4 𫘟 e3 ， ri4 song4 jiao1 chan2 yuan4 。
- tian1 hui2 cu2 yin1 hou4 ， di4 zhuan3 sheng1 yang2 qian2 。
- chu1 ru2 bie2 tao2 qin2 ， shu1 fu4 chi3 du2 xian2 。
- you4 yi2 wei4 xing1 zhou1 ， yan3 yong1 xin1 ju4 quan2 。
- xi1 zai1 jian4 zhi1 wan3 ， zhong4 xun2 wei4 diao1 nian2 。
- yi4 sheng3 san1 tan4 xi1 ， shi2 bu4 jiu3 zhe2 xuan2 。
- shi1 jia1 cha4 mei2 shi4 ， gao3 gan1 lou4 fei2 xian1 。
- chang2 yu2 han2 jiao3 xiao3 ， ai4 bi3 ming2 bing1 xuan2 。
- shu1 zhi1 se4 leng3 yan4 ， xiao3 chuang1 lu4 gu1 yan2 。
- yin2 bei1 zhi4 liu2 xian2 ， ju4 xi3 zhu1 li2 yuan1 。
- hu1 zi1 guo4 zhong4 fu3 ， yu4 gou4 xiu1 duan4 xian2 。
- wu2 yi3 ji4 mei3 ren2 ， qian1 shi4 chui1 mu4 yan1 。
- ming2 chao2 zhi3 xing2 chu4 ， wu4 yu3 kong1 mi2 tian2 。

## 注释

## 译文

## 赏析
