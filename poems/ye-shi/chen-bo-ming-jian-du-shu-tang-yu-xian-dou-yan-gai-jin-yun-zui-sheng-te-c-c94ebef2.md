---
id: ye-shi-chen-bo-ming-jian-du-shu-tang-yu-xian-dou-yan-gai-jin-yun-zui-sheng-te-c-c94ebef2
title: 陈伯明建读书堂于仙都岩盖缙云最胜特处市书名田役大费巨当用众力一家不能专也余为作仙都行以坚其成
titlePinyin: chen2 bo2 ming2 jian4 du2 shu1 tang2 yu2 xian1 dou1 yan2 gai4 jin4 yun2 zui4 sheng4 te4 chu4 shi4 shu1 ming2 tian2 yi4 da4 fei4 ju4 dang1 yong4 zhong4 li4 yi4 jia1 bu4 neng2 zhuan1 ye3 yu2 wei4 zuo4 xian1 dou1 xing2 yi3 jian1 qi2 cheng2
titleSlug: chen-bo-ming-jian-du-shu-tang-yu-xian-dou-yan-gai-jin-yun-zui-sheng-te-c-c94ebef2
author: 叶适
authorPinyin: ye4 shi4
authorSlug: ye-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东莱龙川师道起，一时话言犹在耳。
- 我辈勤苦常刳心，后生懒惰自迷己。
- 闻君相取黄帝乡，石简中间稳上梁。
- 搜翘索楚寻旧学，关雎师挚声洋洋。
- 书惟见多参互解，食要良田宜广买。
- 俚翁有语人未知，醤里投盐事终在。
- 君不见衡庐岳麓天与灵，达士必垂千载名。
- 山高海深产奇物，他年古文屋壁出。

## 拼音
- dong1 lai2 long2 chuan1 shi1 dao4 qi3 ， yi4 shi2 hua4 yan2 you2 zai4 er3 。
- wo3 bei4 qin2 ku3 chang2 ku1 xin1 ， hou4 sheng1 lan3 duo4 zi4 mi2 ji3 。
- wen2 jun1 xiang1 qu3 huang2 di4 xiang1 ， shi2 jian3 zhong1 jian1 wen3 shang4 liang2 。
- sou1 qiao4 suo3 chu3 xun2 jiu4 xue2 ， guan1 ju1 shi1 zhi4 sheng1 yang2 yang2 。
- shu1 wei2 jian4 duo1 can1 hu4 jie3 ， shi2 yao4 liang2 tian2 yi2 guang3 mai3 。
- li3 weng1 you3 yu3 ren2 wei4 zhi1 ， jiang4 li3 tou2 yan2 shi4 zhong1 zai4 。
- jun1 bu2 jian4 heng2 lu2 yue4 lu4 tian1 yu3 ling2 ， da2 shi4 bi4 chui2 qian1 zai3 ming2 。
- shan1 gao1 hai3 shen1 chan3 qi2 wu4 ， ta1 nian2 gu3 wen2 wu1 bi4 chu1 。

## 注释

## 译文

## 赏析
