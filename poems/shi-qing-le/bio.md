---
title: 释清了
---
释清了（一○八八～一一五一），号真歇，俗姓雍，左绵安昌（今四川安县东北）人。十一岁依圣果寺清俊出家，业《法华经》，十八岁得度，住成都大慈。后投邓州丹霞山子淳禅师，悟道。北游五台，已而至开封，禅讲名席俱扣摭之。沿汴水抵长芦，为祖照道和禅师延为侍者。徽宗宣和三年（一一二一），祖照病，命为第一座。五年夏，开堂嗣法。高宗建炎二年（一一二八），退院。四年，为雁荡之游，客天封寺，受福唐雪峰请，入院。绍兴五年（一一三五），退居东庵。六年，主四明阿育王山广利寺。七年，诏住蒋山。八年，主温州龙翔、兴庆二院。十五年，住临安径山。二十年，归真州长芦。二十一年，诏主崇先显孝禅院，十月卒，年六十四。谥悟空禅师。为青原下十三世，丹霞子淳禅师法嗣。有宋德初等编《真歇清了禅师语录》二卷，收入《续藏经》。事见《语录》附宋正觉撰《崇先真歇了禅师塔铭》，《嘉泰普灯录》卷九、《五灯会元》卷一四有传。　清了诗，以见于《真歇清了禅师语录》卷上《真州长芦了和尚劫外录》者编为一卷，辑自他书者附于卷末。
