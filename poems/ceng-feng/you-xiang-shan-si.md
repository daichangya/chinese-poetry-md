---
id: ceng-feng-you-xiang-shan-si
title: 游香山寺
titlePinyin: you2 xiang1 shan1 si4
titleSlug: you-xiang-shan-si
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二年官番禺，簿领未尝隙。
- 一月客晋康，偷闲得两日。
- 太守宣公孙，雅有好客癖。
- 相邀乘午阴，共往叩禅寂。
- 前驱破暝烟，磴道十余折。
- 草蒙百年街，屋倚千仞壁。
- 扳扪到上头，两眼眇万物。
- 宾主小夷犹，杯盘大狼藉。
- 毋多酌我醇，我渴咽泉沥。
- 毋多食我肥，我饥啗芝茁。
- 迩来伤南烹，颇复费北药。
- 坐客笑欲颠，诗人命能薄。
- 劝酬互諠哗，问答交戏谑。
- 车骑林间驰，衙官松下喝。
- 使君倡兹游，风景业已煞。
- 何当学谢安，更有携妓乐。
- 流水谁与弹，行云谁与遏。
- 雨来风薄之，其势飘以忽。
- 篮舆不及乘，急著下山屐。
- 林梢溜滴巾，石罅泥涴袜。
- 皂黥效殷勤，破袖争拂拭。
- 我叱皂黥休，袜巾岂所惜。
- 泥非世间污，溜是尘外汁。
- 点涴不厌多，愈多愈清绝。

## 拼音
- er4 nian2 guan1 pan1 yu2 ， bo2 ling3 wei4 chang2 xi4 。
- yi1 yue4 ke4 jin4 kang1 ， tou1 xian2 de2 liang3 ri4 。
- tai4 shou3 xuan1 gong1 sun1 ， ya3 you3 hao4 ke4 pi3 。
- xiang1 yao1 cheng2 wu3 yin1 ， gong4 wang3 kou4 chan2 ji4 。
- qian2 qu1 po4 ming2 yan1 ， deng4 dao4 shi2 yu2 zhe2 。
- cao3 meng2 bai3 nian2 jie1 ， wu1 yi3 qian1 ren4 bi4 。
- ban1 men2 dao4 shang4 tou2 ， liang3 yan3 miao3 wan4 wu4 。
- bin1 zhu3 xiao3 yi2 you2 ， bei1 pan2 da4 lang2 ji2 。
- wu2 duo1 zhuo2 wo3 chun2 ， wo3 ke3 yan4 quan2 li4 。
- wu2 duo1 shi2 wo3 fei2 ， wo3 ji1 dan4 zhi1 zhuo2 。
- er3 lai2 shang1 nan2 peng1 ， po1 fu4 fei4 bei3 yao4 。
- zuo4 ke4 xiao4 yu4 dian1 ， shi1 ren2 ming4 neng2 bao2 。
- quan4 chou2 hu4 xuan1 hua2 ， wen4 da2 jiao1 xi4 xue4 。
- che1 qi2 lin2 jian1 chi2 ， ya2 guan1 song1 xia4 he1 。
- shi3 jun1 chang4 zi1 you2 ， feng1 jing3 ye4 yi3 sha4 。
- he2 dang1 xue2 xie4 an1 ， geng4 you3 xie2 ji4 le4 。
- liu2 shui3 shui2 yu3 tan2 ， xing2 yun2 shui2 yu3 e4 。
- yu3 lai2 feng1 bao2 zhi1 ， qi2 shi4 piao1 yi3 hu1 。
- lan2 yu2 bu4 ji2 cheng2 ， ji2 zhu4 xia4 shan1 ji1 。
- lin2 shao1 liu1 di1 jin1 ， shi2 xia4 ni2 wo4 wa4 。
- zao4 qing2 xiao4 yin1 qin2 ， po4 xiu4 zheng1 fu2 shi4 。
- wo3 chi4 zao4 qing2 xiu1 ， wa4 jin1 qi3 suo3 xi1 。
- ni2 fei1 shi4 jian1 wu1 ， liu1 shi4 chen2 wai4 zhi1 。
- dian3 wo4 bu2 yan4 duo1 ， yu4 duo1 yu4 qing1 jue2 。

## 注释

## 译文

## 赏析
