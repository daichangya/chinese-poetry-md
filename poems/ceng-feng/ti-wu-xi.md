---
id: ceng-feng-ti-wu-xi
title: 题浯溪
titlePinyin: ti2 wu2 xi1
titleSlug: ti-wu-xi
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 千古一碑得人爱，来书碑后几前辈。
- 相颉颃甚曾不饶，自混融之了无碍。
- 太平天子狃开元，驯致马嵬悔何逮。
- 桑阴未徙宗庙安，储皇功岂不云倍。
- 君父恩重臣子轻，功至弥天皆分内。
- 灵武犹言权济经，京师何忍小间大。
- 南内起居不遑安，西宫晨夕无聊頼。
- 不没其实豫章公，言者无罪闻足戒。
- 元结但持归美心，为尊者讳谁独怪。
- 归美为颂刺为雅，四诗义各有攸在。
- 一出春秋雅颂中，两忘人我是非外。
- 朅来独招莫逆魂，尊中有酒聊一酹。
- 垂去更解未艾纷，石上有壁聊一疥。

## 拼音
- qian1 gu3 yi4 bei1 de2 ren2 ai4 ， lai2 shu1 bei1 hou4 ji3 qian2 bei4 。
- xiang1 jie2 hang2 shen4 ceng2 bu4 rao2 ， zi4 hun4 rong2 zhi1 le0 wu2 ai4 。
- tai4 ping2 tian1 zi3 niu3 kai1 yuan2 ， xun4 zhi4 ma3 wei2 hui3 he2 dai3 。
- sang1 yin1 wei4 xi3 zong1 miao4 an1 ， chu3 huang2 gong1 qi3 bu4 yun2 bei4 。
- jun1 fu4 en1 zhong4 chen2 zi3 qing1 ， gong1 zhi4 mi2 tian1 jie1 fen4 nei4 。
- ling2 wu3 you2 yan2 quan2 ji4 jing1 ， jing1 shi1 he2 ren3 xiao3 jian1 da4 。
- nan2 nei4 qi3 ju1 bu4 huang2 an1 ， xi1 gong1 chen2 xi1 wu2 liao2 lai4 。
- bu4 mei2 qi2 shi2 yu4 zhang1 gong1 ， yan2 zhe3 wu2 zui4 wen2 zu2 jie4 。
- yuan2 jie2 dan4 chi2 gui1 mei3 xin1 ， wei4 zun1 zhe3 hui4 shui2 du2 guai4 。
- gui1 mei3 wei4 song4 ci4 wei4 ya3 ， si4 shi1 yi4 ge4 you3 you1 zai4 。
- yi4 chu1 chun1 qiu1 ya3 song4 zhong1 ， liang3 wang4 ren2 wo3 shi4 fei1 wai4 。
- qie4 lai2 du2 zhao1 mo4 ni4 hun2 ， zun1 zhong1 you3 jiu3 liao2 yi2 lei4 。
- chui2 qu4 geng4 jie3 wei4 ai4 fen1 ， shi2 shang4 you3 bi4 liao2 yi2 jie4 。

## 注释

## 译文

## 赏析
