---
id: ceng-feng-xie-ye-ying-zhou-hui-shi-shan-geng-tuo-xun-zhi-jue-pin-zhe
title: 谢叶英州惠石山更托寻置绝品者
titlePinyin: xie4 ye4 ying1 zhou1 hui4 shi2 shan1 geng4 tuo1 xun2 zhi4 jue2 pin3 zhe3
titleSlug: xie-ye-ying-zhou-hui-shi-shan-geng-tuo-xun-zhi-jue-pin-zhe
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梅雨酣夜眠，槐风豁朝起。
- 应门绝传声，外有夸娥氏。
- 背负小峥嵘，云自西北至。
- 浣栉出问谁，迺拜公所餽。
- 太行王屋山，转徙到窗几。
- 冥茎根倒盘，混沌窍中启。
- 归墟孔道谺，神瀵留痕泚。
- 两生大丈夫，二老古君子。
- 识面喟无从，岂料不我彼。
- 一见三扣之，琤若相诺唯。
- 燕闲与之俱，庸洗吝与鄙。
- 相爱至忘形，相期至没齿。
- 山容若巽词，犹有胜于己。
- 潇洒旧主人，雅惟无所嗜。
- 陨星拾宋都，浮磬收泗水。
- 尺寸靡不珍，要作补天计。
- 适分上帝符，来守真阳垒。
- 山使听指挥，石侯具供拟。
- 三间敞铃斋，四壁罗玉峙。
- 况才下车初，贡者来未已。
- 新传渤海东，五山失其二。
- 神牛驱六丁，挟送函丈里。
- 风骨天下奇，非直我辈比。
- 闻之喜欲狂，怅莫立自致。
- 千金岂容悭，再渎那得忌。
- 岱舆第一峰，割爱良不易。
- 员峤更分似。

## 拼音
- mei2 yu3 han1 ye4 mian2 ， huai2 feng1 huo1 chao2 qi3 。
- ying4 men2 jue2 chuan2 sheng1 ， wai4 you3 kua1 e2 shi4 。
- bei1 fu4 xiao3 zheng1 rong2 ， yun2 zi4 xi1 bei3 zhi4 。
- huan4 zhi4 chu1 wen4 shui2 ， nai3 bai4 gong1 suo3 kui4 。
- tai4 hang2 wang2 wu1 shan1 ， zhuan3 xi3 dao4 chuang1 ji3 。
- ming2 jing1 gen1 dao3 pan2 ， hun4 dun4 qiao4 zhong1 qi3 。
- gui1 xu1 kong3 dao4 xia1 ， shen2 fen4 liu2 hen2 ci3 。
- liang3 sheng1 da4 zhang4 fu0 ， er4 lao3 gu3 jun1 zi3 。
- shi2 mian4 kui4 wu2 cong2 ， qi3 liao4 bu4 wo3 bi3 。
- yi2 jian4 san1 kou4 zhi1 ， cheng1 ruo4 xiang1 nuo4 wei2 。
- yan4 xian2 yu3 zhi1 ju4 ， yong1 xi3 lin4 yu3 bi3 。
- xiang1 ai4 zhi4 wang4 xing2 ， xiang1 qi1 zhi4 mei2 chi3 。
- shan1 rong2 ruo4 xun4 ci2 ， you2 you3 sheng4 yu2 ji3 。
- xiao1 sa3 jiu4 zhu3 ren2 ， ya3 wei2 wu2 suo3 shi4 。
- yun3 xing1 shi2 song4 dou1 ， fu2 qing4 shou1 si4 shui3 。
- chi3 cun4 mi2 bu4 zhen1 ， yao4 zuo4 bu3 tian1 ji4 。
- shi4 fen1 shang4 di4 fu2 ， lai2 shou3 zhen1 yang2 lei3 。
- shan1 shi3 ting1 zhi3 hui1 ， shi2 hou2 ju4 gong4 ni3 。
- san1 jian1 chang3 ling2 zhai1 ， si4 bi4 luo2 yu4 zhi4 。
- kuang4 cai2 xia4 che1 chu1 ， gong4 zhe3 lai2 wei4 yi3 。
- xin1 chuan2 bo2 hai3 dong1 ， wu3 shan1 shi1 qi2 er4 。
- shen2 niu2 qu1 liu4 ding1 ， xie2 song4 han2 zhang4 li3 。
- feng1 gu3 tian1 xia4 qi2 ， fei1 zhi2 wo3 bei4 bi3 。
- wen2 zhi1 xi3 yu4 kuang2 ， chang4 mo4 li4 zi4 zhi4 。
- qian1 jin1 qi3 rong2 qian1 ， zai4 du2 na4 de2 ji4 。
- dai4 yu2 di4 yi1 feng1 ， ge1 ai4 liang2 bu2 yi4 。
- yuan2 qiao2 geng4 fen1 si4 。

## 注释

## 译文

## 赏析
