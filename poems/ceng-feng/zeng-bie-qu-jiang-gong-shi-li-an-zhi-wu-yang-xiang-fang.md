---
id: ceng-feng-zeng-bie-qu-jiang-gong-shi-li-an-zhi-wu-yang-xiang-fang
title: 赠别曲江贡士李安之五羊相访
titlePinyin: zeng4 bie2 qu3 jiang1 gong4 shi4 li3 an1 zhi1 wu3 yang2 xiang1 fang3
titleSlug: zeng-bie-qu-jiang-gong-shi-li-an-zhi-wu-yang-xiang-fang
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南中今士风，似不如古厚。
- 我来长杜门，无日无人扣。
- 蝇头利相关，茧足争屑就。
- 夫君何为哉，所见乃独否。
- 曳裾投长笺，过眼惊大手。
- 晴窗一𬬻薰，细与勘关钮。
- 锋芒已经磨，筋骨犹欠揉。
- 舜峰久裒精，韶石俄茁秀。
- 蔚为曲江公，未有继其后。
- 君姑事文章，亦可传不朽。
- 小徒为秦张，大止到韩柳。
- 缅焉洙泗间，道统相授受。
- 点破舌头机，塞断天下口。
- 三传至孟轲，轲死寂寥久。
- 我少有志焉，老未脱刍狗。
- 回头万物初，著脚诸子右。
- 乾坤化气形，火者水之妇。
- 语孟发乾坤，钥者关之牡。
- 钥通关自开，火彻水自透。
- 要令方寸间，可与太虚偶。
- 事业出个中，始得免于陋。
- 圣门二三子，十仅能八九。
- 傥更出一尘，是为吾儒首。
- 古人责善心，敢以谢吾友。
- 归求有余师，莫拥扫门帚。

## 拼音
- nan2 zhong1 jin1 shi4 feng1 ， si4 bu4 ru2 gu3 hou4 。
- wo3 lai2 chang2 du4 men2 ， wu2 ri4 wu2 ren2 kou4 。
- ying2 tou2 li4 xiang1 guan1 ， jian3 zu2 zheng1 xie4 jiu4 。
- fu1 jun1 he2 wei4 zai1 ， suo3 jian4 nai3 du2 fou3 。
- ye4 ju1 tou2 chang2 jian1 ， guo4 yan3 jing1 da4 shou3 。
- qing2 chuang1 yi4 lu2 xun1 ， xi4 yu3 kan1 guan1 niu3 。
- feng1 mang2 yi3 jing1 mo2 ， jin1 gu3 you2 qian4 rou2 。
- shun4 feng1 jiu3 pou2 jing1 ， shao2 shi2 e2 zhuo2 xiu4 。
- wei4 wei4 qu3 jiang1 gong1 ， wei4 you3 ji4 qi2 hou4 。
- jun1 gu1 shi4 wen2 zhang1 ， yi4 ke3 chuan2 bu4 xiu3 。
- xiao3 tu2 wei4 qin2 zhang1 ， da4 zhi3 dao4 han2 liu3 。
- mian3 yan1 zhu1 si4 jian1 ， dao4 tong3 xiang1 shou4 shou4 。
- dian3 po4 she2 tou0 ji1 ， sai1 duan4 tian1 xia4 kou3 。
- san1 chuan2 zhi4 meng4 ke1 ， ke1 si3 ji4 liao2 jiu3 。
- wo3 shao3 you3 zhi4 yan1 ， lao3 wei4 tuo1 chu2 gou3 。
- hui2 tou2 wan4 wu4 chu1 ， zhu4 jiao3 zhu1 zi3 you4 。
- qian2 kun1 hua4 qi4 xing2 ， huo3 zhe3 shui3 zhi1 fu4 。
- yu3 meng4 fa1 qian2 kun1 ， yao4 zhe3 guan1 zhi1 mu3 。
- yao4 tong1 guan1 zi4 kai1 ， huo3 che4 shui3 zi4 tou4 。
- yao4 ling4 fang1 cun4 jian1 ， ke3 yu3 tai4 xu1 ou3 。
- shi4 ye4 chu1 ge4 zhong1 ， shi3 de2 mian3 yu2 lou4 。
- sheng4 men2 er4 san1 zi3 ， shi2 jin3 neng2 ba1 jiu3 。
- tang3 geng4 chu1 yi4 chen2 ， shi4 wei4 wu2 ru2 shou3 。
- gu3 ren2 ze2 shan4 xin1 ， gan3 yi3 xie4 wu2 you3 。
- gui1 qiu2 you3 yu2 shi1 ， mo4 yong1 sao3 men2 zhou3 。

## 注释

## 译文

## 赏析
