---
id: ceng-feng-song-chen-tong-qing-fu-sheng
title: 送陈通卿赴省
titlePinyin: song4 chen2 tong1 qing1 fu4 sheng3
titleSlug: song-chen-tong-qing-fu-sheng
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闽南江西人，蓬梗适相会。
- 妙龄华发身，气味适相爱。
- 问其先世谁，意者了翁派。
- 肯学喜文章，绰有风流在。
- 自余锻炼方，犹鼓我𬬻鞴。
- 自余组织工，犹勘我机械。
- 一投百无牾，始契终不外。
- 漕台开棘围，非金必沙汰。
- 也为八韵谐，辄擅诸生最。
- 明年动春官，再捷惊晚辈。
- 御楼昼刻长，入赴集英对。
- 危言撄龙鳞，稳步踏鹏背。
- 倘来幸勿骄，归学远且大。

## 拼音
- min3 nan2 jiang1 xi1 ren2 ， peng2 geng3 shi4 xiang1 hui4 。
- miao4 ling2 hua2 fa4 shen1 ， qi4 wei4 shi4 xiang1 ai4 。
- wen4 qi2 xian1 shi4 shui2 ， yi4 zhe3 le0 weng1 pai4 。
- ken3 xue2 xi3 wen2 zhang1 ， chuo4 you3 feng1 liu2 zai4 。
- zi4 yu2 duan4 lian4 fang1 ， you2 gu3 wo3 lu2 bei4 。
- zi4 yu2 zu3 zhi1 gong1 ， you2 kan1 wo3 ji1 xie4 。
- yi4 tou2 bai3 wu2 wu3 ， shi3 qi4 zhong1 bu2 wai4 。
- cao2 tai2 kai1 ji2 wei2 ， fei1 jin1 bi4 sha1 tai4 。
- ye3 wei4 ba1 yun4 xie2 ， zhe2 shan4 zhu1 sheng1 zui4 。
- ming2 nian2 dong4 chun1 guan1 ， zai4 jie2 jing1 wan3 bei4 。
- yu4 lou2 zhou4 ke4 chang2 ， ru4 fu4 ji2 ying1 dui4 。
- wei1 yan2 ying1 long2 lin2 ， wen3 bu4 ta4 peng2 bei4 。
- tang3 lai2 xing4 wu4 jiao1 ， gui1 xue2 yuan3 qie3 da4 。

## 注释

## 译文

## 赏析
