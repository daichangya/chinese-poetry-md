---
id: ceng-feng-zeng-yu-zhang-lai-zi-yi-yan-shi
title: 赠豫章来子仪言诗
titlePinyin: zeng4 yu4 zhang1 lai2 zi3 yi2 yan2 shi1
titleSlug: zeng-yu-zhang-lai-zi-yi-yan-shi
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年气宇要自恢，见人赋诗谓为才，出入常将笔装怀。
- 中年心地要自息，见人哦诗谓为癖，起居常把口挂壁。
- 子仪昌诵得意诗，句中勾我已嬾机。
- 多年抱渴满意沃，半世称雄望风雌。
- 诗源始自葛天氏，三人投足歌牛尾。
- 万象包罗八曲间，国风雅颂其流尔。
- 八曲不幸世不传，传世仅余三百篇。
- 汉唐作者代角立，庶几老杜气浑全。
- 本朝诗数江西派，黄公太史为之最。
- 大成未集夷惠行，具体犹微颜孟辈。
- 派流到今嗣者谁，青出于蓝吾子仪。
- 拄杖初担教门出，便敢呵佛骂祖师。
- 我当拗折君拄杖，大家俱以背为向。
- 能出二十四人前，更超三百五篇上。

## 拼音
- shao4 nian2 qi4 yu3 yao4 zi4 hui1 ， jian4 ren2 fu4 shi1 wei4 wei4 cai2 ， chu1 ru4 chang2 jiang1 bi3 zhuang1 huai2 。
- zhong1 nian2 xin1 di4 yao4 zi4 xi1 ， jian4 ren2 o4 shi1 wei4 wei4 pi3 ， qi3 ju1 chang2 ba3 kou3 gua4 bi4 。
- zi3 yi2 chang1 song4 de2 yi4 shi1 ， ju4 zhong1 gou1 wo3 yi3 lan3 ji1 。
- duo1 nian2 bao4 ke3 man3 yi4 wo4 ， ban4 shi4 cheng1 xiong2 wang4 feng1 ci2 。
- shi1 yuan2 shi3 zi4 ge3 tian1 shi4 ， san1 ren2 tou2 zu2 ge1 niu2 wei3 。
- wan4 xiang4 bao1 luo2 ba1 qu3 jian1 ， guo2 feng1 ya3 song4 qi2 liu2 er3 。
- ba1 qu3 bu2 xing4 shi4 bu4 chuan2 ， chuan2 shi4 jin3 yu2 san1 bai3 pian1 。
- han4 tang2 zuo4 zhe3 dai4 jiao3 li4 ， shu4 ji1 lao3 du4 qi4 hun2 quan2 。
- ben3 chao2 shi1 shu4 jiang1 xi1 pai4 ， huang2 gong1 tai4 shi3 wei4 zhi1 zui4 。
- da4 cheng2 wei4 ji2 yi2 hui4 xing2 ， ju4 ti3 you2 wei1 yan2 meng4 bei4 。
- pai4 liu2 dao4 jin1 si4 zhe3 shui2 ， qing1 chu1 yu2 lan2 wu2 zi3 yi2 。
- zhu3 zhang4 chu1 dan1 jiao4 men2 chu1 ， bian4 gan3 he1 fo2 ma4 zu3 shi1 。
- wo3 dang1 ao4 zhe2 jun1 zhu3 zhang4 ， da4 jia1 ju4 yi3 bei4 wei4 xiang4 。
- neng2 chu1 er4 shi2 si4 ren2 qian2 ， geng4 chao1 san1 bai3 wu3 pian1 shang4 。

## 注释

## 译文

## 赏析
