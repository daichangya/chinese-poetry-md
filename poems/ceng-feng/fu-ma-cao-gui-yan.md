---
id: ceng-feng-fu-ma-cao-gui-yan
title: 赋马漕桂岩
titlePinyin: fu4 ma3 cao2 gui4 yan2
titleSlug: fu-ma-cao-gui-yan
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岱舆山峩东海头，招摇山峩西海陬。
- 两山相望几万里，月桂满巅花长秋。
- 罗浮山峩南海岸，道取东西盖其半。
- 衔种非资化鹤功，谁其有力移此粲。
- 广东使者富民侯，函丈虽褊余清幽。
- 眼前开辟一混沌，墙角峥嵘小罗浮。
- 侯睨罗浮吞八九，摩挲缩地挟山手。
- 雷霆骤下震以惊，赑屭争前负而走。
- 罗浮故与蓬莱连，蓬莱新与罗浮迁。
- 琼瑶古木叶覆地，玗珠老树枝参天。
- 花环实娜涵沆瀣，天上那知在鼇背。
- 炎州寖作广寒宫，鲍肆薰为香积界。
- 元戎大字蟠蛟虬，扁椠为侯揭殊尤。
- 一丽山氏一苍颉，幸自同与造化游，何当同与造物休。

## 拼音
- dai4 yu2 shan1 e2 dong1 hai3 tou2 ， zhao1 yao2 shan1 e2 xi1 hai3 zou1 。
- liang3 shan1 xiang1 wang4 ji3 wan4 li3 ， yue4 gui4 man3 dian1 hua1 chang2 qiu1 。
- luo2 fu2 shan1 e2 nan2 hai3 an4 ， dao4 qu3 dong1 xi1 gai4 qi2 ban4 。
- xian2 zhong3 fei1 zi1 hua4 he4 gong1 ， shui2 qi2 you3 li4 yi2 ci3 can4 。
- guang3 dong1 shi3 zhe3 fu4 min2 hou2 ， han2 zhang4 sui1 bian3 yu2 qing1 you1 。
- yan3 qian2 kai1 pi4 yi2 hun4 dun4 ， qiang2 jiao3 zheng1 rong2 xiao3 luo2 fu2 。
- hou2 ni4 luo2 fu2 tun1 ba1 jiu3 ， mo2 suo1 suo1 di4 xie2 shan1 shou3 。
- lei2 ting2 zhou4 xia4 zhen4 yi3 jing1 ， bi4 xi4 zheng1 qian2 fu4 er2 zou3 。
- luo2 fu2 gu4 yu3 peng2 lai2 lian2 ， peng2 lai2 xin1 yu3 luo2 fu2 qian1 。
- qiong2 yao2 gu3 mu4 ye4 fu4 di4 ， yu2 zhu1 lao3 shu4 zhi1 can1 tian1 。
- hua1 huan2 shi2 na4 han2 hang4 xie4 ， tian1 shang4 na4 zhi1 zai4 ao2 bei4 。
- yan2 zhou1 jin4 zuo4 guang3 han2 gong1 ， bao4 si4 xun1 wei4 xiang1 ji1 jie4 。
- yuan2 rong2 da4 zi4 pan2 jiao1 qiu2 ， bian3 qian4 wei4 hou2 jie1 shu1 you2 。
- yi2 li4 shan1 shi4 yi4 cang1 jie2 ， xing4 zi4 tong2 yu3 zao4 hua4 you2 ， he2 dang1 tong2 yu3 zao4 wu4 xiu1 。

## 注释

## 译文

## 赏析
