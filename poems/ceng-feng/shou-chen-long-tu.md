---
id: ceng-feng-shou-chen-long-tu
title: 寿陈龙图
titlePinyin: shou4 chen2 long2 tu2
titleSlug: shou-chen-long-tu
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 参差鸳瓦封清霜，玉虬荐瑞初腾骧。
- 三山一夜应图谶，晓来沙碛堪褰裳。
- 莹煌戟户挂弧矢，瑞气氤氲结霞绮。
- 帝令来作金鼎和，趁得寒梅雪香蕊。
- 精神照座如神仙，滔滔挥翰倾河源。
- 杜诗韩笔继骚雅，凤髓鸾胶家世传。
- 皇皇辔络辉乡国，春逐霜蹄满南陌。
- 禁城龙阁俨图书，班近天颜还咫尺。
- 泥书细札九天飞，好看锦衣蒙衮知。
- 亨时得路方平坦，沙堤荦错黄金羁。
- 年年爱日回南陆，庆寿阶庭照兰玉。
- 南陆仙翁识姓名，星官曾见刊琼箓。

## 拼音
- cen1 ci1 yuan1 wa3 feng1 qing1 shuang1 ， yu4 qiu2 jian4 rui4 chu1 teng2 xiang1 。
- san1 shan1 yi2 ye4 ying4 tu2 chen4 ， xiao3 lai2 sha1 qi4 kan1 qian1 shang0 。
- ying2 huang2 ji3 hu4 gua4 hu2 shi3 ， rui4 qi4 yin1 yun1 jie2 xia2 qi3 。
- di4 ling4 lai2 zuo4 jin1 ding3 he2 ， chen4 de2 han2 mei2 xue3 xiang1 rui3 。
- jing1 shen2 zhao4 zuo4 ru2 shen2 xian1 ， tao1 tao1 hui1 han4 qing1 he2 yuan2 。
- du4 shi1 han2 bi3 ji4 sao1 ya3 ， feng4 sui3 luan2 jiao1 jia1 shi4 chuan2 。
- huang2 huang2 pei4 luo4 hui1 xiang1 guo2 ， chun1 zhu2 shuang1 ti2 man3 nan2 mo4 。
- jin4 cheng2 long2 ge2 yan3 tu2 shu1 ， ban1 jin4 tian1 yan2 hai2 zhi3 chi3 。
- ni2 shu1 xi4 zha2 jiu3 tian1 fei1 ， hao3 kan4 jin3 yi1 meng2 gun3 zhi1 。
- heng1 shi2 de2 lu4 fang1 ping2 tan3 ， sha1 di1 luo4 cuo4 huang2 jin1 ji1 。
- nian2 nian2 ai4 ri4 hui2 nan2 lu4 ， qing4 shou4 jie1 ting2 zhao4 lan2 yu4 。
- nan2 lu4 xian1 weng1 shi2 xing4 ming2 ， xing1 guan1 ceng2 jian4 kan1 qiong2 lu4 。

## 注释

## 译文

## 赏析
