---
id: ceng-feng-ti-zhang-de-qing-yue-zhai
title: 题张德清悦斋
titlePinyin: ti2 zhang1 de2 qing1 yue4 zhai1
titleSlug: ti-zhang-de-qing-yue-zhai
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见胸中义利交战初，胜负未分子夏臞。
- 又不见胸中义利交战余，胜负已决子夏腴。
- 臞腴之变何须臾，一忻一戚相乘除。
- 初枉德清来致敬，盛年已有臞之证。
- 况年不似旧时盛，为若面上腴生莹。
- 纷华淡泊交相竞，利攻莫入义还胜。
- 小斋容膝祇数椽，焚香坐对古圣贤。
- 关钥勘到羲皇前，肉融形释心悠然。
- 非金非石非管弦，抵掌顿足喜欲颠。
- 杨墨申韩初立说，其心亦为道而设。
- 差以毫厘缪燕越，更于真似细区别。
- 万一悦非吾所悦，恐干孟子韩公舌。

## 拼音
- jun1 bu2 jian4 xiong1 zhong1 yi4 li4 jiao1 zhan4 chu1 ， sheng4 fu4 wei4 fen1 zi3 xia4 qu2 。
- you4 bu2 jian4 xiong1 zhong1 yi4 li4 jiao1 zhan4 yu2 ， sheng4 fu4 yi3 jue2 zi3 xia4 yu2 。
- qu2 yu2 zhi1 bian4 he2 xu1 yu2 ， yi4 xin1 yi4 qi1 xiang1 cheng2 chu2 。
- chu1 wang3 de2 qing1 lai2 zhi4 jing4 ， sheng4 nian2 yi3 you3 qu2 zhi1 zheng4 。
- kuang4 nian2 bu2 si4 jiu4 shi2 sheng4 ， wei4 ruo4 mian4 shang4 yu2 sheng1 ying2 。
- fen1 hua2 dan4 bo2 jiao1 xiang1 jing4 ， li4 gong1 mo4 ru4 yi4 hai2 sheng4 。
- xiao3 zhai1 rong2 xi1 qi2 shu4 chuan2 ， fen2 xiang1 zuo4 dui4 gu3 sheng4 xian2 。
- guan1 yao4 kan1 dao4 xi1 huang2 qian2 ， rou4 rong2 xing2 shi4 xin1 you1 ran2 。
- fei1 jin1 fei1 shi2 fei1 guan3 xian2 ， di3 zhang3 dun4 zu2 xi3 yu4 dian1 。
- yang2 mo4 shen1 han2 chu1 li4 shuo1 ， qi2 xin1 yi4 wei4 dao4 er2 she4 。
- cha4 yi3 hao2 li2 miu4 yan4 yue4 ， geng4 yu2 zhen1 si4 xi4 qu1 bie2 。
- wan4 yi1 yue4 fei1 wu2 suo3 yue4 ， kong3 gan1 meng4 zi3 han2 gong1 she2 。

## 注释

## 译文

## 赏析
