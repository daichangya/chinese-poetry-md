---
id: ceng-feng-song-liu-shang-shu-zai-shou-gan-zhi-yi-nian-yi-shuai-yu-zhang
title: 送刘尚书再守赣之一年移帅豫章
titlePinyin: song4 liu2 shang4 shu1 zai4 shou3 gan4 zhi1 yi1 nian2 yi2 shuai4 yu4 zhang1
titleSlug: song-liu-shang-shu-zai-shou-gan-zhi-yi-nian-yi-shuai-yu-zhang
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赣农虽懒连岁豊，赣囚虽黠连岁空。
- 农囚今昨性岂异，今守盖与昨不同。
- 鬼窥莫见活城手，酒浇不下忧民胸。
- 十年五度看易守，万口一词独归公。
- 公凡两来亦两去，前去殊邦今本路。
- 德公吾与军民同，军民未解吾细谕。
- 向汝思公公复来，今公去汝汝勿虑。
- 仅隔一江千里间，岂忘三任五年处。
- 军民虽诺犹动情，不忍江头送公行。
- 泪随赣石顺流下，碑在巽门前面横。
- 千里和气散万里，一城春风分十城。
- 但疑赣人送未了，洪人又送朝行京。

## 拼音
- gan4 nong2 sui1 lan3 lian2 sui4 li3 ， gan4 qiu2 sui1 xia2 lian2 sui4 kong1 。
- nong2 qiu2 jin1 zuo2 xing4 qi3 yi4 ， jin1 shou3 gai4 yu3 zuo2 bu4 tong2 。
- gui3 kui1 mo4 jian4 huo2 cheng2 shou3 ， jiu3 jiao1 bu2 xia4 you1 min2 xiong1 。
- shi2 nian2 wu3 du4 kan4 yi4 shou3 ， wan4 kou3 yi4 ci2 du2 gui1 gong1 。
- gong1 fan2 liang3 lai2 yi4 liang3 qu4 ， qian2 qu4 shu1 bang1 jin1 ben3 lu4 。
- de2 gong1 wu2 yu3 jun1 min2 tong2 ， jun1 min2 wei4 jie3 wu2 xi4 yu4 。
- xiang4 ru3 si1 gong1 gong0 fu4 lai2 ， jin1 gong1 qu4 ru3 ru3 wu4 lü4 。
- jin3 ge2 yi4 jiang1 qian1 li3 jian1 ， qi3 wang4 san1 ren4 wu3 nian2 chu4 。
- jun1 min2 sui1 nuo4 you2 dong4 qing2 ， bu4 ren3 jiang1 tou2 song4 gong1 xing2 。
- lei4 sui2 gan4 shi2 shun4 liu2 xia4 ， bei1 zai4 xun4 men2 qian2 mian4 heng2 。
- qian1 li3 he2 qi4 san4 wan4 li3 ， yi4 cheng2 chun1 feng1 fen1 shi2 cheng2 。
- dan4 yi2 gan4 ren2 song4 wei4 liao3 ， hong2 ren2 you4 song4 chao2 xing2 jing1 。

## 注释

## 译文

## 赏析
