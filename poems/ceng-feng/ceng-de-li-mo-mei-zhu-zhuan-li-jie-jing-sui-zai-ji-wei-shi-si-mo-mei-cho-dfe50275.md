---
id: ceng-feng-ceng-de-li-mo-mei-zhu-zhuan-li-jie-jing-sui-zai-ji-wei-shi-si-mo-mei-cho-dfe50275
title: 曾德礼墨梅竹篆隶皆精岁在己未示似墨梅酬价固非所吝会即赴官岭表度难自随还以授之副之古风
titlePinyin: ceng2 de2 li3 mo4 mei2 zhu2 zhuan4 li4 jie1 jing1 sui4 zai4 ji3 wei4 shi4 si4 mo4 mei2 chou2 jia4 gu4 fei1 suo3 lin4 hui4 ji2 fu4 guan1 ling3 biao3 du4 nan2 zi4 sui2 hai2 yi3 shou4 zhi1 fu4 zhi1 gu3 feng1
titleSlug: ceng-de-li-mo-mei-zhu-zhuan-li-jie-jing-sui-zai-ji-wei-shi-si-mo-mei-cho-dfe50275
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北枝顽顿如不仁，南枝警敏如有神。
- 方当群有急归宿，忽自太无偷发春。
- 画画清修枝拔萃，点点精明花引类。
- 幻尽岁寒姿者天，吾宗所幻天相似。
- 溪边照水周逸民，簷下横窗晋诗人。
- 胸次还余墨外墨，笔端更写真中真。
- 把南金报犹轻议，举赵璧归非厌嗜。
- 只今随牒广之南，彼大庾山吾画笥。

## 拼音
- bei3 zhi1 wan2 dun4 ru2 bu4 ren2 ， nan2 zhi1 jing3 min3 ru2 you3 shen2 。
- fang1 dang1 qun2 you3 ji2 gui1 su4 ， hu1 zi4 tai4 wu2 tou1 fa1 chun1 。
- hua4 hua4 qing1 xiu1 zhi1 ba2 cui4 ， dian3 dian3 jing1 ming2 hua1 yin3 lei4 。
- huan4 jin4 sui4 han2 zi1 zhe3 tian1 ， wu2 zong1 suo3 huan4 tian1 xiang1 si4 。
- xi1 bian1 zhao4 shui3 zhou1 yi4 min2 ， yan2 xia4 heng2 chuang1 jin4 shi1 ren2 。
- xiong1 ci4 hai2 yu2 mo4 wai4 mo4 ， bi3 duan1 geng4 xie3 zhen1 zhong1 zhen1 。
- ba3 nan2 jin1 bao4 you2 qing1 yi4 ， ju3 zhao4 bi4 gui1 fei1 yan4 shi4 。
- zhi1 jin1 sui2 die2 guang3 zhi1 nan2 ， bi3 da4 yu3 shan1 wu2 hua4 si4 。

## 注释

## 译文

## 赏析
