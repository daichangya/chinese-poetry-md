---
id: ceng-feng-wu-yang-shi-li-zhi-long-yan
title: 五羊食荔枝龙眼
titlePinyin: wu3 yang2 shi2 li4 zhi1 long2 yan3
titleSlug: wu-yang-shi-li-zhi-long-yan
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 素闻岭南风，今假岭南馆。
- 穷秋余夏蒸，初腊借春暖。
- 披衣汗流衣，握简汗流简。
- 似登头痛山，而坐身热坂。
- 谁其善解纷，荔枝杂龙眼。
- 满盘随情堆，入手信意拣。
- 强餐饱为期，一澡得三浣。
- 疑吞玄冰丸，复咽飞雪散。
- 猗欤两清姿，南多北何罕。
- 天曾无全功，地固有偏产。
- 犹记初客闽，厌饫腹频坦。
- 一离余十年，口与南味断。
- 渴者易为饮，志得而意满。
- 儿辈舌太饶，平章味长短。

## 拼音
- su4 wen2 ling3 nan2 feng1 ， jin1 jia3 ling3 nan2 guan3 。
- qiong2 qiu1 yu2 xia4 zheng1 ， chu1 la4 jie4 chun1 nuan3 。
- pi1 yi1 han4 liu2 yi1 ， wo4 jian3 han4 liu2 jian3 。
- si4 deng1 tou2 tong4 shan1 ， er2 zuo4 shen1 re4 ban3 。
- shui2 qi2 shan4 jie3 fen1 ， li4 zhi1 za2 long2 yan3 。
- man3 pan2 sui2 qing2 dui1 ， ru4 shou3 xin4 yi4 jian3 。
- qiang2 can1 bao3 wei2 qi1 ， yi4 zao3 de2 san1 huan4 。
- yi2 tun1 xuan2 bing1 wan2 ， fu4 yan4 fei1 xue3 san4 。
- yi1 yu2 liang3 qing1 zi1 ， nan2 duo1 bei3 he2 han3 。
- tian1 ceng2 wu2 quan2 gong1 ， di4 gu4 you3 pian1 chan3 。
- you2 ji4 chu1 ke4 min3 ， yan4 yu4 fu4 pin2 tan3 。
- yi4 li2 yu2 shi2 nian2 ， kou3 yu3 nan2 wei4 duan4 。
- ke3 zhe3 yi4 wei4 yin3 ， zhi4 de2 er2 yi4 man3 。
- er2 bei4 she2 tai4 rao2 ， ping2 zhang1 wei4 chang2 duan3 。

## 注释

## 译文

## 赏析
