---
id: ceng-feng-guang-dong-huang-cao-gai-chu-guang-xi-shuai-guo-jun-song-xing
title: 广东黄漕改除广西帅过郡送行
titlePinyin: guang3 dong1 huang2 cao2 gai3 chu2 guang3 xi1 shuai4 guo4 jun4 song4 xing2
titleSlug: guang-dong-huang-cao-gai-chu-guang-xi-shuai-guo-jun-song-xing
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 眼醒蓬岛饱瀛洲，他水他山何足游。
- 郎宿自阑朝北极，使车谁枉指南州。
- 浩浩汤汤广诸海，无人能与相融会。
- 天遣公开东计台，融会诸海新诗内。
- 奇奇怪怪桂诸峰，无人能与相会融。
- 天遣公开西帅府，会融诸峰古文中。
- 进衣怱遽吾民事，退食从容吾道许。
- 诗文平淡潮柳州，公则视之为末艺。
- 包笼天地孟轲篇，收管山川马迁记。
- 仰观俯察易象真，更勘画前精入神。
- 未为三公效燮理，先与万物归弥纶。
- 事非战国而来事，人是羲皇以上人。

## 拼音
- yan3 xing3 peng2 dao3 bao3 ying2 zhou1 ， ta1 shui3 ta1 shan1 he2 zu2 you2 。
- lang2 su4 zi4 lan2 chao2 bei3 ji2 ， shi3 che1 shui2 wang3 zhi3 nan2 zhou1 。
- hao4 hao4 shang1 shang1 guang3 zhu1 hai3 ， wu2 ren2 neng2 yu3 xiang1 rong2 hui4 。
- tian1 qian3 gong1 kai1 dong1 ji4 tai2 ， rong2 hui4 zhu1 hai3 xin1 shi1 nei4 。
- qi2 qi2 guai4 guai4 gui4 zhu1 feng1 ， wu2 ren2 neng2 yu3 xiang1 hui4 rong2 。
- tian1 qian3 gong1 kai1 xi1 shuai4 fu3 ， hui4 rong2 zhu1 feng1 gu3 wen2 zhong1 。
- jin4 yi1 cong1 ju4 wu2 min2 shi4 ， tui4 shi2 cong2 rong2 wu2 dao4 xu3 。
- shi1 wen2 ping2 dan4 chao2 liu3 zhou1 ， gong1 ze2 shi4 zhi1 wei4 mo4 yi4 。
- bao1 long2 tian1 di4 meng4 ke1 pian1 ， shou1 guan3 shan1 chuan1 ma3 qian1 ji4 。
- yang3 guan1 fu3 cha2 yi4 xiang4 zhen1 ， geng4 kan1 hua4 qian2 jing1 ru4 shen2 。
- wei4 wei4 san1 gong1 xiao4 xie4 li3 ， xian1 yu3 wan4 wu4 gui1 mi2 lun2 。
- shi4 fei1 zhan4 guo2 er2 lai2 shi4 ， ren2 shi4 xi1 huang2 yi3 shang4 ren2 。

## 注释

## 译文

## 赏析
