---
id: ceng-feng-zi-shi-qie-zhi-zui
title: 自是妾之罪
titlePinyin: zi4 shi4 qie4 zhi1 zui4
titleSlug: zi-shi-qie-zhi-zui
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 妾生昭君村，国色少所逮。
- 固羞著红紫，亦懒傅粉黛。
- 少时姆教严，稍稍攻组绘。
- 针机参太玄，线道得三昧。
- 坐贫姑贸迁，不就村市侩。
- 朅去长安游，几入未央卖。
- 其如主市司，所好与妾背。
- 一金阳不酬，翻谓索价大。
- 永言妾所挟，未道美无对。
- 犹欺西蜀锦，岂数南海贝。
- 厥价诚不廉，其理独何怪。
- 况妾所索价，似亦非分外。
- 售否委自然，于妾无利害。
- 古女不上工，肯犯出阃戒。
- 追思妾初谋，轻发良独悔。
- 雅负倾城姿，来为倚市态。
- 人得贱视之，自是妾之罪。

## 拼音
- qie4 sheng1 zhao1 jun1 cun1 ， guo2 se4 shao3 suo3 dai3 。
- gu4 xiu1 zhu4 hong2 zi3 ， yi4 lan3 fu4 fen3 dai4 。
- shao3 shi2 mu3 jiao4 yan2 ， shao1 shao1 gong1 zu3 hui4 。
- zhen1 ji1 can1 tai4 xuan2 ， xian4 dao4 de2 san1 mei4 。
- zuo4 pin2 gu1 mao4 qian1 ， bu2 jiu4 cun1 shi4 kuai4 。
- qie4 qu4 chang2 an1 you2 ， ji3 ru4 wei4 yang1 mai4 。
- qi2 ru2 zhu3 shi4 si1 ， suo3 hao3 yu3 qie4 bei4 。
- yi4 jin1 yang2 bu4 chou2 ， fan1 wei4 suo3 jia4 da4 。
- yong3 yan2 qie4 suo3 xie2 ， wei4 dao4 mei3 wu2 dui4 。
- you2 qi1 xi1 shu3 jin3 ， qi3 shu4 nan2 hai3 bei4 。
- jue2 jia4 cheng2 bu4 lian2 ， qi2 li3 du2 he2 guai4 。
- kuang4 qie4 suo3 suo3 jia4 ， si4 yi4 fei1 fen4 wai4 。
- shou4 fou3 wei3 zi4 ran2 ， yu2 qie4 wu2 li4 hai4 。
- gu3 nü3 bu2 shang4 gong1 ， ken3 fan4 chu1 kun3 jie4 。
- zhui1 si1 qie4 chu1 mou2 ， qing1 fa1 liang2 du2 hui3 。
- ya3 fu4 qing1 cheng2 zi1 ， lai2 wei4 yi3 shi4 tai4 。
- ren2 de2 jian4 shi4 zhi1 ， zi4 shi4 qie4 zhi1 zui4 。

## 注释

## 译文

## 赏析
