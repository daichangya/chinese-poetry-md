---
id: ceng-feng-bie-lu-de-long-huang-shu-wan
title: 别陆德隆黄叔万
titlePinyin: bie2 lu4 de2 long2 huang2 shu1 wan4
titleSlug: bie-lu-de-long-huang-shu-wan
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 辛丑随浮梗，钟陵得盍簪。
- 潜藩门若市，歛板客如林。
- 气宇黄陂阔，词源陆海深。
- 二豪谈正剧，一坐口俱瘖。
- 诗社初容入，交盟后失寻。
- 云山千里眼，梦寐八年心。
- 九陌迎连璧，孤灯话断金。
- 始犹疑面目，徐复记声音。
- 虾菜随宜簇，茅柴取意斟。
- 行藏更见告，文行互相箴。
- 愤敌常旁午，忧时半孔壬。
- 清风晨揖袂，明月夕离襟。
- 发缆东流岸，回樯倒景岑。
- 荆江随地卷，蜀道与天侵。
- 通守诸侯土，专弹百里琴。
- 长才优拊字，暇日少登临。
- 隠士隆中卧，羁臣泽畔吟。
- 青城山鬰积，赤壁树阴森。
- 哀乐归巴曲，兴亡入楚砧。
- 把杯空吊古，搔首重伤今。
- 拥户锋车急，开缄诏墨淋。
- 抬头高拱斗，引手上扪参。
- 可画安边策，无韬活国针。
- 寸心丹未了，双鬓白那禁。
- 顾我伤强矫，从今判陆沉。
- 磨砻闲笔砚，摹写乱鱼禽。
- 气反风骚朴，声收郑卫淫。
- 吾伊樵道上，欵乃钓矶阴。
- 拔茹终无志，弹冠老不任。
- 移书相答谢，吾突誓长黔。

## 拼音
- xin1 chou3 sui2 fu2 geng3 ， zhong1 ling2 de2 he2 zan1 。
- qian2 fan1 men2 ruo4 shi4 ， lian3 ban3 ke4 ru2 lin2 。
- qi4 yu3 huang2 bei1 kuo4 ， ci2 yuan2 lu4 hai3 shen1 。
- er4 hao2 tan2 zheng4 ju4 ， yi2 zuo4 kou3 ju4 yin1 。
- shi1 she4 chu1 rong2 ru4 ， jiao1 meng2 hou4 shi1 xun2 。
- yun2 shan1 qian1 li3 yan3 ， meng4 mei4 ba1 nian2 xin1 。
- jiu3 mo4 ying2 lian2 bi4 ， gu1 deng1 hua4 duan4 jin1 。
- shi3 you2 yi2 mian4 mu4 ， xu2 fu4 ji4 sheng1 yin1 。
- xia1 cai4 sui2 yi2 cu4 ， mao2 chai2 qu3 yi4 zhen1 。
- xing2 cang2 geng4 jian4 gao4 ， wen2 xing2 hu4 xiang1 zhen1 。
- fen4 di2 chang2 pang2 wu3 ， you1 shi2 ban4 kong3 ren2 。
- qing1 feng1 chen2 yi1 mei4 ， ming2 yue4 xi1 li2 jin1 。
- fa1 lan3 dong1 liu2 an4 ， hui2 qiang2 dao3 jing3 cen2 。
- jing1 jiang1 sui2 di4 juan4 ， shu3 dao4 yu3 tian1 qin1 。
- tong1 shou3 zhu1 hou2 tu3 ， zhuan1 tan2 bai3 li3 qin2 。
- chang2 cai2 you1 fu3 zi4 ， xia2 ri4 shao3 deng1 lin2 。
- yin3 shi4 long2 zhong1 wo4 ， ji1 chen2 ze2 pan4 yin2 。
- qing1 cheng2 shan1 yu4 ji1 ， chi4 bi4 shu4 yin1 sen1 。
- ai1 yue4 gui1 ba1 qu3 ， xing1 wang2 ru4 chu3 zhen1 。
- ba3 bei1 kong1 diao4 gu3 ， sao1 shou3 zhong4 shang1 jin1 。
- yong1 hu4 feng1 che1 ji2 ， kai1 jian1 zhao4 mo4 lin2 。
- tai2 tou2 gao1 gong3 dou4 ， yin3 shou3 shang4 men2 can1 。
- ke3 hua4 an1 bian1 ce4 ， wu2 tao1 huo2 guo2 zhen1 。
- cun4 xin1 dan1 wei4 liao3 ， shuang1 bin4 bai2 na4 jin4 。
- gu4 wo3 shang1 qiang2 jiao3 ， cong2 jin1 pan4 lu4 chen2 。
- mo2 long2 xian2 bi3 yan4 ， mo2 xie3 luan4 yu2 qin2 。
- qi4 fan3 feng1 sao1 pu3 ， sheng1 shou1 zheng4 wei4 yin2 。
- wu2 yi1 qiao2 dao4 shang4 ， kuan3 nai3 diao4 ji1 yin1 。
- ba2 ru2 zhong1 wu2 zhi4 ， tan2 guan1 lao3 bu2 ren4 。
- yi2 shu1 xiang1 da2 xie4 ， wu2 tu1 shi4 chang2 qian2 。

## 注释

## 译文

## 赏析
