---
id: ceng-feng-zhen-nu-pian
title: 贞女篇
titlePinyin: zhen1 nü3 pian1
titleSlug: zhen-nu-pian
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 女生愿有家，奴嫁理所宜。
- 出自父母命，奴岂敢固违。
- 既许吴氏子，又许蔡氏儿。
- 但有一女嫁，乃受两聘仪。
- 为奴父母者，不知意何斯。
- 业已许吴氏，复许蔡已非。
- 况卒蔡之弃，而复吴之归。
- 奴羞毅不行，父母固强之。
- 势不得自由，出门行迟迟。
- 欲哭声不出，欲语舌不随。
- 投江以自明，庶免世点嗤。
- 宁作有行鬼，无为不义妻。
- 皇天上无极，后土深莫涯。
- 区区奴之心，惟有此水知。
- 刘歆空裹头，冯道空捋髭。
- 或以雌视汝，汝犹不知雌。

## 拼音
- nü3 sheng1 yuan4 you3 jia1 ， nu2 jia4 li3 suo3 yi2 。
- chu1 zi4 fu4 mu3 ming4 ， nu2 qi3 gan3 gu4 wei2 。
- ji4 xu3 wu2 shi4 zi3 ， you4 xu3 cai4 shi4 er2 。
- dan4 you3 yi4 nü3 jia4 ， nai3 shou4 liang3 pin4 yi2 。
- wei4 nu2 fu4 mu3 zhe3 ， bu4 zhi1 yi4 he2 si1 。
- ye4 yi3 xu3 wu2 shi4 ， fu4 xu3 cai4 yi3 fei1 。
- kuang4 zu2 cai4 zhi1 qi4 ， er2 fu4 wu2 zhi1 gui1 。
- nu2 xiu1 yi4 bu4 xing2 ， fu4 mu3 gu4 qiang2 zhi1 。
- shi4 bu4 de2 zi4 you2 ， chu1 men2 xing2 chi2 chi2 。
- yu4 ku1 sheng1 bu4 chu1 ， yu4 yu3 she2 bu4 sui2 。
- tou2 jiang1 yi3 zi4 ming2 ， shu4 mian3 shi4 dian3 chi1 。
- ning2 zuo4 you3 xing2 gui3 ， wu2 wei2 bu2 yi4 qi1 。
- huang2 tian1 shang4 wu2 ji2 ， hou4 tu3 shen1 mo4 ya2 。
- qu1 qu1 nu2 zhi1 xin1 ， wei2 you3 ci3 shui3 zhi1 。
- liu2 xin1 kong1 guo3 tou2 ， feng2 dao4 kong1 lü3 zi1 。
- huo4 yi3 ci2 shi4 ru3 ， ru3 you2 bu4 zhi1 ci2 。

## 注释

## 译文

## 赏析
