---
id: ceng-feng-ti-yong-feng-zheng-cheng-mei-jian
title: 题永丰郑丞梅涧
titlePinyin: ti2 yong3 feng1 zheng4 cheng2 mei2 jian4
titleSlug: ti-yong-feng-zheng-cheng-mei-jian
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 分阴分阳天得清，生水生木清降精。
- 悬知梅与涧为一，交涵互养清难名。
- 客来强立痛题目，拟之万物无一足。
- 巢许立身今古高，夷齐受命乾坤独。
- 主人气与梅俱移，平淡之中余崛奇。
- 蓝田松竹须品题，今年随牒梅勿疑。
- 主人心与梅俱化，高洁之中余蕴藉。
- 瀛洲风月须摹写，明年入朝梅勿讶。
- 独不见淇竹主人卫武公，出相周家了勋庸。
- 老矣归与奉从容，主人与竹俱高风。
- 武公与竹为不朽，万古淇奥诗一首。
- 主人有以为梅寿，我请置之淇奥后。

## 拼音
- fen1 yin1 fen1 yang2 tian1 de2 qing1 ， sheng1 shui3 sheng1 mu4 qing1 jiang4 jing1 。
- xuan2 zhi1 mei2 yu3 jian4 wei4 yi1 ， jiao1 han2 hu4 yang3 qing1 nan2 ming2 。
- ke4 lai2 qiang2 li4 tong4 ti2 mu4 ， ni3 zhi1 wan4 wu4 wu2 yi4 zu2 。
- chao2 xu3 li4 shen1 jin1 gu3 gao1 ， yi2 qi2 shou4 ming4 qian2 kun1 du2 。
- zhu3 ren2 qi4 yu3 mei2 ju4 yi2 ， ping2 dan4 zhi1 zhong1 yu2 jue2 qi2 。
- lan2 tian2 song1 zhu2 xu1 pin3 ti2 ， jin1 nian2 sui2 die2 mei2 wu4 yi2 。
- zhu3 ren2 xin1 yu3 mei2 ju4 hua4 ， gao1 jie2 zhi1 zhong1 yu2 yun4 jie4 。
- ying2 zhou1 feng1 yue4 xu1 mo2 xie3 ， ming2 nian2 ru4 chao2 mei2 wu4 ya4 。
- du2 bu2 jian4 qi2 zhu2 zhu3 ren2 wei4 wu3 gong1 ， chu1 xiang1 zhou1 jia1 le0 xun1 yong1 。
- lao3 yi3 gui1 yu3 feng4 cong2 rong2 ， zhu3 ren2 yu3 zhu2 ju4 gao1 feng1 。
- wu3 gong1 yu3 zhu2 wei4 bu4 xiu3 ， wan4 gu3 qi2 ao4 shi1 yi4 shou3 。
- zhu3 ren2 you3 yi3 wei2 mei2 shou4 ， wo3 qing3 zhi4 zhi1 qi2 ao4 hou4 。

## 注释

## 译文

## 赏析
