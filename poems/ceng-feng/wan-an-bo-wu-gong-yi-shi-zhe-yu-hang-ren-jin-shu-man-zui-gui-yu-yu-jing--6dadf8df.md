---
id: ceng-feng-wan-an-bo-wu-gong-yi-shi-zhe-yu-hang-ren-jin-shu-man-zui-gui-yu-yu-jing--6dadf8df
title: 万安簿吴公谊实浙余杭人今书满最归欤欲竟投老未决于其间而赞之
titlePinyin: wan4 an1 bo2 wu2 gong1 yi4 shi2 zhe4 yu2 hang2 ren2 jin1 shu1 man3 zui4 gui1 yu2 yu4 jing4 tou2 lao3 wei4 jue2 yu2 qi2 jian1 er2 zan4 zhi1
titleSlug: wan-an-bo-wu-gong-yi-shi-zhe-yu-hang-ren-jin-shu-man-zui-gui-yu-yu-jing--6dadf8df
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 钱唐之墟故吴地，子孙复以吴为民。
- 百世不有云来兴，高者道德次文艺。
- 万安主簿今诗雄，终未得力翻得穷。
- 犹余妻子眼未白，不有江山囊几空。
- 归欤已动投簪兴，公自规模吾印证。
- 鬻余岂不得一丘，耕罢犹堪理三径。
- 陶潜张翰虽风流，彼归有激公无求。
- 浙江兀炎古箕颍，吴公徜徉今巢由。

## 拼音
- qian2 tang2 zhi1 xu1 gu4 wu2 di4 ， zi3 sun1 fu4 yi3 wu2 wei4 min2 。
- bai3 shi4 bu4 you3 yun2 lai2 xing1 ， gao1 zhe3 dao4 de2 ci4 wen2 yi4 。
- wan4 an1 zhu3 bo2 jin1 shi1 xiong2 ， zhong1 wei4 de2 li4 fan1 de2 qiong2 。
- you2 yu2 qi1 zi3 yan3 wei4 bai2 ， bu4 you3 jiang1 shan1 nang2 ji3 kong1 。
- gui1 yu2 yi3 dong4 tou2 zan1 xing1 ， gong1 zi4 gui1 mo2 wu2 yin4 zheng4 。
- yu4 yu2 qi3 bu4 de2 yi4 qiu1 ， geng1 ba4 you2 kan1 li3 san1 jing4 。
- tao2 qian2 zhang1 han4 sui1 feng1 liu2 ， bi3 gui1 you3 ji1 gong1 wu2 qiu2 。
- zhe4 jiang1 wu4 yan2 gu3 ji1 ying3 ， wu2 gong1 chang2 yang2 jin1 chao2 you2 。

## 注释

## 译文

## 赏析
