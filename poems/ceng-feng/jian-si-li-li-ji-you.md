---
id: ceng-feng-jian-si-li-li-ji-you
title: 饯司理李季牖
titlePinyin: jian4 si1 li3 li3 ji4 you3
titleSlug: jian-si-li-li-ji-you
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天下万谿山，天上万星宿。
- 摸索君胸中，往往无不有。
- 中原染腥膻，岁月亦云久。
- 匪伊丁未年，迺我旧阳九。
- 天运穷斯通，国数奇且偶。
- 吾皇岂不思，一扫虏之丑。
- 金瓯玉帐人，未问姓名某。
- 天家地理家，新代无老手。
- 君才挟两长，白发尚蓝绶。
- 高山有谁知，奇货难自售。
- 钟鼎颇灰心，斗升容糊口。
- 来参清海军，圜扉草长茂。
- 诸公类知音，列剡争上奏。
- 老骥时所须，那复留上厩。
- 上穹意难量，往岁机已漏。
- 星流烂亘长，地震危裂厚。
- 君尝步且占，忧盛夷衰候。
- 虏囚窜归巢，凶两迄戡首。
- 言之若神然，识者其信否。
- 庙堂二三公，宁不欲相叩。
- 时哉似难逢，往矣其勿逗。
- 道合一谈间，功成几年后。
- 乾坤日月新，郡县版图旧。
- 或遇坟而归，卷藏白云窦。
- 生前志未酬，身后传不朽。
- 传否两忘怀，更好李季牖。

## 拼音
- tian1 xia4 wan4 xi1 shan1 ， tian1 shang4 wan4 xing1 xiu4 。
- mo1 suo3 jun1 xiong1 zhong1 ， wang3 wang3 wu2 bu4 you3 。
- zhong1 yuan2 ran3 xing1 shan1 ， sui4 yue4 yi4 yun2 jiu3 。
- fei3 yi1 ding1 wei4 nian2 ， nai3 wo3 jiu4 yang2 jiu3 。
- tian1 yun4 qiong2 si1 tong1 ， guo2 shu4 qi2 qie3 ou3 。
- wu2 huang2 qi3 bu4 si1 ， yi4 sao3 lu3 zhi1 chou3 。
- jin1 ou1 yu4 zhang4 ren2 ， wei4 wen4 xing4 ming2 mou3 。
- tian1 jia1 di4 li3 jia1 ， xin1 dai4 wu2 lao3 shou3 。
- jun1 cai2 xie2 liang3 chang2 ， bai2 fa4 shang4 lan2 shou4 。
- gao1 shan1 you3 shui2 zhi1 ， qi2 huo4 nan2 zi4 shou4 。
- zhong1 ding3 po1 hui1 xin1 ， dou4 sheng1 rong2 hu2 kou3 。
- lai2 can1 qing1 hai3 jun1 ， huan2 fei1 cao3 chang2 mao4 。
- zhu1 gong1 lei4 zhi1 yin1 ， lie4 yan3 zheng1 shang4 zou4 。
- lao3 ji4 shi2 suo3 xu1 ， na4 fu4 liu2 shang4 jiu4 。
- shang4 qiong2 yi4 nan2 liang2 ， wang3 sui4 ji1 yi3 lou4 。
- xing1 liu2 lan4 gen4 chang2 ， di4 zhen4 wei1 lie4 hou4 。
- jun1 chang2 bu4 qie3 zhan4 ， you1 sheng4 yi2 shuai1 hou4 。
- lu3 qiu2 cuan4 gui1 chao2 ， xiong1 liang3 qi4 kan1 shou3 。
- yan2 zhi1 ruo4 shen2 ran2 ， shi2 zhe3 qi2 xin4 fou3 。
- miao4 tang2 er4 san1 gong1 ， ning2 bu2 yu4 xiang1 kou4 。
- shi2 zai1 si4 nan2 feng2 ， wang3 yi3 qi2 wu4 dou4 。
- dao4 he2 yi1 tan2 jian1 ， gong1 cheng2 ji3 nian2 hou4 。
- qian2 kun1 ri4 yue4 xin1 ， jun4 xian4 ban3 tu2 jiu4 。
- huo4 yu4 fen2 er2 gui1 ， juan4 cang2 bai2 yun2 dou4 。
- sheng1 qian2 zhi4 wei4 chou2 ， shen1 hou4 chuan2 bu4 xiu3 。
- chuan2 fou3 liang3 wang4 huai2 ， geng4 hao3 li3 ji4 you3 。

## 注释

## 译文

## 赏析
