---
id: ceng-feng-si-can-xian
title: 祀蚕先
titlePinyin: si4 can2 xian1
titleSlug: si-can-xian
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旦谷兮辰刚，聿蠲衷兮斋以庄。
- 孔伛兮再拜，擎厥拳兮三迎将。
- 飞廉扫兮涴者以清，赤松洒兮溽者以凉。
- 灵之来，嫖嫖兮若翔兮上。
- 灵之下，婉婉兮若倚兮傍。
- 灵之趋，躞躞兮若参兮前。
- 灵之坐，盘盘兮若据兮中央。
- 廼陈兮太牢，侑以兮糜餹。
- 糕柔兮膋肉，腯鼠脑脆兮糜芗。
- 灵其肸只，勿虚我佖只。
- 世传沙宅兮亥地，泥屋兮壬方。
- 枣种兮南舍，风来兮东厢。
- 夫是谓兮宜蚕征，其如我教兮未详。
- 顾蚕兮消长，惟灵兮弛张。
- 纷再登三熟与四出，信吉利而盖故常。
- 雅志兮蚕事，匪徒制兮已之装。
- 丝吾欲系象兮俾不折，茧吾欲投火兮俾不伤。
- 于以试兮允哉验，殆将补兮舜裳。
- 灵其烱只，勿虚我景只，蛹有种，蛾有秧。
- 圆峤兮色黑，寒国兮色苍。
- 丝一指兮大，茧一尺兮长。
- 蚕有兮彼异，何当畀兮千斯箱。
- 灵其攸只，勿虚我企只。

## 拼音
- dan4 gu3 xi1 chen2 gang1 ， yu4 juan1 zhong1 xi1 zhai1 yi3 zhuang1 。
- kong3 yu3 xi1 zai4 bai4 ， qing2 jue2 quan2 xi1 san1 ying2 jiang1 。
- fei1 lian2 sao3 xi1 wo4 zhe3 yi3 qing1 ， chi4 song1 sa3 xi1 ru4 zhe3 yi3 liang2 。
- ling2 zhi1 lai2 ， piao2 piao2 xi1 ruo4 xiang2 xi1 shang4 。
- ling2 zhi1 xia4 ， wan3 wan3 xi1 ruo4 yi3 xi1 bang4 。
- ling2 zhi1 qu1 ， xie4 xie4 xi1 ruo4 can1 xi1 qian2 。
- ling2 zhi1 zuo4 ， pan2 pan2 xi1 ruo4 ju4 xi1 zhong1 yang1 。
- nai3 chen2 xi1 tai4 lao2 ， you4 yi3 xi1 mi2 tang2 。
- gao1 rou2 xi1 liao2 rou4 ， tu2 shu3 nao3 cui4 xi1 mi2 xiang1 。
- ling2 qi2 xi1 zhi1 ， wu4 xu1 wo3 bi4 zhi1 。
- shi4 chuan2 sha1 zhai2 xi1 hai4 di4 ， ni2 wu1 xi1 ren2 fang1 。
- zao3 zhong3 xi1 nan2 she4 ， feng1 lai2 xi1 dong1 xiang1 。
- fu1 shi4 wei4 xi1 yi2 can2 zheng1 ， qi2 ru2 wo3 jiao4 xi1 wei4 xiang2 。
- gu4 can2 xi1 xiao1 zhang3 ， wei2 ling2 xi1 chi2 zhang1 。
- fen1 zai4 deng1 san1 shu2 yu3 si4 chu1 ， xin4 ji2 li4 er2 gai4 gu4 chang2 。
- ya3 zhi4 xi1 can2 shi4 ， fei3 tu2 zhi4 xi1 yi3 zhi1 zhuang1 。
- si1 wu2 yu4 xi4 xiang4 xi1 bi3 bu4 zhe2 ， jian3 wu2 yu4 tou2 huo3 xi1 bi3 bu4 shang1 。
- yu2 yi3 shi4 xi1 yun3 zai1 yan4 ， dai4 jiang1 bu3 xi1 shun4 shang0 。
- ling2 qi2 jiong3 zhi1 ， wu4 xu1 wo3 jing3 zhi1 ， yong3 you3 zhong3 ， e2 you3 yang1 。
- yuan2 qiao2 xi1 se4 hei1 ， han2 guo2 xi1 se4 cang1 。
- si1 yi4 zhi3 xi1 da4 ， jian3 yi4 chi3 xi1 chang2 。
- can2 you3 xi1 bi3 yi4 ， he2 dang1 bi4 xi1 qian1 si1 xiang1 。
- ling2 qi2 you1 zhi1 ， wu4 xu1 wo3 qi3 zhi1 。

## 注释

## 译文

## 赏析
