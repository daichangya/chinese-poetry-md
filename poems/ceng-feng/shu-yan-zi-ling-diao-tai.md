---
id: ceng-feng-shu-yan-zi-ling-diao-tai
title: 书严子陵钓台
titlePinyin: shu1 yan2 zi3 ling2 diao4 tai2
titleSlug: shu-yan-zi-ling-diao-tai
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 周家刑不上大夫，法固不足礼有余。
- 有才毕愿进朝路，非老谁忍回田庐。
- 秦坑学士置勿道，汉嫚大臣视如奴。
- 逸民不出朝士去，前有两生后二疏。
- 世祖聪明失之察，待臣少礼多以法。
- 尚书曾不免牵曳，御史或犹遭扑挞。
- 尚书御史未足论，位至三公危一发。
- 侯霸朱浮仅免归，韩歆戴涉终见杀。
- 先生识帝贫贱时，富贵共之理所宜。
- 云胡召至留不住，无乃平日窥其微。
- 龙颜之疎顾岂忍，鸟喙所伏那可知。
- 当初高蹈疑矫世，落后逆观信知机。
- 退身不勇公孙贺，明泣危机终自堕。
- 先生明甚勇如之，天地万物莫吾挫。
- 将星群立客星孤，群恐难调孤易祸。
- 帝坐边头睡熟间，梦魂已在桐江卧。
- 将星炯炯亘今明，不似客星明更大。

## 拼音
- zhou1 jia1 xing2 bu2 shang4 dai4 fu0 ， fa3 gu4 bu4 zu2 li3 you3 yu2 。
- you3 cai2 bi4 yuan4 jin4 chao2 lu4 ， fei1 lao3 shui2 ren3 hui2 tian2 lu2 。
- qin2 keng1 xue2 shi4 zhi4 wu4 dao4 ， han4 man4 da4 chen2 shi4 ru2 nu2 。
- yi4 min2 bu4 chu1 chao2 shi4 qu4 ， qian2 you3 liang3 sheng1 hou4 er4 shu1 。
- shi4 zu3 cong1 ming0 shi1 zhi1 cha2 ， dai4 chen2 shao3 li3 duo1 yi3 fa3 。
- shang4 shu1 ceng2 bu4 mian3 qian1 ye4 ， yu4 shi3 huo4 you2 zao1 pu1 ta4 。
- shang4 shu1 yu4 shi3 wei4 zu2 lun4 ， wei4 zhi4 san1 gong1 wei1 yi4 fa1 。
- hou2 ba4 zhu1 fu2 jin3 mian3 gui1 ， han2 xin1 dai4 she4 zhong1 jian4 sha1 。
- xian1 sheng1 shi2 di4 pin2 jian4 shi2 ， fu4 gui4 gong4 zhi1 li3 suo3 yi2 。
- yun2 hu2 zhao4 zhi4 liu2 bu2 zhu4 ， wu2 nai3 ping2 ri4 kui1 qi2 wei1 。
- long2 yan2 zhi1 shu1 gu4 qi3 ren3 ， niao3 hui4 suo3 fu2 na4 ke3 zhi1 。
- dang1 chu1 gao1 dao3 yi2 jiao3 shi4 ， luo4 hou4 ni4 guan1 xin4 zhi1 ji1 。
- tui4 shen1 bu4 yong3 gong1 sun1 he4 ， ming2 qi4 wei1 ji1 zhong1 zi4 duo4 。
- xian1 sheng1 ming2 shen4 yong3 ru2 zhi1 ， tian1 di4 wan4 wu4 mo4 wu2 cuo4 。
- jiang1 xing1 qun2 li4 ke4 xing1 gu1 ， qun2 kong3 nan2 tiao2 gu1 yi4 huo4 。
- di4 zuo4 bian1 tou2 shui4 shu2 jian1 ， meng4 hun2 yi3 zai4 tong2 jiang1 wo4 。
- jiang1 xing1 jiong3 jiong3 gen4 jin1 ming2 ， bu2 si4 ke4 xing1 ming2 geng4 da4 。

## 注释

## 译文

## 赏析
