---
id: ceng-feng-song-gan-shi-liu-yu-qing-fu-sheng
title: 送赣士刘虞卿赴省
titlePinyin: song4 gan4 shi4 liu2 yu2 qing1 fu4 sheng3
titleSlug: song-gan-shi-liu-yu-qing-fu-sheng
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赣岂无杰才，少有中我律。
- 君以谒求交，相见便相入。
- 赣岂无杰观，少有投我笔。
- 君以题求诗，相许便相及。
- 况加积业斋，亦入缘督集。
- 岂其夤缘深，姑以臭味密。
- 初知若久要，三岁如一日。
- 质稳不受浮，疑非自赣出。
- 辟雍诸伟人，大抵旧相识。
- 其高固天资，所揉亦气习。
- 谁使地块高，未放天马逸。
- 今听鹿鸣歌，催赴兰省急。
- 行时梅欲华，到时梅欲实。
- 愿言子如梅，华实俱蔚蔚。
- 笔头驱六丁，榜首争甲乙。
- 青衫拜白头，人子愿始毕。
- 修途莫之量，前辈顾所立。

## 拼音
- gan4 qi3 wu2 jie2 cai2 ， shao3 you3 zhong1 wo3 lü4 。
- jun1 yi3 ye4 qiu2 jiao1 ， xiang1 jian4 bian4 xiang1 ru4 。
- gan4 qi3 wu2 jie2 guan1 ， shao3 you3 tou2 wo3 bi3 。
- jun1 yi3 ti2 qiu2 shi1 ， xiang1 xu3 bian4 xiang1 ji2 。
- kuang4 jia1 ji1 ye4 zhai1 ， yi4 ru4 yuan2 du1 ji2 。
- qi3 qi2 yin2 yuan2 shen1 ， gu1 yi3 chou4 wei4 mi4 。
- chu1 zhi1 ruo4 jiu3 yao4 ， san1 sui4 ru2 yi1 ri4 。
- zhi4 wen3 bu2 shou4 fu2 ， yi2 fei1 zi4 gan4 chu1 。
- pi4 yong1 zhu1 wei3 ren2 ， da4 di3 jiu4 xiang1 shi2 。
- qi2 gao1 gu4 tian1 zi1 ， suo3 rou2 yi4 qi4 xi2 。
- shui2 shi3 di4 kuai4 gao1 ， wei4 fang4 tian1 ma3 yi4 。
- jin1 ting1 lu4 ming2 ge1 ， cui1 fu4 lan2 sheng3 ji2 。
- xing2 shi2 mei2 yu4 hua2 ， dao4 shi2 mei2 yu4 shi2 。
- yuan4 yan2 zi3 ru2 mei2 ， hua2 shi2 ju4 wei4 wei4 。
- bi3 tou2 qu1 liu4 ding1 ， bang3 shou3 zheng1 jia3 yi3 。
- qing1 shan1 bai4 bai2 tou2 ， ren2 zi3 yuan4 shi3 bi4 。
- xiu1 tu2 mo4 zhi1 liang2 ， qian2 bei4 gu4 suo3 li4 。

## 注释

## 译文

## 赏析
