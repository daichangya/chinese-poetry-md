---
id: ceng-feng-song-sun-shen-lao-yi-zhi-nan-jing
title: 送孙莘老移知南京
titlePinyin: song4 sun1 shen1 lao3 yi2 zhi1 nan2 jing1
titleSlug: song-sun-shen-lao-yi-zhi-nan-jing
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稚年曾未覩风标，瀚海初闻拔俊髦。
- 国子先生曾并席，蓬莱学士看挥毫。
- 量涵万顷沧溟阔，气吐千寻太华高。
- 述性妙思穷孔孟，指南余藻屈雄褒。
- 谈经落落鉴遒铎，飞步僊僊踏海鼇。
- 忠力敢前轻履尾，刚肠一决快吹毛。
- 归来有意成陶赋，谪去无言吊楚骚。
- 志不下人宁碌碌，时非知我但嚣嚣。
- 吴江春水寻幽寺，越岭秋风听怒涛。
- 宣室鬼神灵语断，长安钟鼓梦思劳。
- 广陵南隔迷桑梓，泗水东来照节旄。
- 威憺四隅消警吠，惠流比屋乐耕缫。
- 真仙应祝通时泽，朽骨平冤息夜号。
- 潇洒幅巾忘梦觉，清凉丈室笑熏膏。
- 淮阳大节孤尤峻，吏部雄材晚更豪。
- 滥使执经称弟子，虚烦解榻下功曹。
- 曾迷马祖山前鹿，顿悟华亭水底篙。
- 细札忽闻更屏翰，高牙俄见列弓刀。
- 照回天子今方晤，怒拂龙颜昔未遭。
- 屈指陪京非久驻，太平功业待伊皋。

## 拼音
- zhi4 nian2 ceng2 wei4 du3 feng1 biao1 ， han4 hai3 chu1 wen2 ba2 jun4 mao2 。
- guo2 zi3 xian1 sheng1 ceng2 bing4 xi2 ， peng2 lai2 xue2 shi4 kan4 hui1 hao2 。
- liang2 han2 wan4 qing3 cang1 ming2 kuo4 ， qi4 tu3 qian1 xun2 tai4 hua2 gao1 。
- shu4 xing4 miao4 si1 qiong2 kong3 meng4 ， zhi3 nan2 yu2 zao3 qu1 xiong2 bao1 。
- tan2 jing1 luo4 luo4 jian4 qiu2 duo2 ， fei1 bu4 xian1 xian1 ta4 hai3 ao2 。
- zhong1 li4 gan3 qian2 qing1 lü3 wei3 ， gang1 chang2 yi4 jue2 kuai4 chui1 mao2 。
- gui1 lai2 you3 yi4 cheng2 tao2 fu4 ， zhe2 qu4 wu2 yan2 diao4 chu3 sao1 。
- zhi4 bu2 xia4 ren2 ning2 lu4 lu4 ， shi2 fei1 zhi1 wo3 dan4 ao2 ao2 。
- wu2 jiang1 chun1 shui3 xun2 you1 si4 ， yue4 ling3 qiu1 feng1 ting1 nu4 tao1 。
- xuan1 shi4 gui3 shen2 ling2 yu3 duan4 ， chang2 an1 zhong1 gu3 meng4 si1 lao2 。
- guang3 ling2 nan2 ge2 mi2 sang1 zi3 ， si4 shui3 dong1 lai2 zhao4 jie2 mao2 。
- wei1 dan4 si4 yu2 xiao1 jing3 fei4 ， hui4 liu2 bi3 wu1 le4 geng1 sao1 。
- zhen1 xian1 ying4 zhu4 tong1 shi2 ze2 ， xiu3 gu3 ping2 yuan1 xi1 ye4 hao4 。
- xiao1 sa3 fu2 jin1 wang4 meng4 jue2 ， qing1 liang2 zhang4 shi4 xiao4 xun1 gao1 。
- huai2 yang2 da4 jie2 gu1 you2 jun4 ， li4 bu4 xiong2 cai2 wan3 geng4 hao2 。
- lan4 shi3 zhi2 jing1 cheng1 di4 zi3 ， xu1 fan2 jie3 ta4 xia4 gong1 cao2 。
- ceng2 mi2 ma3 zu3 shan1 qian2 lu4 ， dun4 wu4 hua2 ting2 shui3 di3 gao1 。
- xi4 zha2 hu1 wen2 geng4 ping2 han4 ， gao1 ya2 e2 jian4 lie4 gong1 dao1 。
- zhao4 hui2 tian1 zi3 jin1 fang1 wu4 ， nu4 fu2 long2 yan2 xi1 wei4 zao1 。
- qu1 zhi3 pei2 jing1 fei1 jiu3 zhu4 ， tai4 ping2 gong1 ye4 dai4 yi1 gao1 。

## 注释

## 译文

## 赏析
