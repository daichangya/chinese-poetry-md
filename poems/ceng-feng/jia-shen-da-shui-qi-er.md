---
id: ceng-feng-jia-shen-da-shui-qi-er
title: 甲申大水  其二
titlePinyin: jia3 shen1 da4 shui3     qi2 er4
titleSlug: jia-shen-da-shui-qi-er
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 歙水震荡方流东，婺水南来塞其冲。
- 二水争雄屹不去，孤城汇为河伯宫。
- 经旬水落流民复，身在不用嗟无屋。
- 君不见去年金人破淮壖，城郭千里无人烟。

## 拼音
- xi1 shui3 zhen4 dang4 fang1 liu2 dong1 ， wu4 shui3 nan2 lai2 sai1 qi2 chong1 。
- er4 shui3 zheng1 xiong2 yi4 bu2 qu4 ， gu1 cheng2 hui4 wei4 he2 bo2 gong1 。
- jing1 xun2 shui3 luo4 liu2 min2 fu4 ， shen1 zai4 bu2 yong4 jie1 wu2 wu1 。
- jun1 bu2 jian4 qu4 nian2 jin1 ren2 po4 huai2 ruan2 ， cheng2 guo1 qian1 li3 wu2 ren2 yan1 。

## 注释

## 译文

## 赏析
