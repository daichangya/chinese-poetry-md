---
id: ceng-feng-ti-rao-de-yu-san-yi-xuan
title: 题饶德裕三益轩
titlePinyin: ti2 rao2 de2 yu4 san1 yi4 xuan1
titleSlug: ti-rao-de-yu-san-yi-xuan
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 过从义要如胶漆，琢磨功要如金石。
- 二者于兹有一偏，虽过圣门未之入。
- 德裕躭儒今二毛，一轩洒落仅容膝。
- 诗书执礼不放闲，直谅多闻谁较密。
- 仲修国老曾鼎臣，各于三者得其一。
- 曳躧相迎下榻留，冒云蒙雾不知湿。
- 松梅竹里不知凋，形影神中冥莫逆。
- 问答小参文字禅，贾谊升堂马入室。
- 更能尚友古圣贤，兰移其气金移质。
- 一线溜作吞天涛，十丈花成盈掬实。
- 扩充未下反约功，轩今所揭乃其适。
- 颜渊复礼老归根，今揭吾知犹欠易。

## 拼音
- guo4 cong2 yi4 yao4 ru2 jiao1 qi1 ， zhuo2 mo2 gong1 yao4 ru2 jin1 shi2 。
- er4 zhe3 yu2 zi1 you3 yi4 pian1 ， sui1 guo4 sheng4 men2 wei4 zhi1 ru4 。
- de2 yu4 dan1 ru2 jin1 er4 mao2 ， yi4 xuan1 sa3 luo4 jin3 rong2 xi1 。
- shi1 shu1 zhi2 li3 bu2 fang4 xian2 ， zhi2 liang4 duo1 wen2 shui2 jiao4 mi4 。
- zhong4 xiu1 guo2 lao3 ceng2 ding3 chen2 ， ge4 yu2 san1 zhe3 de2 qi2 yi1 。
- ye4 xi3 xiang1 ying2 xia4 ta4 liu2 ， mao4 yun2 meng2 wu4 bu4 zhi1 shi1 。
- song1 mei2 zhu2 li3 bu4 zhi1 diao1 ， xing2 ying3 shen2 zhong1 ming2 mo4 ni4 。
- wen4 da2 xiao3 can1 wen2 zi4 chan2 ， jia3 yi4 sheng1 tang2 ma3 ru4 shi4 。
- geng4 neng2 shang4 you3 gu3 sheng4 xian2 ， lan2 yi2 qi2 qi4 jin1 yi2 zhi4 。
- yi2 xian4 liu1 zuo4 tun1 tian1 tao1 ， shi2 zhang4 hua1 cheng2 ying2 ju1 shi2 。
- kuo4 chong1 wei4 xia4 fan3 yue1 gong1 ， xuan1 jin1 suo3 jie1 nai3 qi2 shi4 。
- yan2 yuan1 fu4 li3 lao3 gui1 gen1 ， jin1 jie1 wu2 zhi1 you2 qian4 yi4 。

## 注释

## 译文

## 赏析
