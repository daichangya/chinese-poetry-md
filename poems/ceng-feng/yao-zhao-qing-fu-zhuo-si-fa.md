---
id: ceng-feng-yao-zhao-qing-fu-zhuo-si-fa
title: 邀肇庆府卓司法
titlePinyin: yao1 zhao4 qing4 fu3 zhuo2 si1 fa3
titleSlug: yao-zhao-qing-fu-zhuo-si-fa
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾性太率故多可，吾调太僻故寡和。
- 门前蒲屦率所招，榻上尘生僻之过。
- 生平交际二者间，燕处官居长若个。
- 斗升新幸饱自聊，朱墨素慵闲亦颇。
- 客来未始不相迎，问无恙外徒默坐。
- 与君倾盖辄破愁，终日对谈至忘饥。
- 骊龙颔下无数珠，仅容窃拾一二颗。
- 江山句里眼何高，金玉性中天已大。
- 雅挟承明金马资，来为郡掾得无左。
- 苍梧水口绿一湾，紫石岩前青数朶。
- 其间风月分外清，公余足以供闲课。
- 万古一语思无邪，道尽诗家大关锁。
- 大川三百小三千，源委吾须俱勘破。
- 下从乐职溯商那，上自国风沿楚些。
- 江西社冷况岭南，喜得君来与磨磋。
- 谢安不笑贫家风，相过当更具茶果。
- 话到更阑不欲归，德公德操同床卧。

## 拼音
- wu2 xing4 tai4 lü4 gu4 duo1 ke3 ， wu2 tiao2 tai4 pi4 gu4 gua3 he2 。
- men2 qian2 pu2 ju4 lü4 suo3 zhao1 ， ta4 shang4 chen2 sheng1 pi4 zhi1 guo4 。
- sheng1 ping2 jiao1 ji4 er4 zhe3 jian1 ， yan4 chu4 guan1 ju1 chang2 ruo4 ge4 。
- dou4 sheng1 xin1 xing4 bao3 zi4 liao2 ， zhu1 mo4 su4 yong1 xian2 yi4 po1 。
- ke4 lai2 wei4 shi3 bu4 xiang1 ying2 ， wen4 wu2 yang4 wai4 tu2 mo4 zuo4 。
- yu3 jun1 qing1 gai4 zhe2 po4 chou2 ， zhong1 ri4 dui4 tan2 zhi4 wang4 ji1 。
- li2 long2 han4 xia4 wu2 shu4 zhu1 ， jin3 rong2 qie4 shi2 yi1 er4 ke1 。
- jiang1 shan1 ju4 li3 yan3 he2 gao1 ， jin1 yu4 xing4 zhong1 tian1 yi3 da4 。
- ya3 xie2 cheng2 ming2 jin1 ma3 zi1 ， lai2 wei4 jun4 yuan4 de2 wu2 zuo3 。
- cang1 wu2 shui3 kou3 lü4 yi4 wan1 ， zi3 shi2 yan2 qian2 qing1 shu4 duo3 。
- qi2 jian1 feng1 yue4 fen4 wai4 qing1 ， gong1 yu2 zu2 yi3 gong4 xian2 ke4 。
- wan4 gu3 yi4 yu3 si1 wu2 xie2 ， dao4 jin4 shi1 jia1 da4 guan1 suo3 。
- da4 chuan1 san1 bai3 xiao3 san1 qian1 ， yuan2 wei3 wu2 xu1 ju4 kan1 po4 。
- xia4 cong2 le4 zhi2 su4 shang1 na4 ， shang4 zi4 guo2 feng1 yan2 chu3 xie1 。
- jiang1 xi1 she4 leng3 kuang4 ling3 nan2 ， xi3 de2 jun1 lai2 yu3 mo2 cuo1 。
- xie4 an1 bu2 xiao4 pin2 jia1 feng1 ， xiang1 guo4 dang1 geng4 ju4 cha2 guo3 。
- hua4 dao4 geng4 lan2 bu2 yu4 gui1 ， de2 gong1 de2 cao1 tong2 chuang2 wo4 。

## 注释

## 译文

## 赏析
