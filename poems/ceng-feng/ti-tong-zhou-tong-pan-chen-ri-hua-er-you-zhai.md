---
id: ceng-feng-ti-tong-zhou-tong-pan-chen-ri-hua-er-you-zhai
title: 题通州通判陈日华二友斋
titlePinyin: ti2 tong1 zhou1 tong1 pan4 chen2 ri4 hua2 er4 you3 zhai1
titleSlug: ti-tong-zhou-tong-pan-chen-ri-hua-er-you-zhai
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾初丞小邑，誓与松竹为胶漆。
- 今公丞大藩，誓与松竹为金兰。
- 维松若竹有何德，和公玉立成三益。
- 矫矫摩云性天高，亭亭傲雪心地直。
- 风月外吾吾强哦，其如松竹偃蹇何。
- 横江太守风月主，公与平分无乃多。
- 况胸有眼笔有口，大与松竹相谐偶。
- 张陈漫浪耳热初，管鲍绸缪岁寒后。
- 三友莫逆俱岁寒，犹遗其一非简驩。
- 四科参偶不与班，孔子无容心其间。
- 爱参初不异颜闵，寄与梅仙勿衔冤。

## 拼音
- wu2 chu1 cheng2 xiao3 yi4 ， shi4 yu3 song1 zhu2 wei4 jiao1 qi1 。
- jin1 gong1 cheng2 da4 fan1 ， shi4 yu3 song1 zhu2 wei4 jin1 lan2 。
- wei2 song1 ruo4 zhu2 you3 he2 de2 ， he2 gong1 yu4 li4 cheng2 san1 yi4 。
- jiao3 jiao3 mo2 yun2 xing4 tian1 gao1 ， ting2 ting2 ao4 xue3 xin1 di4 zhi2 。
- feng1 yue4 wai4 wu2 wu2 qiang2 o4 ， qi2 ru2 song1 zhu2 yan3 jian3 he2 。
- heng2 jiang1 tai4 shou3 feng1 yue4 zhu3 ， gong1 yu3 ping2 fen1 wu2 nai3 duo1 。
- kuang4 xiong1 you3 yan3 bi3 you3 kou3 ， da4 yu3 song1 zhu2 xiang1 xie2 ou3 。
- zhang1 chen2 man4 lang4 er3 re4 chu1 ， guan3 bao4 chou2 mou2 sui4 han2 hou4 。
- san1 you3 mo4 ni4 ju4 sui4 han2 ， you2 yi2 qi2 yi1 fei1 jian3 huan1 。
- si4 ke1 can1 ou3 bu4 yu3 ban1 ， kong3 zi3 wu2 rong2 xin1 qi2 jian1 。
- ai4 can1 chu1 bu2 yi4 yan2 min3 ， ji4 yu3 mei2 xian1 wu4 xian2 yuan1 。

## 注释

## 译文

## 赏析
