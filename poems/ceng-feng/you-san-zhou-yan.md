---
id: ceng-feng-you-san-zhou-yan
title: 游三洲岩
titlePinyin: you2 san1 zhou1 yan2
titleSlug: you-san-zhou-yan
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南中岂无岩，三洲盖其杰。
- 朅来五羊初，满听行人说。
- 今乘急雨游，吾屐不遑蜡。
- 遥观似舜峰，迫视疑禹穴。
- 数亩腹空洞，十丈口谺豁。
- 恍焉入其间，眼乱欲生缬。
- 宽处晃如堂，狭处黝如闼。
- 弯跧角门隈，屈曲磴道劣。
- 土膏兀参差，形象鬼塑湼。
- 人立双足欹，兽卧半身没。
- 斑烂旋洑文，钩锁玲珑骨。
- 伏撑突如栌，斜拄岌如棁。
- 倒悬云乳凝，上溜井花冽。
- 地空声殷雷，石卤色蒸铁。
- 暗中漏微明，圆处留小缺。
- 倒指数不胜，百怪千万谲。
- 游人得娱嬉，造物费曲折。
- 静言万物初，含气如聚沫。
- 流者气之融，峙者气之结。
- 时于融结间，故故出奇绝。
- 巨灵盘古机，虽妙不容测。
- 要之幻虚空，无乃等戏剧。
- 居人玩视之，过客三叹息。
- 濂溪舣行舟，眉山税归辙。
- 篮舆相踵来，潇洒祖无择。
- 三公走龙蛇，千载磨岁月。
- 夫谁四三公，吾学亦云末。
- 引杯酌髯丞，未老其勿辍。
- 朝夕神所游，古今理之窟。
- 从渠好事人，而酷嗜尤物。

## 拼音
- nan2 zhong1 qi3 wu2 yan2 ， san1 zhou1 gai4 qi2 jie2 。
- qie4 lai2 wu3 yang2 chu1 ， man3 ting1 xing2 ren2 shuo1 。
- jin1 cheng2 ji2 yu3 you2 ， wu2 ji1 bu4 huang2 la4 。
- yao2 guan1 si4 shun4 feng1 ， po4 shi4 yi2 yu3 xue2 。
- shu4 mu3 fu4 kong1 dong4 ， shi2 zhang4 kou3 xia1 huo1 。
- huang3 yan1 ru4 qi2 jian1 ， yan3 luan4 yu4 sheng1 xie2 。
- kuan1 chu4 huang4 ru2 tang2 ， xia2 chu4 you3 ru2 ta4 。
- wan1 quan2 jiao3 men2 wei1 ， qu1 qu3 deng4 dao4 lie4 。
- tu3 gao1 wu4 cen1 ci1 ， xing2 xiang4 gui3 su4 nie4 。
- ren2 li4 shuang1 zu2 qi1 ， shou4 wo4 ban4 shen1 mei2 。
- ban1 lan4 xuan2 fu2 wen2 ， gou1 suo3 ling2 long2 gu3 。
- fu2 cheng1 tu1 ru2 lu2 ， xie2 zhu3 ji2 ru2 zhuo1 。
- dao3 xuan2 yun2 ru3 ning2 ， shang4 liu1 jing3 hua1 lie4 。
- di4 kong1 sheng1 yin1 lei2 ， shi2 lu3 se4 zheng1 tie3 。
- an4 zhong1 lou4 wei1 ming2 ， yuan2 chu4 liu2 xiao3 que1 。
- dao3 zhi3 shu4 bu2 sheng4 ， bai3 guai4 qian1 wan4 jue2 。
- you2 ren2 de2 yu2 xi1 ， zao4 wu4 fei4 qu1 zhe2 。
- jing4 yan2 wan4 wu4 chu1 ， han2 qi4 ru2 ju4 mo4 。
- liu2 zhe3 qi4 zhi1 rong2 ， zhi4 zhe3 qi4 zhi1 jie2 。
- shi2 yu2 rong2 jie2 jian1 ， gu4 gu4 chu1 qi2 jue2 。
- ju4 ling2 pan2 gu3 ji1 ， sui1 miao4 bu4 rong2 ce4 。
- yao4 zhi1 huan4 xu1 kong1 ， wu2 nai3 deng3 xi4 ju4 。
- ju1 ren2 wan2 shi4 zhi1 ， guo4 ke4 san1 tan4 xi1 。
- lian2 xi1 yi3 xing2 zhou1 ， mei2 shan1 shui4 gui1 zhe2 。
- lan2 yu2 xiang1 zhong3 lai2 ， xiao1 sa3 zu3 wu2 ze2 。
- san1 gong1 zou3 long2 she2 ， qian1 zai3 mo2 sui4 yue4 。
- fu1 shui2 si4 san1 gong1 ， wu2 xue2 yi4 yun2 mo4 。
- yin3 bei1 zhuo2 ran2 cheng2 ， wei4 lao3 qi2 wu4 chuo4 。
- zhao1 xi1 shen2 suo3 you2 ， gu3 jin1 li3 zhi1 ku1 。
- cong2 qu2 hao3 shi4 ren2 ， er2 ku4 shi4 you2 wu4 。

## 注释

## 译文

## 赏析
