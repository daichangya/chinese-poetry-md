---
id: ceng-feng-chang-zhi-shou-guang-xi-ti-xing-wu-da-qing
title: 长至寿广西提刑吴大卿
titlePinyin: chang2 zhi4 shou4 guang3 xi1 ti2 xing2 wu2 da4 qing1
titleSlug: chang-zhi-shou-guang-xi-ti-xing-wu-da-qing
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 无量寿佛今寿皇，家传室授不老方。
- 九转丹砂一仁念，函四大海为寿乡。
- 仁气所覃莫非寿，椿松龟鹤不足当。
- 三公九卿百执事，一时幸会俱遐昌。
- 公于九卿盖其杰，向独年少今未苍。
- 嵩岳尼山吐符日，长虹失色归文章。
- 骨相岩岩松梅竹，精神凛凛冰雪霜。
- 黑精青女杀气重，终握斗柄持天纲。
- 十年伏骥起北漠，万里飞鸾度南湘。
- 掌中名是风宪笔，实与万物为春阳。
- 二十五州人所祷，万口一词寿而康。
- 君不见夜来南极星转芒，又不见朝来南极日转光。
- 日星所会有所应，西州耆旧循南荒。
- 百神奔走翊诞庆，万象森罗印征祥。
- 南人耳目习南事，寿公之意何以将。
- 南极从古星不老，南极从今日初长。

## 拼音
- wu2 liang4 shou4 fo2 jin1 shou4 huang2 ， jia1 chuan2 shi4 shou4 bu4 lao3 fang1 。
- jiu3 zhuan3 dan1 sha1 yi4 ren2 nian4 ， han2 si4 da4 hai3 wei4 shou4 xiang1 。
- ren2 qi4 suo3 qin2 mo4 fei1 shou4 ， chun1 song1 gui1 he4 bu4 zu2 dang1 。
- san1 gong1 jiu3 qing1 bai3 zhi2 shi4 ， yi4 shi2 xing4 hui4 ju4 xia2 chang1 。
- gong1 yu2 jiu3 qing1 gai4 qi2 jie2 ， xiang4 du2 nian2 shao4 jin1 wei4 cang1 。
- song1 yue4 ni2 shan1 tu3 fu2 ri4 ， chang2 hong2 shi1 se4 gui1 wen2 zhang1 。
- gu3 xiang1 yan2 yan2 song1 mei2 zhu2 ， jing1 shen2 lin3 lin3 bing1 xue3 shuang1 。
- hei1 jing1 qing1 nü3 sha1 qi4 zhong4 ， zhong1 wo4 dou4 bing3 chi2 tian1 gang1 。
- shi2 nian2 fu2 ji4 qi3 bei3 mo4 ， wan4 li3 fei1 luan2 du4 nan2 xiang1 。
- zhang3 zhong1 ming2 shi4 feng1 xian4 bi3 ， shi2 yu3 wan4 wu4 wei4 chun1 yang2 。
- er4 shi2 wu3 zhou1 ren2 suo3 dao3 ， wan4 kou3 yi4 ci2 shou4 er2 kang1 。
- jun1 bu2 jian4 ye4 lai2 nan2 ji2 xing1 zhuan3 mang2 ， you4 bu2 jian4 chao2 lai2 nan2 ji2 ri4 zhuan3 guang1 。
- ri4 xing1 suo3 hui4 you3 suo3 ying4 ， xi1 zhou1 qi2 jiu4 xun2 nan2 huang1 。
- bai3 shen2 ben1 zou3 yi4 dan4 qing4 ， wan4 xiang4 sen1 luo2 yin4 zheng1 xiang2 。
- nan2 ren2 er3 mu4 xi2 nan2 shi4 ， shou4 gong1 zhi1 yi4 he2 yi3 jiang1 。
- nan2 ji2 cong2 gu3 xing1 bu4 lao3 ， nan2 ji2 cong2 jin1 ri4 chu1 chang2 。

## 注释

## 译文

## 赏析
