---
id: ceng-feng-shao-xing-chun-xi-liang-chao-nei-chan-song
title: 绍兴淳熙两朝内禅颂
titlePinyin: shao4 xing1 chun2 xi1 liang3 chao2 nei4 chan2 song4
titleSlug: shao-xing-chun-xi-liang-chao-nei-chan-song
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维尧则天，与天同大。
- 俯视九州，细于一芥。
- 挈以畀舜，超然自迈。
- 维舜则尧，与尧同高。
- 俯视四海，细于一毫。
- 挈以畀禹，熙然自陶。
- 尧舜之禅，允矣嘉躅。
- 若稽厥龄，或髦攸趣。
- 洪惟高宗，才五十六。
- 遽行尧事，有断于独。
- 洪惟寿皇，才六十三。
- 遽行舜事，不谋于佥。
- 未倦于勤，先养其恬。
- 功成身退，道与天参。
- 圣人视天，递进递退。
- 进退俱休，尧舜之运。
- 于赫两朝，德宏业峻。
- 铢较寸量，宁啻尧舜。
- 尧七十六，治水云初。
- 咨岳试鲧，不遑宁居。
- 高宗时则，斯庆寿余。
- 久与道息，心实若虚。
- 舜六十三，即真云始。
- 咨岳相禹，不遑宁止。
- 寿皇时则，斯巽位已。
- 新与道休，心豁若洗。
- 凡退政几，等与大徽。
- 此退之蚤，彼退之迟。
- 迟容可及，蚤孰逾斯。
- 凡传国玺，等谓大媺。
- 彼传之贤，此传之子。
- 贤容可求，子孰获只。
- 传子若贤，一出于天。
- 天固与子，尤人所便。
- 便而遂者，荣具庆全。
- 退蚤若迟，一关于数。
- 数固与蚤，尤人所慕。
- 慕而得之，荣全庆具。
- 蚤于尧舜，三十三年。
- 独不一后，独不一先。
- 两朝脗合，时迺自然。
- 舜后于尧，七岁而禅。
- 胡为尔稽，匪有攸恋。
- 不欲与尧，匹休齐善。
- 寿皇禅意，盖与舜俱。
- 所后七年，匪迹是拘。
- 不期而同，自然之符。
- 高宗禅时，久旸忽雨。
- 雨应云何，恩洽以溥。
- 寿皇禅时，久雨忽旸。
- 旸应云何，德辉以光。
- 得天之应，诞彰孔盛。
- 新皇丕承，合为三圣。
- 用牲于庙，靡灵弗歆。
- 式昭新皇，上合天心。
- 决政于堂，靡怀弗畅。
- 式昭新皇，下符人望。
- 天人同归，欲逃莫从。
- 虽父传子，亶为至公。
- 汉唐岂无，揖逊之主。
- 非出本心，未为盛举。
- 猗三圣君，真尧舜禹。
- 三圣一家，累洽重华。
- 前未之有，后无以加。
- 小臣献颂，大而非夸。

## 拼音
- wei2 yao2 ze2 tian1 ， yu3 tian1 tong2 da4 。
- fu3 shi4 jiu3 zhou1 ， xi4 yu2 yi2 jie4 。
- qie4 yi3 bi4 shun4 ， chao1 ran2 zi4 mai4 。
- wei2 shun4 ze2 yao2 ， yu3 yao2 tong2 gao1 。
- fu3 shi4 si4 hai3 ， xi4 yu2 yi4 hao2 。
- qie4 yi3 bi4 yu3 ， xi1 ran2 zi4 tao2 。
- yao2 shun4 zhi1 chan2 ， yun3 yi3 jia1 zhu2 。
- ruo4 ji1 jue2 ling2 ， huo4 mao2 you1 qu4 。
- hong2 wei2 gao1 zong1 ， cai2 wu3 shi2 liu4 。
- ju4 xing2 yao2 shi4 ， you3 duan4 yu2 du2 。
- hong2 wei2 shou4 huang2 ， cai2 liu4 shi2 san1 。
- ju4 xing2 shun4 shi4 ， bu4 mou2 yu2 qian1 。
- wei4 juan4 yu2 qin2 ， xian1 yang3 qi2 tian2 。
- gong1 cheng2 shen1 tui4 ， dao4 yu3 tian1 can1 。
- sheng4 ren2 shi4 tian1 ， di4 jin4 di4 tui4 。
- jin4 tui4 ju4 xiu1 ， yao2 shun4 zhi1 yun4 。
- yu2 he4 liang3 chao2 ， de2 hong2 ye4 jun4 。
- zhu1 jiao4 cun4 liang2 ， ning2 chi4 yao2 shun4 。
- yao2 qi1 shi2 liu4 ， zhi4 shui3 yun2 chu1 。
- zi1 yue4 shi4 gun3 ， bu4 huang2 ning2 ju1 。
- gao1 zong1 shi2 ze2 ， si1 qing4 shou4 yu2 。
- jiu3 yu3 dao4 xi1 ， xin1 shi2 ruo4 xu1 。
- shun4 liu4 shi2 san1 ， ji2 zhen1 yun2 shi3 。
- zi1 yue4 xiang1 yu3 ， bu4 huang2 ning2 zhi3 。
- shou4 huang2 shi2 ze2 ， si1 xun4 wei4 yi3 。
- xin1 yu3 dao4 xiu1 ， xin1 huo1 ruo4 xi3 。
- fan2 tui4 zheng4 ji3 ， deng3 yu3 da4 hui1 。
- ci3 tui4 zhi1 zao3 ， bi3 tui4 zhi1 chi2 。
- chi2 rong2 ke3 ji2 ， zao3 shu2 yu2 si1 。
- fan2 chuan2 guo2 xi3 ， deng3 wei4 da4 mei3 。
- bi3 chuan2 zhi1 xian2 ， ci3 chuan2 zhi1 zi3 。
- xian2 rong2 ke3 qiu2 ， zi3 shu2 huo4 zhi1 。
- chuan2 zi3 ruo4 xian2 ， yi4 chu1 yu2 tian1 。
- tian1 gu4 yu3 zi3 ， you2 ren2 suo3 bian4 。
- bian4 er2 sui4 zhe3 ， rong2 ju4 qing4 quan2 。
- tui4 zao3 ruo4 chi2 ， yi4 guan1 yu2 shu4 。
- shu4 gu4 yu3 zao3 ， you2 ren2 suo3 mu4 。
- mu4 er2 de2 zhi1 ， rong2 quan2 qing4 ju4 。
- zao3 yu2 yao2 shun4 ， san1 shi2 san1 nian2 。
- du2 bu4 yi1 hou4 ， du2 bu4 yi4 xian1 。
- liang3 chao2 wen3 he2 ， shi2 nai3 zi4 ran2 。
- shun4 hou4 yu2 yao2 ， qi1 sui4 er2 chan2 。
- hu2 wei4 er3 ji1 ， fei3 you3 you1 lian4 。
- bu2 yu4 yu3 yao2 ， pi3 xiu1 qi2 shan4 。
- shou4 huang2 chan2 yi4 ， gai4 yu3 shun4 ju4 。
- suo3 hou4 qi1 nian2 ， fei3 ji4 shi4 ju1 。
- bu4 qi1 er2 tong2 ， zi4 ran2 zhi1 fu2 。
- gao1 zong1 chan2 shi2 ， jiu3 yang2 hu1 yu3 。
- yu3 ying4 yun2 he2 ， en1 qia4 yi3 pu3 。
- shou4 huang2 chan2 shi2 ， jiu3 yu3 hu1 yang2 。
- yang2 ying4 yun2 he2 ， de2 hui1 yi3 guang1 。
- de2 tian1 zhi1 ying4 ， dan4 zhang1 kong3 sheng4 。
- xin1 huang2 pi1 cheng2 ， he2 wei4 san1 sheng4 。
- yong4 sheng1 yu2 miao4 ， mi2 ling2 fu2 xin1 。
- shi4 zhao1 xin1 huang2 ， shang4 he2 tian1 xin1 。
- jue2 zheng4 yu2 tang2 ， mi2 huai2 fu2 chang4 。
- shi4 zhao1 xin1 huang2 ， xia4 fu2 ren2 wang4 。
- tian1 ren2 tong2 gui1 ， yu4 tao2 mo4 cong2 。
- sui1 fu4 chuan2 zi3 ， dan3 wei4 zhi4 gong1 。
- han4 tang2 qi3 wu2 ， yi1 xun4 zhi1 zhu3 。
- fei1 chu1 ben3 xin1 ， wei4 wei4 sheng4 ju3 。
- yi1 san1 sheng4 jun1 ， zhen1 yao2 shun4 yu3 。
- san1 sheng4 yi4 jia1 ， lei4 qia4 zhong4 hua2 。
- qian2 wei4 zhi1 you3 ， hou4 wu2 yi3 jia1 。
- xiao3 chen2 xian4 song4 ， da4 er2 fei1 kua1 。

## 注释

## 译文

## 赏析
