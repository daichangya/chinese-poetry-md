---
id: ceng-feng-rui-zhi-tang
title: 瑞芝堂
titlePinyin: rui4 zhi1 tang2
titleSlug: rui-zhi-tang
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太空生两仪，群有函一气。
- 飞走动植中，往往有常类。
- 凡与常类殊，疑类复疑异。
- 缙云开国公，来摄飞挽事。
- 乘闲携家人，纵步至台治。
- 三杯晚酣风，一笑春盎地。
- 夜阑堂左楹，蒸出芝茁蒂。
- 人不惯见芝，疑信初异议。
- 诏除九天来，邮传三日至。
- 笑开芝函看，默与芝事契。
- 始摄今即真，虽疑亦云瑞。
- 那知瑞在人，小物未为贵。
- 我公胸次宽，始与天地似。
- 所临和气俱，万汇一一遂。
- 江湖淮浙闽，两稻多不穟。
- 广东十四州，乐国逢稔岁。
- 𫁂䅉万里黄，厥瑞吾骇视。
- 煌煌楹上芝，兹特瑞之细。
- 贻书彭元忠，好作瑞芝记。

## 拼音
- tai4 kong1 sheng1 liang3 yi2 ， qun2 you3 han2 yi2 qi4 。
- fei1 zou3 dong4 zhi2 zhong1 ， wang3 wang3 you3 chang2 lei4 。
- fan2 yu3 chang2 lei4 shu1 ， yi2 lei4 fu4 yi2 yi4 。
- jin4 yun2 kai1 guo2 gong1 ， lai2 she4 fei1 wan3 shi4 。
- cheng2 xian2 xie2 jia1 ren2 ， zong4 bu4 zhi4 tai2 zhi4 。
- san1 bei1 wan3 han1 feng1 ， yi2 xiao4 chun1 ang4 di4 。
- ye4 lan2 tang2 zuo3 ying2 ， zheng1 chu1 zhi1 zhuo2 di4 。
- ren2 bu2 guan4 jian4 zhi1 ， yi2 xin4 chu1 yi4 yi4 。
- zhao4 chu2 jiu3 tian1 lai2 ， you2 chuan2 san1 ri4 zhi4 。
- xiao4 kai1 zhi1 han2 kan4 ， mo4 yu3 zhi1 shi4 qi4 。
- shi3 she4 jin1 ji2 zhen1 ， sui1 yi2 yi4 yun2 rui4 。
- na4 zhi1 rui4 zai4 ren2 ， xiao3 wu4 wei4 wei4 gui4 。
- wo3 gong1 xiong1 ci4 kuan1 ， shi3 yu3 tian1 di4 si4 。
- suo3 lin2 he2 qi4 ju4 ， wan4 hui4 yi1 yi1 sui4 。
- jiang1 hu2 huai2 zhe4 min3 ， liang3 dao4 duo1 bu2 sui4 。
- guang3 dong1 shi2 si4 zhou1 ， le4 guo2 feng2 ren3 sui4 。
- 𫁂 䅉 wan4 li3 huang2 ， jue2 rui4 wu2 hai4 shi4 。
- huang2 huang2 ying2 shang4 zhi1 ， zi1 te4 rui4 zhi1 xi4 。
- yi2 shu1 peng2 yuan2 zhong1 ， hao3 zuo4 rui4 zhi1 ji4 。

## 注释

## 译文

## 赏析
