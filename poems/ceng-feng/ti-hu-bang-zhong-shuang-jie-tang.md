---
id: ceng-feng-ti-hu-bang-zhong-shuang-jie-tang
title: 题胡邦仲霜节堂
titlePinyin: ti2 hu2 bang1 zhong4 shuang1 jie2 tang2
titleSlug: ti-hu-bang-zhong-shuang-jie-tang
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 此君胸固有虚室，六气薰酣无不适，所禀宁非道之质。
- 此君貌固能圆机，四季变更无不宜，所立宁非圣之时。
- 其表无方里无物，妙与大通相出入。
- 清节凌霜特其一，秋风夜雨君曰噫。
- 名我字我敢问谁，无乃未为大相知。
- 守节虽贤一于正，圣人达节百其应。
- 君亦能贤亦能圣，姑以节论犹失订。
- 标致孤高所持劲，伯夷独立君制行。
- 主人加爱又加敬，根器浑涵所成迥。
- 颜子屡空君尽性，客子三叹更三咏。

## 拼音
- ci3 jun1 xiong1 gu4 you3 xu1 shi4 ， liu4 qi4 xun1 han1 wu2 bu2 shi4 ， suo3 bing3 ning2 fei1 dao4 zhi1 zhi4 。
- ci3 jun1 mao4 gu4 neng2 yuan2 ji1 ， si4 ji4 bian4 geng1 wu2 bu4 yi2 ， suo3 li4 ning2 fei1 sheng4 zhi1 shi2 。
- qi2 biao3 wu2 fang1 li3 wu2 wu4 ， miao4 yu3 da4 tong1 xiang1 chu1 ru4 。
- qing1 jie2 ling2 shuang1 te4 qi2 yi1 ， qiu1 feng1 ye4 yu3 jun1 yue1 yi1 。
- ming2 wo3 zi4 wo3 gan3 wen4 shui2 ， wu2 nai3 wei4 wei4 da4 xiang1 zhi1 。
- shou3 jie2 sui1 xian2 yi4 yu2 zheng4 ， sheng4 ren2 da2 jie2 bai3 qi2 ying4 。
- jun1 yi4 neng2 xian2 yi4 neng2 sheng4 ， gu1 yi3 jie2 lun4 you2 shi1 ding4 。
- biao1 zhi4 gu1 gao1 suo3 chi2 jin4 ， bo2 yi2 du2 li4 jun1 zhi4 xing2 。
- zhu3 ren2 jia1 ai4 you4 jia1 jing4 ， gen1 qi4 hun2 han2 suo3 cheng2 jiong3 。
- yan2 zi3 lü3 kong1 jun1 jin4 xing4 ， ke4 zi3 san1 tan4 geng4 san1 yong3 。

## 注释

## 译文

## 赏析
