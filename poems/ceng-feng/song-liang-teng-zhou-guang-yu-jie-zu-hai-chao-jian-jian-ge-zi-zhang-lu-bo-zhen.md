---
id: ceng-feng-song-liang-teng-zhou-guang-yu-jie-zu-hai-chao-jian-jian-ge-zi-zhang-lu-bo-zhen
title: 送梁藤州广誉解组还朝兼简葛子章卢伯真
titlePinyin: song4 liang2 teng2 zhou1 guang3 yu4 jie3 zu3 hai2 chao2 jian1 jian3 ge3 zi3 zhang1 lu2 bo2 zhen1
titleSlug: song-liang-teng-zhou-guang-yu-jie-zu-hai-chao-jian-jian-ge-zi-zhang-lu-bo-zhen
author: 曾丰
authorPinyin: ceng2 feng1
authorSlug: ceng-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乾道淳熙间，随牒公之邑。
- 我闲时曳裾，公喜常折屐。
- 过从未多时，情好已相得。
- 功名打门催，马首遽湖北。
- 一为卢溪留，便作弱水隔。
- 解后五羊城，恍如不相识。
- 初惊面颜苍，徐视髭鬓黑。
- 款曲遍咨诹，交游半凄恻。
- 一别十五年，种种事非昔。
- 更著一回别，又岂胜叹息。
- 梅雨逗谈机，槐风速行色。
- 愁边更添愁，客里仍送客。
- 笑骑五马归，郎省平步入。
- 天南九万里，谁得碍鹏翼。
- 语离当有诗，颂德似无益。
- 清晖百尺虹，方广千丈碧。
- 高盖山下松，极乐岩里石。
- 一切奇杰观，无不入我集。
- 转眼虽寥寥，扪胸犹历历。
- 公归为致言，久疎颇关忆。
- 老葛年少卢，亦有风月癖。
- 唱酬旧知音，来往今扫迹。
- 相逢问撙斋，依旧四立壁。

## 拼音
- qian2 dao4 chun2 xi1 jian1 ， sui2 die2 gong1 zhi1 yi4 。
- wo3 xian2 shi2 ye4 ju1 ， gong1 xi3 chang2 zhe2 ji1 。
- guo4 cong2 wei4 duo1 shi2 ， qing2 hao3 yi3 xiang1 de2 。
- gong1 ming2 da3 men2 cui1 ， ma3 shou3 ju4 hu2 bei3 。
- yi2 wei4 lu2 xi1 liu2 ， bian4 zuo4 ruo4 shui3 ge2 。
- jie3 hou4 wu3 yang2 cheng2 ， huang3 ru2 bu4 xiang1 shi2 。
- chu1 jing1 mian4 yan2 cang1 ， xu2 shi4 zi1 bin4 hei1 。
- kuan3 qu3 bian4 zi1 zou1 ， jiao1 you2 ban4 qi1 ce4 。
- yi4 bie2 shi2 wu3 nian2 ， zhong3 zhong3 shi4 fei1 xi1 。
- geng4 zhu4 yi4 hui2 bie2 ， you4 qi3 sheng4 tan4 xi1 。
- mei2 yu3 dou4 tan2 ji1 ， huai2 feng1 su4 xing2 se4 。
- chou2 bian1 geng4 tian1 chou2 ， ke4 li3 reng2 song4 ke4 。
- xiao4 qi2 wu3 ma3 gui1 ， lang2 sheng3 ping2 bu4 ru4 。
- tian1 nan2 jiu3 wan4 li3 ， shui2 de2 ai4 peng2 yi4 。
- yu3 li2 dang1 you3 shi1 ， song4 de2 si4 wu2 yi4 。
- qing1 hui1 bai3 chi3 hong2 ， fang1 guang3 qian1 zhang4 bi4 。
- gao1 gai4 shan1 xia4 song1 ， ji2 le4 yan2 li3 shi2 。
- yi2 qie4 qi2 jie2 guan1 ， wu2 bu2 ru4 wo3 ji2 。
- zhuan3 yan3 sui1 liao2 liao2 ， men2 xiong1 you2 li4 li4 。
- gong1 gui1 wei4 zhi4 yan2 ， jiu3 shu1 po1 guan1 yi4 。
- lao3 ge3 nian2 shao4 lu2 ， yi4 you3 feng1 yue4 pi3 。
- chang4 chou2 jiu4 zhi1 yin1 ， lai2 wang3 jin1 sao3 ji4 。
- xiang1 feng2 wen4 zun3 zhai1 ， yi1 jiu4 si4 li4 bi4 。

## 注释

## 译文

## 赏析
