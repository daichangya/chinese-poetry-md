---
id: li-jian-yi-yun-he-wu-qi-ji-jian-ji
title: 依韵和吴起季见寄
titlePinyin: yi1 yun4 he2 wu2 qi3 ji4 jian4 ji4
titleSlug: yi-yun-he-wu-qi-ji-jian-ji
author: 李兼
authorPinyin: li3 jian1
authorSlug: li-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 骐骥瘦，驽骀肥，不如占我白石矶。
- 出无车，食无肉，宁复羡渠黄金屋。
- 叔孙礼乐何纷纶，两生不行岂徒云。
- 丈夫结交半天下，几人沮溺同耕云。
- 捷径趋荣速如鬼，龌龊岂堪豪右齿。
- 虞卿著书托穷愁，仲蔚绕宅蓬蒿秋。
- 朅来话旧重携手，往事纷纷集樽酒。
- 胸中奇气耿独在，匣剑时作蛟龙吼。
- 穷亦乐，贫非痡，且复安步行坦途。
- 从人嘲笑我非夫，乘流则逝宁须扶。
- 亦知落落固难合，焉能鬰鬰屈此乎。
- 朝驱车于阆风之颠，夕济舟于丹水之渊。
- 放身物外岂不好，局蹐人间真可怜。
- 追若亡，汗漫游，笑宁子，商声讴。
- 岂曰无衣，与子同裘。
- 天地一马，日月双辀。
- 噫，流光胡可以淹留。

## 拼音
- qi2 ji4 shou4 ， nu2 dai4 fei2 ， bu4 ru2 zhan4 wo3 bai2 shi2 ji1 。
- chu1 wu2 che1 ， shi2 wu2 rou4 ， ning2 fu4 xian4 qu2 huang2 jin1 wu1 。
- shu1 sun1 li3 yue4 he2 fen1 lun2 ， liang3 sheng1 bu4 xing2 qi3 tu2 yun2 。
- zhang4 fu0 jie2 jiao1 ban4 tian1 xia4 ， ji3 ren2 ju3 ni4 tong2 geng1 yun2 。
- jie2 jing4 qu1 rong2 su4 ru2 gui3 ， wo4 chuo4 qi3 kan1 hao2 you4 chi3 。
- yu2 qing1 zhu4 shu1 tuo1 qiong2 chou2 ， zhong4 wei4 rao4 zhai2 peng2 hao1 qiu1 。
- qie4 lai2 hua4 jiu4 zhong4 xie2 shou3 ， wang3 shi4 fen1 fen1 ji2 zun1 jiu3 。
- xiong1 zhong1 qi2 qi4 geng3 du2 zai4 ， xia2 jian4 shi2 zuo4 jiao1 long2 hou3 。
- qiong2 yi4 le4 ， pin2 fei1 pu1 ， qie3 fu4 an1 bu4 xing2 tan3 tu2 。
- cong2 ren2 chao2 xiao4 wo3 fei1 fu1 ， cheng2 liu2 ze2 shi4 ning2 xu1 fu2 。
- yi4 zhi1 luo4 luo4 gu4 nan2 he2 ， yan1 neng2 yu4 yu4 qu1 ci3 hu1 。
- chao2 qu1 che1 yu2 lang2 feng1 zhi1 dian1 ， xi1 ji4 zhou1 yu2 dan1 shui3 zhi1 yuan1 。
- fang4 shen1 wu4 wai4 qi3 bu4 hao3 ， ju2 ji2 ren2 jian1 zhen1 ke3 lian2 。
- zhui1 ruo4 wang2 ， han4 man4 you2 ， xiao4 ning2 zi3 ， shang1 sheng1 ou1 。
- qi3 yue1 wu2 yi1 ， yu3 zi3 tong2 qiu2 。
- tian1 di4 yi4 ma3 ， ri4 yue4 shuang1 zhou1 。
- yi1 ， liu2 guang1 hu2 ke3 yi3 yan1 liu2 。

## 注释

## 译文

## 赏析
