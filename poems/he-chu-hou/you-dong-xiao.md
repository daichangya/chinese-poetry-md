---
id: he-chu-hou-you-dong-xiao
title: 游洞霄
titlePinyin: you2 dong4 xiao1
titleSlug: you-dong-xiao
author: 何处厚
authorPinyin: he2 chu4 hou4
authorSlug: he-chu-hou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洞天宫中清无尘，纷纷霏霏翔五云。
- 光浮阆风蔼无垠，中有神仙相辈伦。
- 服曳云章玉佩珣，时闻金钟催朝真。
- 仙班序列觐紫宸，琼花羌灵飞翁翁。
- 水晶帘卷许行循，群仙以我丘壑身。
- 相与笑语交益亲，玄谈妙句泣鬼神。
- 一局围棋度几春，大开十二楼宴宾。
- 玉真安排云锦茵，天女竞着绛霞裙。
- 盎缶罍洗罗珠珍，金炉龙脑香腾薰。
- 七宝蜡炬光如银，凤泉饮散醉醺醺。
- 天子呼来不得臣，宴罢乘槎渡汉津。
- 玉皇遽遣使者巡，使者交荐有大勋。
- 玉皇诏归眷注勤，不容山中伴帝君。

## 拼音
- dong4 tian1 gong1 zhong1 qing1 wu2 chen2 ， fen1 fen1 fei1 fei1 xiang2 wu3 yun2 。
- guang1 fu2 lang2 feng1 ai3 wu2 yin2 ， zhong1 you3 shen2 xian1 xiang1 bei4 lun2 。
- fu2 ye4 yun2 zhang1 yu4 pei4 xun2 ， shi2 wen2 jin1 zhong1 cui1 chao2 zhen1 。
- xian1 ban1 xu4 lie4 jin4 zi3 chen2 ， qiong2 hua1 qiang1 ling2 fei1 weng1 weng1 。
- shui3 jing1 lian2 juan4 xu3 xing2 xun2 ， qun2 xian1 yi3 wo3 qiu1 he4 shen1 。
- xiang1 yu3 xiao4 yu3 jiao1 yi4 qin1 ， xuan2 tan2 miao4 ju4 qi4 gui3 shen2 。
- yi4 ju2 wei2 qi2 du4 ji3 chun1 ， da4 kai1 shi2 er4 lou2 yan4 bin1 。
- yu4 zhen1 an1 pai2 yun2 jin3 yin1 ， tian1 nü3 jing4 zhe0 jiang4 xia2 qun2 。
- ang4 fou3 lei2 xi3 luo2 zhu1 zhen1 ， jin1 lu2 long2 nao3 xiang1 teng2 xun1 。
- qi1 bao3 la4 ju4 guang1 ru2 yin2 ， feng4 quan2 yin3 san4 zui4 xun1 xun1 。
- tian1 zi3 hu1 lai2 bu4 de2 chen2 ， yan4 ba4 cheng2 cha2 du4 han4 jin1 。
- yu4 huang2 ju4 qian3 shi3 zhe3 xun2 ， shi3 zhe3 jiao1 jian4 you3 da4 xun1 。
- yu4 huang2 zhao4 gui1 juan4 zhu4 qin2 ， bu4 rong2 shan1 zhong1 ban4 di4 jun1 。

## 注释

## 译文

## 赏析
