---
id: shi-guang-wen-ji-song-yi-bai-si-shi-er-shou-qi-yi-er-qi
title: 偈颂一百四十二首  其一二七
titlePinyin: ji4 song4 yi4 bai3 si4 shi2 er4 shou3     qi2 yi1 er4 qi1
titleSlug: ji-song-yi-bai-si-shi-er-shou-qi-yi-er-qi
author: 释广闻
authorPinyin: shi4 guang3 wen2
authorSlug: shi-guang-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾佛舒广长舌相，不即此座亦不离。
- 尔时宝积诸长者，持七宝盖而献佛。
- 如庵道人道机熟，今亦即色以明心。
- 攒花簇锦出新好，而以组绣作佛事。
- 一一针孔一世界，一一花叶一如来。
- 森罗万象影重重，莫不一法之所印。
- 此座非高亦非广，此被非阔亦非狭。
- 舒即大千悉弥满，收入微尘不迫窄。
- 譬如随色摩尼珠，是被光明亦如是。
- 昼夜常转如是轮，须弥灯王为作证。

## 拼音
- wu2 fo2 shu1 guang3 chang2 she2 xiang1 ， bu4 ji2 ci3 zuo4 yi4 bu4 li2 。
- er3 shi2 bao3 ji1 zhu1 zhang3 zhe3 ， chi2 qi1 bao3 gai4 er2 xian4 fo2 。
- ru2 an1 dao4 ren2 dao4 ji1 shu2 ， jin1 yi4 ji2 se4 yi3 ming2 xin1 。
- zan3 hua1 cu4 jin3 chu1 xin1 hao3 ， er2 yi3 zu3 xiu4 zuo4 fo2 shi4 。
- yi1 yi1 zhen1 kong3 yi2 shi4 jie4 ， yi1 yi1 hua1 ye4 yi4 ru2 lai2 。
- sen1 luo2 wan4 xiang4 ying3 chong2 chong2 ， mo4 bu4 yi4 fa3 zhi1 suo3 yin4 。
- ci3 zuo4 fei1 gao1 yi4 fei1 guang3 ， ci3 bei4 fei1 kuo4 yi4 fei1 xia2 。
- shu1 ji2 da4 qian1 xi1 mi2 man3 ， shou1 ru4 wei1 chen2 bu2 po4 zhai3 。
- pi4 ru2 sui2 se4 mo2 ni2 zhu1 ， shi4 bei4 guang1 ming2 yi4 ru2 shi4 。
- zhou4 ye4 chang2 zhuan3 ru2 shi4 lun2 ， xu1 mi2 deng1 wang2 wei4 zuo4 zheng4 。

## 注释

## 译文

## 赏析
