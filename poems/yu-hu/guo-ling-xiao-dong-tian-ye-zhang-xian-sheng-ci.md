---
id: yu-hu-guo-ling-xiao-dong-tian-ye-zhang-xian-sheng-ci
title: 过凌霄洞天谒张先生祠
titlePinyin: guo4 ling2 xiao1 dong4 tian1 ye4 zhang1 xian1 sheng1 ci2
titleSlug: guo-ling-xiao-dong-tian-ye-zhang-xian-sheng-ci
author: 于鹄
authorPinyin: yu2 hu2
authorSlug: yu-hu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 戢戢乱峰里，一峰独凌天。下看如尖高，上有十里泉。
- 志人爱幽深，一住五十年。悬牍到其上，乘牛耕药田。
- 衣食不下求，乃是云中仙。山僧独知处，相引冲碧烟。
- 断崖昼昏黑，槎臬横只椽。面壁攀石棱，养力方敢前。
- 累歇日已没，始到茅堂边。见客不问谁，礼质无周旋。
- 醉卧枕欹树，寒坐展青毡。折松扫藜床，秋果颜色鲜。
- 炼蜜敲石炭，洗澡乘瀑泉。白犬舐客衣，惊走闻腥膻。
- 乃知轩冕徒，宁比云壑眠。

## 拼音
- ji2 ji2 luan4 feng1 li3 ， yi4 feng1 du2 ling2 tian1 。 xia4 kan4 ru2 jian1 gao1 ， shang4 you3 shi2 li3 quan2 。
- zhi4 ren2 ai4 you1 shen1 ， yi2 zhu4 wu3 shi2 nian2 。 xuan2 du2 dao4 qi2 shang4 ， cheng2 niu2 geng1 yao4 tian2 。
- yi1 shi2 bu2 xia4 qiu2 ， nai3 shi4 yun2 zhong1 xian1 。 shan1 seng1 du2 zhi1 chu4 ， xiang1 yin3 chong1 bi4 yan1 。
- duan4 ya2 zhou4 hun1 hei1 ， cha2 nie4 heng2 zhi1 chuan2 。 mian4 bi4 pan1 shi2 leng2 ， yang3 li4 fang1 gan3 qian2 。
- lei4 xie1 ri4 yi3 mei2 ， shi3 dao4 mao2 tang2 bian1 。 jian4 ke4 bu2 wen4 shui2 ， li3 zhi4 wu2 zhou1 xuan2 。
- zui4 wo4 zhen3 qi1 shu4 ， han2 zuo4 zhan3 qing1 zhan1 。 zhe2 song1 sao3 li2 chuang2 ， qiu1 guo3 yan2 se4 xian1 。
- lian4 mi4 qiao1 shi2 tan4 ， xi3 zao3 cheng2 pu4 quan2 。 bai2 quan3 shi4 ke4 yi1 ， jing1 zou3 wen2 xing1 shan1 。
- nai3 zhi1 xuan1 mian3 tu2 ， ning2 bi3 yun2 he4 mian2 。

## 注释

## 译文

## 赏析
