---
id: zhao-bi-qi-tian-le
title: 齐天乐
titlePinyin: qi2 tian1 le4
titleSlug: qi-tian-le
author: 赵必□
authorPinyin: zhao4 bi4 □
authorSlug: zhao-bi
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 齐天乐
---
## 正文
- 红纷绿闹东风透，暖得枳花香也。
- 雪柳拈金，玉梅铺粉，妆点春光无价。
- 鳌蓬如画。
- 簇万顷芙蕖，桂华相射。
- 艳冶逢迎，香尘满路飘兰麝。
- 人生行乐聊尔，况良辰美景，好天晴夜。
- 茧帖争先，芋郎卜巧，细说成都旧话。
- 传觞立马。
- 看翠阵珠围，歌朋舞社。
- 酒尽更阑，月在蒲萄架。

## 拼音
- hong2 fen1 lü4 nao4 dong1 feng1 tou4 ， nuan3 de2 zhi3 hua1 xiang1 ye3 。
- xue3 liu3 nian1 jin1 ， yu4 mei2 pu4 fen3 ， zhuang1 dian3 chun1 guang1 wu2 jia4 。
- ao2 peng2 ru2 hua4 。
- cu4 wan4 qing3 fu2 qu2 ， gui4 hua2 xiang1 she4 。
- yan4 ye3 feng2 ying2 ， xiang1 chen2 man3 lu4 piao1 lan2 she4 。
- ren2 sheng1 xing2 le4 liao2 er3 ， kuang4 liang2 chen2 mei3 jing3 ， hao3 tian1 qing2 ye4 。
- jian3 tie1 zheng1 xian1 ， yu4 lang2 bu3 qiao3 ， xi4 shuo1 cheng2 du1 jiu4 hua4 。
- chuan2 shang1 li4 ma3 。
- kan4 cui4 zhen4 zhu1 wei2 ， ge1 peng2 wu3 she4 。
- jiu3 jin4 geng4 lan2 ， yue4 zai4 pu2 tao2 jia4 。

## 注释

## 译文

## 赏析
