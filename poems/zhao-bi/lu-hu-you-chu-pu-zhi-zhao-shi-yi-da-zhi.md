---
id: zhao-bi-lu-hu-you-chu-pu-zhi-zhao-shi-yi-da-zhi
title: 陆户有摴蒱之招诗以答之
titlePinyin: lu4 hu4 you3 chu1 pu2 zhi1 zhao1 shi1 yi3 da2 zhi1
titleSlug: lu-hu-you-chu-pu-zhi-zhao-shi-yi-da-zhi
author: "赵必\U00024A6A"
authorPinyin: "zhao4 bi4 \U00024A6A"
authorSlug: zhao-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 局促束缩抱羁独，颓然一我恧兮俗。
- 酒病昏沈无诗医，诗肠枯槁欠酒沃。
- 闲窗坐与周公交，焚香痛把楚骚读。
- 世情冷暖故人疏，笑杀和靖鳖头缩。
- 夜长灯明吊影孤，无情红粉不可呼。
- 梦中猛省京华事，围红拥翠邀博徒。
- 银烛高烧海棠暖，醉豪一喝雉成卢。
- 赢却翠裘六郎恨，丈夫此乐天下无。
- 君不见刘毅家四壁，百万祇一掷。
- 袁耽少不羁，破帽怀相随。
- 逢场作戏政不恶，大抵人生乐其乐。

## 拼音
- ju2 cu4 shu4 suo1 bao4 ji1 du2 ， tui2 ran2 yi4 wo3 nü4 xi1 su2 。
- jiu3 bing4 hun1 shen3 wu2 shi1 yi1 ， shi1 chang2 ku1 gao3 qian4 jiu3 wo4 。
- xian2 chuang1 zuo4 yu3 zhou1 gong1 jiao1 ， fen2 xiang1 tong4 ba3 chu3 sao1 du2 。
- shi4 qing2 leng3 nuan3 gu4 ren2 shu1 ， xiao4 sha1 he2 jing4 bie1 tou2 suo1 。
- ye4 chang2 deng1 ming2 diao4 ying3 gu1 ， wu2 qing2 hong2 fen3 bu4 ke3 hu1 。
- meng4 zhong1 meng3 sheng3 jing1 hua2 shi4 ， wei2 hong2 yong1 cui4 yao1 bo2 tu2 。
- yin2 zhu2 gao1 shao1 hai3 tang2 nuan3 ， zui4 hao2 yi4 he1 zhi4 cheng2 lu2 。
- ying2 que4 cui4 qiu2 liu4 lang2 hen4 ， zhang4 fu0 ci3 le4 tian1 xia4 wu2 。
- jun1 bu2 jian4 liu2 yi4 jia1 si4 bi4 ， bai3 wan4 qi2 yi2 zhi4 。
- yuan2 dan1 shao3 bu4 ji1 ， po4 mao4 huai2 xiang1 sui2 。
- feng2 chang3 zuo4 xi4 zheng4 bu2 e4 ， da4 di3 ren2 sheng1 le4 qi2 le4 。

## 注释

## 译文

## 赏析
