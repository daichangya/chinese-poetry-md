---
id: zhao-bi-jian-shi-zhai-qu-chao
title: 饯实斋趋朝
titlePinyin: jian4 shi2 zhai1 qu1 chao2
titleSlug: jian-shi-zhai-qu-chao
author: "赵必\U00024A6A"
authorPinyin: "zhao4 bi4 \U00024A6A"
authorSlug: zhao-bi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四海人物如晨星，老成典型公一人。
- 秋月玉壶光皎皎，飞鸾不骖翔八表。
- 寒花晚节纷其香，春风笔底多甘棠。
- 景定东南民力竭，天畀福星照南粤。
- 尽洗蛮烟瘴雨尘，药洲草木欣然春。
- 至今民拜宽分赐，古有今无此廉吏。
- 清风去后凛冰台，前度刘郎又复来。
- 阃府清明民快活，满腔子仁活泼泼。
- 一十四州生意多，海鳌不动红牙高。
- 治平奏最居第一，生平受用惟一实。
- 一朝征入作侍郎，晋升邃阁侍华光。
- 国家多难予谁与，嗣王小毖新求助。
- 矧今耆俊莫如公，泰内君子上下同。
- 大用之机其在此，周公冢宰毋专美。
- 不然成王方幼冲，何为衮衣赤舄先归东。
- 送公此行登鼎席，南丰瓣香此昕夕。
- 他时英俊馆翘材，桃树应思去后栽。

## 拼音
- si4 hai3 ren2 wu4 ru2 chen2 xing1 ， lao3 cheng2 dian3 xing2 gong1 yi4 ren2 。
- qiu1 yue4 yu4 hu2 guang1 jiao3 jiao3 ， fei1 luan2 bu4 can1 xiang2 ba1 biao3 。
- han2 hua1 wan3 jie2 fen1 qi2 xiang1 ， chun1 feng1 bi3 di3 duo1 gan1 tang2 。
- jing3 ding4 dong1 nan2 min2 li4 jie2 ， tian1 bi4 fu2 xing1 zhao4 nan2 yue4 。
- jin4 xi3 man2 yan1 zhang4 yu3 chen2 ， yao4 zhou1 cao3 mu4 xin1 ran2 chun1 。
- zhi4 jin1 min2 bai4 kuan1 fen1 ci4 ， gu3 you3 jin1 wu2 ci3 lian2 li4 。
- qing1 feng1 qu4 hou4 lin3 bing1 tai2 ， qian2 du4 liu2 lang2 you4 fu4 lai2 。
- kun3 fu3 qing1 ming2 min2 kuai4 huo2 ， man3 qiang1 zi3 ren2 huo2 po1 po1 。
- yi1 shi2 si4 zhou1 sheng1 yi4 duo1 ， hai3 ao2 bu2 dong4 hong2 ya2 gao1 。
- zhi4 ping2 zou4 zui4 ju1 di4 yi1 ， sheng1 ping2 shou4 yong4 wei2 yi4 shi2 。
- yi4 chao2 zheng1 ru4 zuo4 shi4 lang2 ， jin4 sheng1 sui4 ge2 shi4 hua2 guang1 。
- guo2 jia1 duo1 nan2 yu3 shui2 yu3 ， si4 wang2 xiao3 bi4 xin1 qiu2 zhu4 。
- shen3 jin1 qi2 jun4 mo4 ru2 gong1 ， tai4 nei4 jun1 zi3 shang4 xia4 tong2 。
- da4 yong4 zhi1 ji1 qi2 zai4 ci3 ， zhou1 gong1 zhong3 zai3 wu2 zhuan1 mei3 。
- bu4 ran2 cheng2 wang2 fang1 you4 chong1 ， he2 wei4 gun3 yi1 chi4 xi4 xian1 gui1 dong1 。
- song4 gong1 ci3 xing2 deng1 ding3 xi2 ， nan2 feng1 ban4 xiang1 ci3 xin1 xi1 。
- ta1 shi2 ying1 jun4 guan3 qiao4 cai2 ， tao2 shu4 ying4 si1 qu4 hou4 zai1 。

## 注释

## 译文

## 赏析
