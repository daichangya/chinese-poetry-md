---
id: shu-yue-xiang-jin-zuo-dui-jiang-mu-dan-yin-qi-zhang-cheng-zheng-zhong-zheng-zhong-yu-z-7dafda9e
title: 近作对江牡丹吟七章呈正仲正仲于拙吟无不亟和者独此七章未和携而归茭湖半月矣递筒未至歌以趣之
titlePinyin: jin4 zuo4 dui4 jiang1 mu3 dan1 yin2 qi1 zhang1 cheng2 zheng4 zhong4 zheng4 zhong4 yu2 zhuo1 yin2 wu2 bu4 ji2 he2 zhe3 du2 ci3 qi1 zhang1 wei4 he2 xie2 er2 gui1 jiao1 hu2 ban4 yue4 yi3 di4 tong3 wei4 zhi4 ge1 yi3 qu4 zhi1
titleSlug: jin-zuo-dui-jiang-mu-dan-yin-qi-zhang-cheng-zheng-zhong-zheng-zhong-yu-z-7dafda9e
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邵子花开二十四，吟诗惊动洛诸公。
- 我家两株三十枝，欢喜亦与邵子同。
- 作诗七绝恼正仲，过旬不见回邮筒。
- 正仲材高气浩博，鄙我琐细无豪雄。
- 文叔今见小敌怯，八骏岂肯盘蚁封。
- 再三思索得其意，笑我不知时节异。
- 洛阳城中天地中，春色花光好天气。
- 此时高韵一两篇，流出胸中真乐事。
- 我生初见钱塘春，歌舞西湖早已颦。
- 如今不见湖山面，鸟歌似哭花为尘。
- 作诗告人谁为听，当哀而乐非天真。
- 我谢正仲此意厚，请不吟诗但饮酒。

## 拼音
- shao4 zi3 hua1 kai1 er4 shi2 si4 ， yin2 shi1 jing1 dong4 luo4 zhu1 gong1 。
- wo3 jia1 liang3 zhu1 san1 shi2 zhi1 ， huan1 xi3 yi4 yu3 shao4 zi3 tong2 。
- zuo4 shi1 qi1 jue2 nao3 zheng4 zhong4 ， guo4 xun2 bu2 jian4 hui2 you2 tong3 。
- zheng4 zhong4 cai2 gao1 qi4 hao4 bo2 ， bi3 wo3 suo3 xi4 wu2 hao2 xiong2 。
- wen2 shu1 jin1 jian4 xiao3 di2 qie4 ， ba1 jun4 qi3 ken3 pan2 yi3 feng1 。
- zai4 san1 si1 suo3 de2 qi2 yi4 ， xiao4 wo3 bu4 zhi1 shi2 jie2 yi4 。
- luo4 yang2 cheng2 zhong1 tian1 di4 zhong1 ， chun1 se4 hua1 guang1 hao3 tian1 qi4 。
- ci3 shi2 gao1 yun4 yi4 liang3 pian1 ， liu2 chu1 xiong1 zhong1 zhen1 le4 shi4 。
- wo3 sheng1 chu1 jian4 qian2 tang2 chun1 ， ge1 wu3 xi1 hu2 zao3 yi3 pin2 。
- ru2 jin1 bu2 jian4 hu2 shan1 mian4 ， niao3 ge1 si4 ku1 hua1 wei4 chen2 。
- zuo4 shi1 gao4 ren2 shui2 wei4 ting1 ， dang1 ai1 er2 le4 fei1 tian1 zhen1 。
- wo3 xie4 zheng4 zhong4 ci3 yi4 hou4 ， qing3 bu4 yin2 shi1 dan4 yin3 jiu3 。

## 注释

## 译文

## 赏析
