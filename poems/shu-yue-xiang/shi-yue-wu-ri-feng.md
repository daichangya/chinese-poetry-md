---
id: shu-yue-xiang-shi-yue-wu-ri-feng
title: 十月五日风
titlePinyin: shi2 yue4 wu3 ri4 feng1
titleSlug: shi-yue-wu-ri-feng
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十月五日风，俗占端可验。
- 常年谁能记，两岁入程椠。
- 去年当此月，初三月未艳。
- 暮下陈村庄，夜投象原店。
- 道边人未眠，山曲灯微闪。
- 时经兵火余，惊问暗窥觇。
- 往扣瓜葛门，炊糜聊属厌。
- 仲叔为猪肝，不辞口腹玷。
- 回思万马惊，心掉舌为舚。
- 恐恐如有追，昧爽踏霜霰。
- 横山过西田，恶风吹欲阽。
- 萧萧三两家，逋流已先占。
- 怜我是官人，枯薪许分㮇。
- 时艰无沽户，粗粝得充歉。
- 我行仆忙追，赵坑石排剑。
- 荒蹊陟崇冈，奔湍啮深堑。
- 有坞当中心，纸乡家自赡。
- 主人褐宽博，黄泥补茨苫。
- 邀我劝我留，铺床展伸欠。
- 少妇亦解事，炉中添燄燄。
- 我意自多危，岌岌急风缆。
- 蓐食入雪楼，山深路犹暗。
- 冰柱照层崖，霜花滑断磡。
- 山家喜客来，开门容弛担。
- 翁媪互行酌，畦菜许分盐。
- 此日气颇舒，愁新懽得暂。
- 文叔因饥寒，豆粥怀一啗。
- 劳薪与炼炭，至此成针砭。
- 颇怪少陵妻，粉黛未忘艳。
- 今辰复此日，山庵私酒酽。
- 扫林三日风，纸帘垂襜襜。
- 患难几人全，生存吾已忝。
- 十月五日风，艰难须在念。

## 拼音
- shi2 yue4 wu3 ri4 feng1 ， su2 zhan4 duan1 ke3 yan4 。
- chang2 nian2 shui2 neng2 ji4 ， liang3 sui4 ru4 cheng2 qian4 。
- qu4 nian2 dang1 ci3 yue4 ， chu1 san1 yue4 wei4 yan4 。
- mu4 xia4 chen2 cun1 zhuang1 ， ye4 tou2 xiang4 yuan2 dian4 。
- dao4 bian1 ren2 wei4 mian2 ， shan1 qu3 deng1 wei1 shan3 。
- shi2 jing1 bing1 huo3 yu2 ， jing1 wen4 an4 kui1 chan1 。
- wang3 kou4 gua1 ge2 men2 ， chui1 mi2 liao2 shu3 yan4 。
- zhong4 shu1 wei4 zhu1 gan1 ， bu4 ci2 kou3 fu4 dian4 。
- hui2 si1 wan4 ma3 jing1 ， xin1 diao4 she2 wei4 tian4 。
- kong3 kong3 ru2 you3 zhui1 ， mei4 shuang3 ta4 shuang1 xian4 。
- heng2 shan1 guo4 xi1 tian2 ， e4 feng1 chui1 yu4 yan2 。
- xiao1 xiao1 san1 liang3 jia1 ， bu1 liu2 yi3 xian1 zhan4 。
- lian2 wo3 shi4 guan1 ren2 ， ku1 xin1 xu3 fen1 㮇 。
- shi2 jian1 wu2 gu1 hu4 ， cu1 li4 de2 chong1 qian4 。
- wo3 xing2 pu2 mang2 zhui1 ， zhao4 keng1 shi2 pai2 jian4 。
- huang1 qi1 zhi4 chong2 gang1 ， ben1 tuan1 nie4 shen1 qian4 。
- you3 wu4 dang1 zhong1 xin1 ， zhi3 xiang1 jia1 zi4 shan4 。
- zhu3 ren2 he4 kuan1 bo2 ， huang2 ni2 bu3 ci2 shan1 。
- yao1 wo3 quan4 wo3 liu2 ， pu1 chuang2 zhan3 shen1 qian4 。
- shao4 fu4 yi4 jie3 shi4 ， lu2 zhong1 tian1 yan4 yan4 。
- wo3 yi4 zi4 duo1 wei1 ， ji2 ji2 ji2 feng1 lan3 。
- ru4 shi2 ru4 xue3 lou2 ， shan1 shen1 lu4 you2 an4 。
- bing1 zhu4 zhao4 ceng2 ya2 ， shuang1 hua1 hua2 duan4 kan4 。
- shan1 jia1 xi3 ke4 lai2 ， kai1 men2 rong2 chi2 dan1 。
- weng1 ao3 hu4 xing2 zhuo2 ， qi2 cai4 xu3 fen1 yan2 。
- ci3 ri4 qi4 po1 shu1 ， chou2 xin1 huan1 de2 zan4 。
- wen2 shu1 yin1 ji1 han2 ， dou4 zhou1 huai2 yi2 dan4 。
- lao2 xin1 yu3 lian4 tan4 ， zhi4 ci3 cheng2 zhen1 bian1 。
- po1 guai4 shao3 ling2 qi1 ， fen3 dai4 wei4 wang4 yan4 。
- jin1 chen2 fu4 ci3 ri4 ， shan1 an1 si1 jiu3 yan4 。
- sao3 lin2 san1 ri4 feng1 ， zhi3 lian2 chui2 chan1 chan1 。
- huan4 nan4 ji3 ren2 quan2 ， sheng1 cun2 wu2 yi3 tian3 。
- shi2 yue4 wu3 ri4 feng1 ， jian1 nan2 xu1 zai4 nian4 。

## 注释

## 译文

## 赏析
