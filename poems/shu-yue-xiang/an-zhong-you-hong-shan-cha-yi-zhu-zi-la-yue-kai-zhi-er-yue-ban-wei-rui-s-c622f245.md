---
id: shu-yue-xiang-an-zhong-you-hong-shan-cha-yi-zhu-zi-la-yue-kai-zhi-er-yue-ban-wei-rui-s-c622f245
title: 庵中有红山茶一株自腊月开至二月半为蕊尚无数也盖十霜十雪矣
titlePinyin: an1 zhong1 you3 hong2 shan1 cha2 yi4 zhu1 zi4 la4 yue4 kai1 zhi4 er4 yue4 ban4 wei4 rui3 shang4 wu2 shu4 ye3 gai4 shi2 shuang1 shi2 xue3 yi3
titleSlug: an-zhong-you-hong-shan-cha-yi-zhu-zi-la-yue-kai-zhi-er-yue-ban-wei-rui-s-c622f245
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山茶一株红胜烛，旋落旋开相陆续。
- 朱霞散射晓霏晴，熠熠林光映幽谷。
- 雪中见此朱砂杯，道人无情还悦目。
- 端正浓粧不逞妖，处女頩然在幽独。
- 有时脱蒂响苍苔，不作他花飞片逐。
- 剑南樵叟设色时，就掌调丹贵匀熟。
- 花容肉色两相宜，肌理细腻端不俗。
- 画犹如此况天生，谓花无韵评未足。
- 白茶虽白太清癯，何惜深红著深绿。

## 拼音
- shan1 cha2 yi4 zhu1 hong2 sheng4 zhu2 ， xuan2 luo4 xuan2 kai1 xiang1 lu4 xu4 。
- zhu1 xia2 san3 she4 xiao3 fei1 qing2 ， yi4 yi4 lin2 guang1 ying4 you1 gu3 。
- xue3 zhong1 jian4 ci3 zhu1 sha1 bei1 ， dao4 ren2 wu2 qing2 hai2 yue4 mu4 。
- duan1 zheng4 nong2 zhuang1 bu4 cheng3 yao1 ， chu3 nü3 ping1 ran2 zai4 you1 du2 。
- you3 shi2 tuo1 di4 xiang3 cang1 tai2 ， bu2 zuo4 ta1 hua1 fei1 pian4 zhu2 。
- jian4 nan2 qiao2 sou3 she4 se4 shi2 ， jiu4 zhang3 tiao2 dan1 gui4 yun2 shu2 。
- hua1 rong2 rou4 se4 liang3 xiang1 yi2 ， ji1 li3 xi4 ni4 duan1 bu4 su2 。
- hua4 you2 ru2 ci3 kuang4 tian1 sheng1 ， wei4 hua1 wu2 yun4 ping2 wei4 zu2 。
- bai2 cha2 sui1 bai2 tai4 qing1 qu2 ， he2 xi1 shen1 hong2 zhu4 shen1 lü4 。

## 注释

## 译文

## 赏析
