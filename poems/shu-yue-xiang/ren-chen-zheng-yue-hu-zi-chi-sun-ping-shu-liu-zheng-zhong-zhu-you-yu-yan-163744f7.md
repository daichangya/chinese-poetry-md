---
id: shu-yue-xiang-ren-chen-zheng-yue-hu-zi-chi-sun-ping-shu-liu-zheng-zhong-zhu-you-yu-yan-163744f7
title: 壬辰正月胡子持孙平叔刘正仲诸友于鴈苍建赤城先生祠赋唐律一十韵以纪其事
titlePinyin: ren2 chen2 zheng1 yue4 hu2 zi0 chi2 sun1 ping2 shu1 liu2 zheng4 zhong4 zhu1 you3 yu2 yan4 cang1 jian4 chi4 cheng2 xian1 sheng1 ci2 fu4 tang2 lü4 yi1 shi2 yun4 yi3 ji4 qi2 shi4
titleSlug: ren-chen-zheng-yue-hu-zi-chi-sun-ping-shu-liu-zheng-zhong-zhu-you-yu-yan-163744f7
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 句读从朱老，经书本释翁。
- 于蓝青所出，他石玉堪攻。
- 文启吾乡秀，心知百代崇。
- 推尊非苟合，议论自难同。
- 名节道乡峻，词章淮海雄。
- 诸公交赞誉，此老定磨礲。
- 旧祀儒宫侧，新祠佛寺东。
- 开山犹别子，传钵许宗风。
- 俎豆干戈后，诗书煨烬中。
- 千年期勿坏，印印此心通。

## 拼音
- ju4 dou4 cong2 zhu1 lao3 ， jing1 shu1 ben3 shi4 weng1 。
- yu2 lan2 qing1 suo3 chu1 ， ta1 shi2 yu4 kan1 gong1 。
- wen2 qi3 wu2 xiang1 xiu4 ， xin1 zhi1 bai3 dai4 chong2 。
- tui1 zun1 fei1 gou3 he2 ， yi4 lun4 zi4 nan2 tong2 。
- ming2 jie2 dao4 xiang1 jun4 ， ci2 zhang1 huai2 hai3 xiong2 。
- zhu1 gong1 jiao1 zan4 yu4 ， ci3 lao3 ding4 mo2 long2 。
- jiu4 si4 ru2 gong1 ce4 ， xin1 ci2 fo2 si4 dong1 。
- kai1 shan1 you2 bie2 zi3 ， chuan2 bo1 xu3 zong1 feng1 。
- zu3 dou4 gan1 ge1 hou4 ， shi1 shu1 wei1 jin4 zhong1 。
- qian1 nian2 qi1 wu4 huai4 ， yin4 yin4 ci3 xin1 tong1 。

## 注释

## 译文

## 赏析
