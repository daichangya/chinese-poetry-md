---
id: shu-yue-xiang-tui-zhi-wei-yi-niao-ming-chun-wang-wang-niao-yi-xia-ming-er-gu-ren-mai-h-47c794da
title: 退之谓以鸟鸣春往往鸟以夏鸣耳古人麦黄韵鹂庚之句乃真知时山斋静听嘲哳群萃有麦熟之鸣戏集鸟名而赋之
titlePinyin: tui4 zhi1 wei4 yi3 niao3 ming2 chun1 wang3 wang3 niao3 yi3 xia4 ming2 er3 gu3 ren2 mai4 huang2 yun4 li2 geng1 zhi1 ju4 nai3 zhen1 zhi1 shi2 shan1 zhai1 jing4 ting1 chao2 zha1 qun2 cui4 you3 mai4 shu2 zhi1 ming2 xi4 ji2 niao3 ming2 er2 fu4 zhi1
titleSlug: tui-zhi-wei-yi-niao-ming-chun-wang-wang-niao-yi-xia-ming-er-gu-ren-mai-h-47c794da
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 麦熟即快活，汝不食麦空饶舌。
- 前时斗粟银百星，老农无银色菜青。
- 此鸟年年啄草子，今年草根救人死。
- 鸟无所食饥奈何，见人食麦喜且歌。
- 催人锻磨尤慇懃，前身恐是老农身。
- 大麦炊糍先祭祖，小麦作餠赛田神。
- 姊捉麦，姊捉麦，姊娣相随筐有获。
- 田间滞穟纵复横，伛偻东阡与西陌。
- 婆餠焦，断消息。
- 而今麦熟婆当还，莫忧餠焦儿不食。
- 脱布袴，村村雨满田无路。
- 平生不惯著新衣，两腿泥深逐牛步。
- 脱破袍，与郎裁衫两髀高。
- 田头赫日晒额焦，脱衣挂树踏桔槔。
- 画眉叫，画眉叫，抹截梳装趁炊早。
- 夫妇如宾有古风，乌头白颊宜相好。
- 上堂问讯白头翁，蚤晚寒温候不同。
- 善事阿姑姑不恶，麤茶淡饭是家风。
- 提葫芦，沽美酒，布帘书字隣家有。
- 沽来行馌望田头，先酌甆瓯奉姑舅。
- 不学前村百舌儿，说非说是摇花柳。
- 不学桑间鸠妇相勃磎，天阴逐去晴归来。
- 大妇偷，我弗偷，辨说曲直令侬羞。
- 浅铺薄遍煮苋汁，二升麦餠鹘突流。
- 爷饭饭，奉亲约己渠非讪。
- 谁倚阑干十二红，鲜鲜翠碧乱芳丛。
- 烛烧花蜡夜嫌短，词斲锦囊尊不空。
- 此事有分求不得，不知归去从耕农。

## 拼音
- mai4 shu2 ji2 kuai4 huo2 ， ru3 bu4 shi2 mai4 kong1 rao2 she2 。
- qian2 shi2 dou4 su4 yin2 bai3 xing1 ， lao3 nong2 wu2 yin2 se4 cai4 qing1 。
- ci3 niao3 nian2 nian2 zhuo2 cao3 zi3 ， jin1 nian2 cao3 gen1 jiu4 ren2 si3 。
- niao3 wu2 suo3 shi2 ji1 nai4 he2 ， jian4 ren2 shi2 mai4 xi3 qie3 ge1 。
- cui1 ren2 duan4 mo2 you2 yin1 qin2 ， qian2 shen1 kong3 shi4 lao3 nong2 shen1 。
- da4 mai4 chui1 ci2 xian1 ji4 zu3 ， xiao3 mai4 zuo4 bing3 sai4 tian2 shen2 。
- zi3 zhuo1 mai4 ， zi3 zhuo1 mai4 ， zi3 di4 xiang1 sui2 kuang1 you3 huo4 。
- tian2 jian1 zhi4 sui4 zong4 fu4 heng2 ， yu3 lü3 dong1 qian1 yu3 xi1 mo4 。
- po2 bing3 jiao1 ， duan4 xiao1 xi1 。
- er2 jin1 mai4 shu2 po2 dang1 hai2 ， mo4 you1 bing3 jiao1 er2 bu4 shi2 。
- tuo1 bu4 ku4 ， cun1 cun1 yu3 man3 tian2 wu2 lu4 。
- ping2 sheng1 bu2 guan4 zhu4 xin1 yi1 ， liang3 tui3 ni2 shen1 zhu2 niu2 bu4 。
- tuo1 po4 pao2 ， yu3 lang2 cai2 shan1 liang3 bi4 gao1 。
- tian2 tou2 he4 ri4 shai4 e2 jiao1 ， tuo1 yi1 gua4 shu4 ta4 ju2 gao1 。
- hua4 mei2 jiao4 ， hua4 mei2 jiao4 ， mo3 jie2 shu1 zhuang1 chen4 chui1 zao3 。
- fu1 fu4 ru2 bin1 you3 gu3 feng1 ， wu1 tou2 bai2 jia2 yi2 xiang1 hao3 。
- shang4 tang2 wen4 xun4 bai2 tou2 weng1 ， zao3 wan3 han2 wen1 hou4 bu4 tong2 。
- shan4 shi4 a1 gu1 gu0 bu2 e4 ， cu1 cha2 dan4 fan4 shi4 jia1 feng1 。
- ti2 hu2 lu0 ， gu1 mei3 jiu3 ， bu4 lian2 shu1 zi4 lin2 jia1 you3 。
- gu1 lai2 xing2 ye4 wang4 tian2 tou2 ， xian1 zhuo2 ci2 ou1 feng4 gu1 jiu4 。
- bu4 xue2 qian2 cun1 bai3 she2 er2 ， shuo1 fei1 shuo1 shi4 yao2 hua1 liu3 。
- bu4 xue2 sang1 jian1 jiu1 fu4 xiang1 bo2 xi1 ， tian1 yin1 zhu2 qu4 qing2 gui1 lai2 。
- da4 fu4 tou1 ， wo3 fu2 tou1 ， bian4 shuo1 qu1 zhi2 ling4 nong2 xiu1 。
- qian3 pu4 bao2 bian4 zhu3 xian4 zhi1 ， er4 sheng1 mai4 bing3 hu2 tu1 liu2 。
- ye2 fan4 fan4 ， feng4 qin1 yue1 ji3 qu2 fei1 shan4 。
- shui2 yi3 lan2 gan1 shi2 er4 hong2 ， xian1 xian1 cui4 bi4 luan4 fang1 cong2 。
- zhu2 shao1 hua1 la4 ye4 xian2 duan3 ， ci2 zhuo2 jin3 nang2 zun1 bu4 kong1 。
- ci3 shi4 you3 fen1 qiu2 bu4 de2 ， bu4 zhi1 gui1 qu4 cong2 geng1 nong2 。

## 注释

## 译文

## 赏析
