---
id: shu-yue-xiang-cun-zhuang-mai-fan-ji-sun-you-huai-da-shan-zheng-zhong-shuai-chu-yin-ji--b1b0b6c2
title: 村庄麦饭虀笋有怀达善正仲帅初因寄袁仲素季厚陈用之
titlePinyin: cun1 zhuang1 mai4 fan4 ji1 sun3 you3 huai2 da2 shan4 zheng4 zhong4 shuai4 chu1 yin1 ji4 yuan2 zhong4 su4 ji4 hou4 chen2 yong4 zhi1
titleSlug: cun-zhuang-mai-fan-ji-sun-you-huai-da-shan-zheng-zhong-shuai-chu-yin-ji--b1b0b6c2
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 麦风生晓寒，梅潦蕴炎溽。
- 三日不出门，新笋已成竹。
- 独酌固自佳，对妇亦不俗。
- 黄鱼出海门，餍饫及僮仆。
- 因思去年时，煎牟作糜粥。
- 饥饿走荒山，群奴深两目。
- 今春幸完生，一饱万事足。
- 薄蚕微有收，条桑柔更绿。
- 百里无鸡豚，虽老不食肉。
- 本是在家僧，杀生岂吾欲。
- 颇恨在棠谿，刍豢事屠戮。
- 归来卖笋翁，烧煮拟果腹。
- 无奈军马嚣，十百遭缚束。
- 此君何不幸，乃值汝辈辱。
- 今辰斑衣郎，扣门求采录。
- 开奁粲纤指，解苞剥寒玉。
- 释缚李左车，拭面何平叔。
- 有此席上珍，举筯诚不恶。
- 风味近瑶柱，标格荐醽醁。
- 似怜老翁馋，洗我尘一斛。
- 蜕脱成癯仙，凌空驾黄鹄。
- 吐吭出新诗，落纸欹醉墨。
- 王刘戴三君，秦楚齐敌国。
- 乐县森笋簴，箭锋值正鹄。
- 安得长相从，大嚼筼筜谷。
- 二袁竹主人，森森散林麓。
- 我来不问主，竟造藏书屋。
- 主人不我苛，终岁取书读。
- 陈郎后来秀，长瘦带岩壑。
- 挟册从我游，牛腰许成轴。

## 拼音
- mai4 feng1 sheng1 xiao3 han2 ， mei2 liao2 yun4 yan2 ru4 。
- san1 ri4 bu4 chu1 men2 ， xin1 sun3 yi3 cheng2 zhu2 。
- du2 zhuo2 gu4 zi4 jia1 ， dui4 fu4 yi4 bu4 su2 。
- huang2 yu2 chu1 hai3 men2 ， yan4 yu4 ji2 tong2 pu2 。
- yin1 si1 qu4 nian2 shi2 ， jian1 mu4 zuo4 mi2 zhou1 。
- ji1 e4 zou3 huang1 shan1 ， qun2 nu2 shen1 liang3 mu4 。
- jin1 chun1 xing4 wan2 sheng1 ， yi4 bao3 wan4 shi4 zu2 。
- bao2 can2 wei1 you3 shou1 ， tiao2 sang1 rou2 geng4 lü4 。
- bai3 li3 wu2 ji1 tun2 ， sui1 lao3 bu4 shi2 rou4 。
- ben3 shi4 zai4 jia1 seng1 ， sha1 sheng1 qi3 wu2 yu4 。
- po1 hen4 zai4 tang2 xi1 ， chu2 huan4 shi4 tu2 lu4 。
- gui1 lai2 mai4 sun3 weng1 ， shao1 zhu3 ni3 guo3 fu4 。
- wu2 nai4 jun1 ma3 ao2 ， shi2 bai3 zao1 fu4 shu4 。
- ci3 jun1 he2 bu2 xing4 ， nai3 zhi2 ru3 bei4 ru3 。
- jin1 chen2 ban1 yi1 lang2 ， kou4 men2 qiu2 cai3 lu4 。
- kai1 lian2 can4 xian1 zhi3 ， jie3 bao1 bao1 han2 yu4 。
- shi4 fu4 li3 zuo3 che1 ， shi4 mian4 he2 ping2 shu1 。
- you3 ci3 xi2 shang4 zhen1 ， ju3 zhu4 cheng2 bu2 e4 。
- feng1 wei4 jin4 yao2 zhu4 ， biao1 ge2 jian4 ling2 lu4 。
- si4 lian2 lao3 weng1 chan2 ， xi3 wo3 chen2 yi4 hu2 。
- tui4 tuo1 cheng2 qu2 xian1 ， ling2 kong1 jia4 huang2 hu2 。
- tu3 keng1 chu1 xin1 shi1 ， luo4 zhi3 qi1 zui4 mo4 。
- wang2 liu2 dai4 san1 jun1 ， qin2 chu3 qi2 di2 guo2 。
- le4 xian4 sen1 sun3 ju4 ， jian4 feng1 zhi2 zheng4 hu2 。
- an1 de2 zhang3 xiang4 cong2 ， da4 jiao2 yun2 dang1 gu3 。
- er4 yuan2 zhu2 zhu3 ren2 ， sen1 sen1 san4 lin2 lu4 。
- wo3 lai2 bu2 wen4 zhu3 ， jing4 zao4 cang2 shu1 wu1 。
- zhu3 ren2 bu4 wo3 ke1 ， zhong1 sui4 qu3 shu1 du2 。
- chen2 lang2 hou4 lai2 xiu4 ， chang2 shou4 dai4 yan2 he4 。
- xie2 ce4 cong2 wo3 you2 ， niu2 yao1 xu3 cheng2 zhou2 。

## 注释

## 译文

## 赏析
