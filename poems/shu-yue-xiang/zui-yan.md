---
id: shu-yue-xiang-zui-yan
title: 罪言
titlePinyin: zui4 yan2
titleSlug: zui-yan
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 匪兕匪虎吾道非，鸜之鹆之侯不归。
- 山南山北靡有定，瀼东瀼西生计微。
- 颓墙宿莽露泥泥，荒田野菊秋菲菲。
- 我止安息，我行安之。
- 噫吁嘻！过殷墟兮麦渐渐，览周原兮黍离离。
- 黍麦之秀，黍麦之有。
- 无麦无禾，不耕胡取。
- 白骨兮成豀，膏肉兮成泥。
- 已焉哉！想自古之如彼，匪斯今之可哀。
- 死莫惩于既往，生胡保其将来。
- 东溟之滨，相夺相攘。
- 杀人填海，浩浩不盈。
- 轮回报复，此死彼生。
- 天假手于王师，使尽殪于秦坑。
- 痛临渊而一吊，悲万古之茫茫。

## 拼音
- fei3 si4 fei3 hu3 wu2 dao4 fei1 ， qu2 zhi1 yu4 zhi1 hou2 bu4 gui1 。
- shan1 nan2 shan1 bei3 mi2 you3 ding4 ， rang2 dong1 rang2 xi1 sheng1 ji4 wei1 。
- tui2 qiang2 su4 mang3 lu4 ni2 ni2 ， huang1 tian2 ye3 ju2 qiu1 fei1 fei1 。
- wo3 zhi3 an1 xi1 ， wo3 xing2 an1 zhi1 。
- yi1 xu1 xi1 ！ guo4 yin1 xu1 xi1 mai4 jian4 jian4 ， lan3 zhou1 yuan2 xi1 shu3 li2 li2 。
- shu3 mai4 zhi1 xiu4 ， shu3 mai4 zhi1 you3 。
- wu2 mai4 wu2 he2 ， bu4 geng1 hu2 qu3 。
- bai2 gu3 xi1 cheng2 xi1 ， gao1 rou4 xi1 cheng2 ni2 。
- yi3 yan1 zai1 ！ xiang3 zi4 gu3 zhi1 ru2 bi3 ， fei3 si1 jin1 zhi1 ke3 ai1 。
- si3 mo4 cheng2 yu2 ji4 wang3 ， sheng1 hu2 bao3 qi2 jiang1 lai2 。
- dong1 ming2 zhi1 bin1 ， xiang1 duo2 xiang1 rang3 。
- sha1 ren2 tian2 hai3 ， hao4 hao4 bu4 ying2 。
- lun2 hui2 bao4 fu4 ， ci3 si3 bi3 sheng1 。
- tian1 jia3 shou3 yu2 wang2 shi1 ， shi3 jin4 yi4 yu2 qin2 keng1 。
- tong4 lin2 yuan1 er2 yi2 diao4 ， bei1 wan4 gu3 zhi1 mang2 mang2 。

## 注释

## 译文

## 赏析
