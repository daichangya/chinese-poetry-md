---
id: shu-yue-xiang-wang-shi-yu-you-hu-xiang-zhi-you-tong-nian-huang-dong-fa-ti-ju-yi-qing-j-756d4360
title: 往时予有湖湘之游同年黄东发提举以清江楮衾赠别藏之四年矣山房夜寒覆之甚佳乱后不知东发避地何处作此拟寄
titlePinyin: wang3 shi2 yu3 you3 hu2 xiang1 zhi1 you2 tong2 nian2 huang2 dong1 fa1 ti2 ju3 yi3 qing1 jiang1 chu3 qin1 zeng4 bie2 cang2 zhi1 si4 nian2 yi3 shan1 fang2 ye4 han2 fu4 zhi1 shen4 jia1 luan4 hou4 bu4 zhi1 dong1 fa1 bi4 di4 he2 chu4 zuo4 ci3 ni3 ji4
titleSlug: wang-shi-yu-you-hu-xiang-zhi-you-tong-nian-huang-dong-fa-ti-ju-yi-qing-j-756d4360
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔向湘潭，故人贻我别。
- 珍于锦鲸赠，未数绨袍脱。
- 温如阳春曦，白似腊天雪。
- 香收禅榻云，光映书斋月。
- 政尔独眠佳，毋使恶卧裂。
- 阴寒不内侵，和气无外泄。
- 自从离乱来，袍褞罄攘夺。
- 惟此寄僧房，与书俱不灭。
- 我本生蠹鱼，自爱纸中穴。
- 宛如蚕作茧，蛾吐眉眼出。
- 夜来初肃霜，子美衾如铁。
- 忽忆此青毡，覆我俭且洁。
- 中有布衾铭，此铭无冷热。

## 拼音
- wo3 xi1 xiang4 xiang1 tan2 ， gu4 ren2 yi2 wo3 bie2 。
- zhen1 yu2 jin3 jing1 zeng4 ， wei4 shu4 ti2 pao2 tuo1 。
- wen1 ru2 yang2 chun1 xi1 ， bai2 si4 la4 tian1 xue3 。
- xiang1 shou1 chan2 ta4 yun2 ， guang1 ying4 shu1 zhai1 yue4 。
- zheng4 er3 du2 mian2 jia1 ， wu2 shi3 e4 wo4 lie4 。
- yin1 han2 bu2 nei4 qin1 ， he2 qi4 wu2 wai4 xie4 。
- zi4 cong2 li2 luan4 lai2 ， pao2 yun4 qing4 rang3 duo2 。
- wei2 ci3 ji4 seng1 fang2 ， yu3 shu1 ju4 bu2 mie4 。
- wo3 ben3 sheng1 du4 yu2 ， zi4 ai4 zhi3 zhong1 xue2 。
- wan3 ru2 can2 zuo4 jian3 ， e2 tu3 mei2 yan3 chu1 。
- ye4 lai2 chu1 su4 shuang1 ， zi3 mei3 qin1 ru2 tie3 。
- hu1 yi4 ci3 qing1 zhan1 ， fu4 wo3 jian3 qie3 jie2 。
- zhong1 you3 bu4 qin1 ming2 ， ci3 ming2 wu2 leng3 re4 。

## 注释

## 译文

## 赏析
