---
id: shu-yue-xiang-jiu-ri-min-qiu-yu-zhi-zhang-jiu-wan-zai-jiu-sun-shu-yao-yu-yu-hu-shan-fu-95d7aebb
title: 九日敏求与姪璋九万载酒荪墅邀予与胡山甫潘少白及华顶周服之道士周若晦作客欲摘蕊浮杯丛委草间未有消息悯然赋之
titlePinyin: jiu3 ri4 min3 qiu2 yu3 zhi2 zhang1 jiu3 wan4 zai3 jiu3 sun1 shu4 yao1 yu3 yu3 hu2 shan1 fu3 pan1 shao3 bai2 ji2 hua2 ding3 zhou1 fu2 zhi1 dao4 shi4 zhou1 ruo4 hui4 zuo4 ke4 yu4 zhai1 rui3 fu2 bei1 cong2 wei3 cao3 jian1 wei4 you3 xiao1 xi1 min3 ran2 fu4 zhi1
titleSlug: jiu-ri-min-qiu-yu-zhi-zhang-jiu-wan-zai-jiu-sun-shu-yao-yu-yu-hu-shan-fu-95d7aebb
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五柳先生贫欠酒，不说无花过重九。
- 杜陵野客酒可赊，只恨青蕊成蹉跎。
- 如今风物尤凄恻，绕丛觅蕊无消息。
- 寒螀相吊野水流，病蝶来偎寒日夕。
- 不见金钱将翠羽，惟有悲风吹蔓棘。
- 古人爱汝非无意，志士仁人例憔悴。
- 楚国无人屈子伤，陶杜凄凉唐晋季。
- 此日何日悲更悲，聊嗅青枝记一时。
- 往时好事环辙迹，建业钱塘华尽识。
- 就中内本碧玉杯，欲买黄金惜不得。
- 两都风景今何如，泪堕丛边和露滴。

## 拼音
- wu3 liu3 xian1 sheng1 pin2 qian4 jiu3 ， bu4 shuo1 wu2 hua1 guo4 chong2 jiu3 。
- du4 ling2 ye3 ke4 jiu3 ke3 she1 ， zhi1 hen4 qing1 rui3 cheng2 cuo1 tuo2 。
- ru2 jin1 feng1 wu4 you2 qi1 ce4 ， rao4 cong2 mi4 rui3 wu2 xiao1 xi1 。
- han2 jiang1 xiang1 diao4 ye3 shui3 liu2 ， bing4 die2 lai2 wei1 han2 ri4 xi1 。
- bu2 jian4 jin1 qian2 jiang1 cui4 yu3 ， wei2 you3 bei1 feng1 chui1 man4 ji2 。
- gu3 ren2 ai4 ru3 fei1 wu2 yi4 ， zhi4 shi4 ren2 ren2 li4 qiao2 cui4 。
- chu3 guo2 wu2 ren2 qu1 zi3 shang1 ， tao2 du4 qi1 liang2 tang2 jin4 ji4 。
- ci3 ri4 he2 ri4 bei1 geng4 bei1 ， liao2 xiu4 qing1 zhi1 ji4 yi4 shi2 。
- wang3 shi2 hao3 shi4 huan2 zhe2 ji4 ， jian4 ye4 qian2 tang2 hua2 jin4 shi2 。
- jiu4 zhong1 nei4 ben3 bi4 yu4 bei1 ， yu4 mai3 huang2 jin1 xi1 bu4 de2 。
- liang3 dou1 feng1 jing3 jin1 he2 ru2 ， lei4 duo4 cong2 bian1 he2 lu4 di1 。

## 注释

## 译文

## 赏析
