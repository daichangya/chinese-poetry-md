---
id: shu-yue-xiang-jin-shan-xing-tong-wang-jian-bo-zuo
title: 巾山行同王监簿作
titlePinyin: jin1 shan1 xing2 tong2 wang2 jian1 bo2 zuo4
titleSlug: jin-shan-xing-tong-wang-jian-bo-zuo
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 皇华真人游海东，云行急疾去若风。
- 蜺旌羽节追不及，飘飖双帻堕碧空。
- 六丁六甲不得取，化作两峰撑青红。
- 至今八面各变态，隠见有无横复纵。
- 或说苍龙从海度，潮落江干不能去。
- 两角峥嵘云护之，身伏泥沙惟脊露。
- 雷鸣电作定腾霄，铁锁横江截归路。
- 老胡说法欲降龙，又恐钵盂藏不住。
- 故将两塔压其巅，击鼓撞钟警朝暮。
- 有时风雨响空岩，僧坐堂中生畏怖。
- 惟有江平月照时，付与诗人题好句。

## 拼音
- huang2 hua2 zhen1 ren2 you2 hai3 dong1 ， yun2 xing2 ji2 ji2 qu4 ruo4 feng1 。
- ni2 jing1 yu3 jie2 zhui1 bu4 ji2 ， piao1 yao2 shuang1 ze2 duo4 bi4 kong1 。
- liu4 ding1 liu4 jia3 bu4 de2 qu3 ， hua4 zuo4 liang3 feng1 cheng1 qing1 hong2 。
- zhi4 jin1 ba1 mian4 ge4 bian4 tai4 ， yin3 jian4 you3 wu2 heng2 fu4 zong4 。
- huo4 shuo1 cang1 long2 cong2 hai3 du4 ， chao2 luo4 jiang1 gan1 bu4 neng2 qu4 。
- liang3 jiao3 zheng1 rong2 yun2 hu4 zhi1 ， shen1 fu2 ni2 sha1 wei2 ji3 lu4 。
- lei2 ming2 dian4 zuo4 ding4 teng2 xiao1 ， tie3 suo3 heng2 jiang1 jie2 gui1 lu4 。
- lao3 hu2 shuo1 fa3 yu4 jiang4 long2 ， you4 kong3 bo1 yu2 cang2 bu2 zhu4 。
- gu4 jiang1 liang3 ta3 ya1 qi2 dian1 ， ji1 gu3 zhuang4 zhong1 jing3 chao2 mu4 。
- you3 shi2 feng1 yu3 xiang3 kong1 yan2 ， seng1 zuo4 tang2 zhong1 sheng1 wei4 bu4 。
- wei2 you3 jiang1 ping2 yue4 zhao4 shi2 ， fu4 yu3 shi1 ren2 ti2 hao3 ju4 。

## 注释

## 译文

## 赏析
