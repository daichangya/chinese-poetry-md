---
id: shu-yue-xiang-ping-gao-mu-fu-rong-qian-zhu-lan-ran-yun-jin-zui-xing-qi-zhong-ru-you-fu-3cbd069d
title: 平皋木芙蓉千株烂然云锦醉行其中如游芙蓉城也作歌纪之
titlePinyin: ping2 gao1 mu4 fu2 rong2 qian1 zhu1 lan4 ran2 yun2 jin3 zui4 xing2 qi2 zhong1 ru2 you2 fu2 rong2 cheng2 ye3 zuo4 ge1 ji4 zhi1
titleSlug: ping-gao-mu-fu-rong-qian-zhu-lan-ran-yun-jin-zui-xing-qi-zhong-ru-you-fu-3cbd069d
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 牡丹一名木芍药，拒霜也号木芙蓉。
- 好花名尽多重叠，不取枝同取貌同。
- 悲鸿一声天雨血，落霞万顷江饮虹。
- 水花已尽岸花出，千朵万朵能白红。
- 曾共鸳鸯登绣缛，也随㶉𫛶上屏风。
- 金钗欲插嫌花重，玉手高攀与面重。
- 弄色合欢无限思，九心千叶为谁容。
- 朝看花开红偏淡，暮见花敛红转浓。
- 朝开夕敛如趋市，明日风光移别蘤。
- 平生爱花入骨髓，白头出没与花似。
- 老我逢花六十秋，花开花落水悠悠。
- 未吃太平一杯酒，岁岁花开伴白头。

## 拼音
- mu3 dan1 yi4 ming2 mu4 shao2 yao4 ， ju4 shuang1 ye3 hao4 mu4 fu2 rong2 。
- hao3 hua1 ming2 jin4 duo1 chong2 die2 ， bu4 qu3 zhi1 tong2 qu3 mao4 tong2 。
- bei1 hong2 yi4 sheng1 tian1 yu3 xue4 ， luo4 xia2 wan4 qing3 jiang1 yin3 hong2 。
- shui3 hua1 yi3 jin4 an4 hua1 chu1 ， qian1 duo3 wan4 duo3 neng2 bai2 hong2 。
- ceng2 gong4 yuan1 yang1 deng1 xiu4 ru4 ， ye3 sui2 㶉 𫛶 shang4 ping2 feng1 。
- jin1 chai1 yu4 cha1 xian2 hua1 zhong4 ， yu4 shou3 gao1 pan1 yu3 mian4 zhong4 。
- nong4 se4 he2 huan1 wu2 xian4 si1 ， jiu3 xin1 qian1 ye4 wei4 shui2 rong2 。
- chao2 kan4 hua1 kai1 hong2 pian1 dan4 ， mu4 jian4 hua1 lian3 hong2 zhuan3 nong2 。
- chao2 kai1 xi1 lian3 ru2 qu1 shi4 ， ming2 ri4 feng1 guang1 yi2 bie2 hua1 。
- ping2 sheng1 ai4 hua1 ru4 gu3 sui3 ， bai2 tou2 chu1 mo4 yu3 hua1 si4 。
- lao3 wo3 feng2 hua1 liu4 shi2 qiu1 ， hua1 kai1 hua1 luo4 shui3 you1 you1 。
- wei4 chi1 tai4 ping2 yi4 bei1 jiu3 ， sui4 sui4 hua1 kai1 ban4 bai2 tou2 。

## 注释

## 译文

## 赏析
