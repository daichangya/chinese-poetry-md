---
id: shu-yue-xiang-sheng-ri-zhong-su-hui-yang-jiu-zuo-ci-feng-xie
title: 生日仲素惠羊酒作此奉谢
titlePinyin: sheng1 ri4 zhong4 su4 hui4 yang2 jiu3 zuo4 ci3 feng4 xie4
titleSlug: sheng-ri-zhong-su-hui-yang-jiu-zuo-ci-feng-xie
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年蝶轩馈羊酒，主人怜我空无有。
- 座上六客皆解吟，一翁不吟开笑口。
- 今年病叟蚤还山，烹鸡炰鳖翁对媪。
- 五男四妇六稚孙，更有曾孙依乳姆。
- 往来两载总遭荒，瓦瓶聊以挹酒浆。
- 山蔬满盘白雪白，野橘堆饤黄金黄。
- 荒村得此已自足，群奴饥啄撑空肠。
- 忽闻棠谿有书至，袁诗陈赋两辉煌。
- 一松正可枯蘗比，五雏真与群鸡争。
- 举家病疟涉三月，一日计减一斗粮。
- 留储到此作素供，问君何为特杀生。
- 脏神见梦羊踏菜，便呼茗椀来祓禳。
- 君当戒屠我辟谷，轻身与蝶同飞扬。

## 拼音
- qu4 nian2 die2 xuan1 kui4 yang2 jiu3 ， zhu3 ren2 lian2 wo3 kong1 wu2 you3 。
- zuo4 shang4 liu4 ke4 jie1 jie3 yin2 ， yi4 weng1 bu4 yin2 kai1 xiao4 kou3 。
- jin1 nian2 bing4 sou3 zao3 hai2 shan1 ， peng1 ji1 pao2 bie1 weng1 dui4 ao3 。
- wu3 nan2 si4 fu4 liu4 zhi4 sun1 ， geng4 you3 zeng1 sun1 yi1 ru3 mu3 。
- wang3 lai2 liang3 zai3 zong3 zao1 huang1 ， wa3 ping2 liao2 yi3 yi4 jiu3 jiang1 。
- shan1 shu1 man3 pan2 bai2 xue3 bai2 ， ye3 ju2 dui1 ding4 huang2 jin1 huang2 。
- huang1 cun1 de2 ci3 yi3 zi4 zu2 ， qun2 nu2 ji1 zhuo2 cheng1 kong1 chang2 。
- hu1 wen2 tang2 xi1 you3 shu1 zhi4 ， yuan2 shi1 chen2 fu4 liang3 hui1 huang2 。
- yi4 song1 zheng4 ke3 ku1 bo4 bi3 ， wu3 chu2 zhen1 yu3 qun2 ji1 zheng1 。
- ju3 jia1 bing4 nüe4 she4 san1 yue4 ， yi2 ri4 ji4 jian3 yi4 dou3 liang2 。
- liu2 chu3 dao4 ci3 zuo4 su4 gong4 ， wen4 jun1 he2 wei4 te4 sha1 sheng1 。
- zang1 shen2 jian4 meng4 yang2 ta4 cai4 ， bian4 hu1 ming2 wan3 lai2 fu2 rang2 。
- jun1 dang1 jie4 tu2 wo3 bi4 gu3 ， qing1 shen1 yu3 die2 tong2 fei1 yang2 。

## 注释

## 译文

## 赏析
