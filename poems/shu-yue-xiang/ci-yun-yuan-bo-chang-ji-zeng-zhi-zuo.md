---
id: shu-yue-xiang-ci-yun-yuan-bo-chang-ji-zeng-zhi-zuo
title: 次韵袁伯长寄赠之作
titlePinyin: ci4 yun4 yuan2 bo2 chang2 ji4 zeng4 zhi1 zuo4
titleSlug: ci-yun-yuan-bo-chang-ji-zeng-zhi-zuo
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 维时十月闰，收获已登场。
- 朋旧喜我至，殷勤置壶觞。
- 问我何方来，忧墨见清扬。
- 答言辱君问，欲报不成章。
- 忆昔盗起初，坚冰由履霜。
- 妖民纵愚妄，敢凌太阳光。
- 贱子久客鄞，移家入新昌。
- 完璞保贞吉，训猷谋善臧。
- 嵚岖远荆棘，瘏痡辟锋铓。
- 五男不挟册，四妇废条桑。
- 长孙病风挛，二孙鹤未昂。
- 三孙始周晬，疡垢浴兰汤。
- 曾孙客中产，敢拟门户当。
- 复有四女孙，包裹针线装。
- 步涉青店谿，伏莽突长枪。
- 性命幸完免，翁媪扶笋将。
- 回首烟焰涨，搜山发窖藏。
- 家林付瓦砾，书籍罹咎殃。
- 赍粮中道绝，万事慨以慷。
- 坟茔失洒扫，祖祢废蒸尝。
- 瀼西非吾里，浣花无草堂。
- 猛兽难与群，我亦思还乡。
- 又闻来屠剡，玉石恐俱伤。
- 冒暑去雪村，故里隔一冈。
- 棠溪吾故茇，父老不相忘。
- 昔行梅未落，今憇梅再芳。
- 皇皇一年余，儿孙幸成行。
- 破屋涉寒暑，旧隠渺相望。
- 越公之贤孙，访我欲具航。
- 老我日已短，公孙意何长。
- 悲歌寄赠什，歌罢复徊徨。

## 拼音
- wei2 shi2 shi2 yue4 run4 ， shou1 huo4 yi3 deng1 chang3 。
- peng2 jiu4 xi3 wo3 zhi4 ， yin1 qin2 zhi4 hu2 shang1 。
- wen4 wo3 he2 fang1 lai2 ， you1 mo4 jian4 qing1 yang2 。
- da2 yan2 ru3 jun1 wen4 ， yu4 bao4 bu4 cheng2 zhang1 。
- yi4 xi1 dao4 qi3 chu1 ， jian1 bing1 you2 lü3 shuang1 。
- yao1 min2 zong4 yu2 wang4 ， gan3 ling2 tai4 yang2 guang1 。
- jian4 zi3 jiu3 ke4 yin2 ， yi2 jia1 ru4 xin1 chang1 。
- wan2 pu2 bao3 zhen1 ji2 ， xun4 you2 mou2 shan4 zang1 。
- qin1 qu1 yuan3 jing1 ji2 ， tu2 pu1 pi4 feng1 mang2 。
- wu3 nan2 bu4 xie2 ce4 ， si4 fu4 fei4 tiao2 sang1 。
- zhang3 sun1 bing4 feng1 luan2 ， er4 sun1 he4 wei4 ang2 。
- san1 sun1 shi3 zhou1 zui4 ， yang2 gou4 yu4 lan2 tang1 。
- zeng1 sun1 ke4 zhong1 chan3 ， gan3 ni3 men2 hu4 dang1 。
- fu4 you3 si4 nü3 sun1 ， bao1 guo3 zhen1 xian4 zhuang1 。
- bu4 she4 qing1 dian4 xi1 ， fu2 mang3 tu1 chang2 qiang1 。
- xing4 ming4 xing4 wan2 mian3 ， weng1 ao3 fu2 sun3 jiang1 。
- hui2 shou3 yan1 yan4 zhang3 ， sou1 shan1 fa1 jiao4 cang2 。
- jia1 lin2 fu4 wa3 li4 ， shu1 ji2 li2 jiu4 yang1 。
- ji1 liang2 zhong1 dao4 jue2 ， wan4 shi4 kai3 yi3 kang1 。
- fen2 ying2 shi1 sa3 sao3 ， zu3 mi2 fei4 zheng1 chang2 。
- rang2 xi1 fei1 wu2 li3 ， huan4 hua1 wu2 cao3 tang2 。
- meng3 shou4 nan2 yu3 qun2 ， wo3 yi4 si1 huan2 xiang1 。
- you4 wen2 lai2 tu2 yan3 ， yu4 shi2 kong3 ju4 shang1 。
- mao4 shu3 qu4 xue3 cun1 ， gu4 li3 ge2 yi4 gang1 。
- tang2 xi1 wu2 gu4 ba2 ， fu4 lao3 bu4 xiang1 wang4 。
- xi1 xing2 mei2 wei4 luo4 ， jin1 qi4 mei2 zai4 fang1 。
- huang2 huang2 yi4 nian2 yu2 ， er2 sun1 xing4 cheng2 xing2 。
- po4 wu1 she4 han2 shu3 ， jiu4 yin3 miao3 xiang1 wang4 。
- yue4 gong1 zhi1 xian2 sun1 ， fang3 wo3 yu4 ju4 hang2 。
- lao3 wo3 ri4 yi3 duan3 ， gong1 sun1 yi4 he2 chang2 。
- bei1 ge1 ji4 zeng4 shen2 ， ge1 ba4 fu4 huai2 huang2 。

## 注释

## 译文

## 赏析
