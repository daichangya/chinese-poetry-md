---
id: shu-yue-xiang-xie-da-shan-jian-hui-bi-tao-gu-ti
title: 谢达善见惠碧桃古体
titlePinyin: xie4 da2 shan4 jian4 hui4 bi4 tao2 gu3 ti3
titleSlug: xie-da-shan-jian-hui-bi-tao-gu-ti
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 碧桃有佳实，方春开白花。
- 花悦悦花者，实惠能诗家。
- 咏花不咏实，未解写叹嗟。
- 水苍充朝佩，天碧泻露华。
- 空青珍莫采，帝珠浄无瑕。
- 水波远涵竹，霄影浮副瓜。
- 春山浄梳掠，秋烟澹笼遮。
- 卵色未有别，胆形图更加。
- 清酸笑金橘，寒脆压银茄。
- 瑶池漱灵液，萼绿蒙翠纱。
- 一食润燥吻，再食思无邪。
- 三食换仙骨，四食凌飞霞。
- 回首谢玉塘，吾诗不妄夸。

## 拼音
- bi4 tao2 you3 jia1 shi2 ， fang1 chun1 kai1 bai2 hua1 。
- hua1 yue4 yue4 hua1 zhe3 ， shi2 hui4 neng2 shi1 jia1 。
- yong3 hua1 bu4 yong3 shi2 ， wei4 jie3 xie3 tan4 jie1 。
- shui3 cang1 chong1 chao2 pei4 ， tian1 bi4 xie4 lu4 hua2 。
- kong1 qing1 zhen1 mo4 cai3 ， di4 zhu1 jing4 wu2 xia2 。
- shui3 bo1 yuan3 han2 zhu2 ， xiao1 ying3 fu2 fu4 gua1 。
- chun1 shan1 jing4 shu1 lüe4 ， qiu1 yan1 dan4 long2 zhe1 。
- luan3 se4 wei4 you3 bie2 ， dan3 xing2 tu2 geng4 jia1 。
- qing1 suan1 xiao4 jin1 ju2 ， han2 cui4 ya1 yin2 qie2 。
- yao2 chi2 shu4 ling2 ye4 ， e4 lü4 meng2 cui4 sha1 。
- yi4 shi2 run4 zao4 wen3 ， zai4 shi2 si1 wu2 xie2 。
- san1 shi2 huan4 xian1 gu3 ， si4 shi2 ling2 fei1 xia2 。
- hui2 shou3 xie4 yu4 tang2 ， wu2 shi1 bu2 wang4 kua1 。

## 注释

## 译文

## 赏析
