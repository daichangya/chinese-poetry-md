---
id: shu-yue-xiang-ri-shi
title: 日食
titlePinyin: ri4 shi2
titleSlug: ri-shi
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十月初吉日，四野闻惊呼。
- 停杯出门看，日食将无余。
- 有如黑漆盘，来掩白玉盂。
- 自午而及申，磨荡未还初。
- 父老涕泗语，便恐天眼枯。
- 前年六月吉，昼日如煤涂。
- 众星争光怪，淡月悬天衢。
- 已谓毕生世，不复覩赤乌。
- 须臾还旧观，田野顿昭苏。
- 今胡久沦厄，翳昧不可祛。
- 前时缙绅谓，占度不属吴。
- 分野受其咎，天道安可诬。
- 以日诿敌国，不君良可吁。
- 兹辰为谁食，无路摅臣愚。
- 太阳万万古，少待收桑榆。

## 拼音
- shi2 yue4 chu1 ji2 ri4 ， si4 ye3 wen2 jing1 hu1 。
- ting2 bei1 chu1 men2 kan4 ， ri4 shi2 jiang1 wu2 yu2 。
- you3 ru2 hei1 qi1 pan2 ， lai2 yan3 bai2 yu4 yu2 。
- zi4 wu3 er2 ji2 shen1 ， mo2 dang4 wei4 hai2 chu1 。
- fu4 lao3 ti4 si4 yu3 ， bian4 kong3 tian1 yan3 ku1 。
- qian2 nian2 liu4 yue4 ji2 ， zhou4 ri4 ru2 mei2 tu2 。
- zhong4 xing1 zheng1 guang1 guai4 ， dan4 yue4 xuan2 tian1 qu2 。
- yi3 wei4 bi4 sheng1 shi4 ， bu2 fu4 du3 chi4 wu1 。
- xu1 yu2 hai2 jiu4 guan1 ， tian2 ye3 dun4 zhao1 su1 。
- jin1 hu2 jiu3 lun2 e4 ， yi4 mei4 bu4 ke3 qu1 。
- qian2 shi2 jin4 shen1 wei4 ， zhan4 du4 bu4 shu3 wu2 。
- fen1 ye3 shou4 qi2 jiu4 ， tian1 dao4 an1 ke3 wu1 。
- yi3 ri4 wei3 di2 guo2 ， bu4 jun1 liang2 ke3 xu1 。
- zi1 chen2 wei4 shui2 shi2 ， wu2 lu4 shu1 chen2 yu2 。
- tai4 yang2 wan4 wan4 gu3 ， shao3 dai4 shou1 sang1 yu2 。

## 注释

## 译文

## 赏析
