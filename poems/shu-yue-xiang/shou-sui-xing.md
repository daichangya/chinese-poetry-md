---
id: shu-yue-xiang-shou-sui-xing
title: 守岁行
titlePinyin: shou3 sui4 xing2
titleSlug: shou-sui-xing
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一年辛苦岁终成，夜杵相闻晓甑香。
- 缸面浮蛆初滃滃，小槽压作春簷鸣。
- 东隣麦磨连日响，餠料已具蒌牙长。
- 磨刀霍霍割红鲜，银鬣翻光趁湖上。
- 岁阑无事且招邀，隣曲披榛共来往。
- 为言今岁胜去年，来岁应须更胜前。
- 去年除夜各走险，荒村千里无人烟。
- 今年山舍一炉火，妻子甥孙相对坐。
- 巷翁里媪在眼前，共酌瓦盆行果蓏。
- 只怜旧岁去无还，惜此须臾未去间。
- 多情一宿尚难别，况是相同一岁阑。
- 固知无计得留驻，只怕眠中不知去。
- 添灯续火甚慇懃，起写桃符觅诗句。

## 拼音
- yi4 nian2 xin1 ku3 sui4 zhong1 cheng2 ， ye4 chu3 xiang1 wen2 xiao3 zeng4 xiang1 。
- gang1 mian4 fu2 qu1 chu1 weng3 weng3 ， xiao3 cao2 ya1 zuo4 chun1 yan2 ming2 。
- dong1 lin2 mai4 mo2 lian2 ri4 xiang3 ， bing3 liao4 yi3 ju4 lou2 ya2 chang2 。
- mo2 dao1 huo4 huo4 ge1 hong2 xian1 ， yin2 lie4 fan1 guang1 chen4 hu2 shang4 。
- sui4 lan2 wu2 shi4 qie3 zhao1 yao1 ， lin2 qu3 pi1 zhen1 gong4 lai2 wang3 。
- wei4 yan2 jin1 sui4 sheng4 qu4 nian2 ， lai2 sui4 ying4 xu1 geng4 sheng4 qian2 。
- qu4 nian2 chu2 ye4 ge4 zou3 xian3 ， huang1 cun1 qian1 li3 wu2 ren2 yan1 。
- jin1 nian2 shan1 she4 yi4 lu2 huo3 ， qi1 zi3 sheng1 sun1 xiang1 dui4 zuo4 。
- xiang4 weng1 li3 ao3 zai4 yan3 qian2 ， gong4 zhuo2 wa3 pen2 xing2 guo3 luo3 。
- zhi1 lian2 jiu4 sui4 qu4 wu2 hai2 ， xi1 ci3 xu1 yu2 wei4 qu4 jian1 。
- duo1 qing2 yi2 su4 shang4 nan2 bie2 ， kuang4 shi4 xiang1 tong2 yi2 sui4 lan2 。
- gu4 zhi1 wu2 ji4 de2 liu2 zhu4 ， zhi3 pa4 mian2 zhong1 bu4 zhi1 qu4 。
- tian1 deng1 xu4 huo3 shen4 yin1 qin2 ， qi3 xie3 tao2 fu2 mi4 shi1 ju4 。

## 注释

## 译文

## 赏析
