---
id: shu-yue-xiang-yan-jian-yan-zuo
title: 岩间宴坐
titlePinyin: yan2 jian1 yan4 zuo4
titleSlug: yan-jian-yan-zuo
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蛩泣草根露，鹤鸣松顶风。
- 标格既有异，音韵那能同。
- 我家水石村，圆月出中峰。
- 樵子时往还，野客多仙踪。
- 杳杳林表磬，冥冥岩下钟。
- 雾重时作雨，衣翠湿重重。
- 孔窍明似藕，肌骨通玲珑。
- 岩花时嗅馥，掩冉纷青红。
- 万叶互戛击，琴瑟间笙镛。
- 我当大闷时，一啸来清风。
- 凤鸣相应和，龙吟谐律筒。
- 窍竹去其节，清响合商宫。
- 累黍以为律，旋变为无穷。
- 仙人授刀尺，度数合纤洪。
- 此诀留岩石，千古苍苔封。

## 拼音
- qiong2 qi4 cao3 gen1 lu4 ， he4 ming2 song1 ding3 feng1 。
- biao1 ge2 ji4 you3 yi4 ， yin1 yun4 na4 neng2 tong2 。
- wo3 jia1 shui3 shi2 cun1 ， yuan2 yue4 chu1 zhong1 feng1 。
- qiao2 zi3 shi2 wang3 hai2 ， ye3 ke4 duo1 xian1 zong1 。
- yao3 yao3 lin2 biao3 qing4 ， ming2 ming2 yan2 xia4 zhong1 。
- wu4 zhong4 shi2 zuo4 yu3 ， yi1 cui4 shi1 chong2 chong2 。
- kong3 qiao4 ming2 si4 ou3 ， ji1 gu3 tong1 ling2 long2 。
- yan2 hua1 shi2 xiu4 fu4 ， yan3 ran3 fen1 qing1 hong2 。
- wan4 ye4 hu4 jia2 ji1 ， qin2 se4 jian1 sheng1 yong1 。
- wo3 dang1 da4 men1 shi2 ， yi2 xiao4 lai2 qing1 feng1 。
- feng4 ming2 xiang1 ying4 he2 ， long2 yin2 xie2 lü4 tong3 。
- qiao4 zhu2 qu4 qi2 jie2 ， qing1 xiang3 he2 shang1 gong1 。
- lei4 shu3 yi3 wei2 lü4 ， xuan2 bian4 wei4 wu2 qiong2 。
- xian1 ren2 shou4 dao1 chi3 ， du4 shu0 he2 xian1 hong2 。
- ci3 jue2 liu2 yan2 shi2 ， qian1 gu3 cang1 tai2 feng1 。

## 注释

## 译文

## 赏析
