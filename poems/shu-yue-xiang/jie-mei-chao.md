---
id: shu-yue-xiang-jie-mei-chao
title: 解梅嘲
titlePinyin: jie3 mei2 chao2
titleSlug: jie-mei-chao
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨夜鸺鹠声婉娈，斗觉春随呼唤转。
- 今朝检历知立春，屋角梅花笑初冁。
- 向人带笑复含嗔，嗔我今为异代民。
- 我语梅花勿嗔笑，四海已非唐日照。
- 尔花也是易姓花，憔悴荒园守空峤。
- 阆风自是可怜人，六十年来逢立春。
- 安危治乱几番见，到此三年哭断魂。
- 我是先朝前进士，贱无职守不得死。
- 难学夷齐饿首阳，聊效陶潜书甲子。
- 星回世换市朝新，头白空山与鬼邻。
- 更有横金拖紫客，临危不死稳藏身。

## 拼音
- zuo2 ye4 xiu1 liu2 sheng1 wan3 luan2 ， dou4 jue2 chun1 sui2 hu1 huan4 zhuan3 。
- jin1 chao2 jian3 li4 zhi1 li4 chun1 ， wu1 jiao3 mei2 hua1 xiao4 chu1 chan3 。
- xiang4 ren2 dai4 xiao4 fu4 han2 chen1 ， chen1 wo3 jin1 wei4 yi4 dai4 min2 。
- wo3 yu3 mei2 hua1 wu4 chen1 xiao4 ， si4 hai3 yi3 fei1 tang2 ri4 zhao4 。
- er3 hua1 ye3 shi4 yi4 xing4 hua1 ， qiao2 cui4 huang1 yuan2 shou3 kong1 qiao2 。
- lang2 feng1 zi4 shi4 ke3 lian2 ren2 ， liu4 shi2 nian2 lai2 feng2 li4 chun1 。
- an1 wei1 zhi4 luan4 ji3 fan1 jian4 ， dao4 ci3 san1 nian2 ku1 duan4 hun2 。
- wo3 shi4 xian1 chao2 qian2 jin4 shi4 ， jian4 wu2 zhi2 shou3 bu4 de2 si3 。
- nan2 xue2 yi2 qi2 e4 shou3 yang2 ， liao2 xiao4 tao2 qian2 shu1 jia3 zi3 。
- xing1 hui2 shi4 huan4 shi4 chao2 xin1 ， tou2 bai2 kong1 shan1 yu3 gui3 lin2 。
- geng4 you3 heng2 jin1 tuo1 zi3 ke4 ， lin2 wei1 bu4 si3 wen3 cang2 shen1 。

## 注释

## 译文

## 赏析
