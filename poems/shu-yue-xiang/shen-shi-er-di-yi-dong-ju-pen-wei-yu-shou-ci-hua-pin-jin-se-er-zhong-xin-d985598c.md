---
id: shu-yue-xiang-shen-shi-er-di-yi-dong-ju-pen-wei-yu-shou-ci-hua-pin-jin-se-er-zhong-xin-d985598c
title: 诜十二弟以冬菊盆为余寿此花品金色而中心作葱管突起正如金荔子乃作雪中英一首谢之
titlePinyin: shen1 shi2 er4 di4 yi3 dong1 ju2 pen2 wei4 yu2 shou4 ci3 hua1 pin3 jin1 se4 er2 zhong1 xin1 zuo4 cong1 guan3 tu1 qi3 zheng4 ru2 jin1 li4 zi3 nai3 zuo4 xue3 zhong1 ying1 yi4 shou3 xie4 zhi1
titleSlug: shen-shi-er-di-yi-dong-ju-pen-wei-yu-shou-ci-hua-pin-jin-se-er-zhong-xin-d985598c
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 弟以冬菊为兄寿，临风多情为三嗅。
- 煌煌金椀覆金柈，葱管玲珑明艳透。
- 重阳曾见金佛头，顶似旋螺踊泡沤。
- 别有一种金荔子，心中簇簇高堆起。
- 此时众菊争纷敷，二品于中亦自殊。
- 况此千林骨立后，何从得此金复盂。
- 从来菊号霜下杰，今当唤作雪中英。
- 雪中松柏不若汝刚贞，孔云后凋特晚耳，冬岭落毛钗乱横。
- 水仙山矾何足道，此花便是梅花兄。

## 拼音
- di4 yi3 dong1 ju2 wei4 xiong1 shou4 ， lin2 feng1 duo1 qing2 wei4 san1 xiu4 。
- huang2 huang2 jin1 wan3 fu4 jin1 pan2 ， cong1 guan3 ling2 long2 ming2 yan4 tou4 。
- chong2 yang2 ceng2 jian4 jin1 fo2 tou2 ， ding3 si4 xuan2 luo2 yong3 pao4 ou1 。
- bie2 you3 yi4 zhong3 jin1 li4 zi3 ， xin1 zhong1 cu4 cu4 gao1 dui1 qi3 。
- ci3 shi2 zhong4 ju2 zheng1 fen1 fu1 ， er4 pin3 yu2 zhong1 yi4 zi4 shu1 。
- kuang4 ci3 qian1 lin2 gu3 li4 hou4 ， he2 cong2 de2 ci3 jin1 fu4 yu2 。
- cong2 lai2 ju2 hao4 shuang1 xia4 jie2 ， jin1 dang1 huan4 zuo4 xue3 zhong1 ying1 。
- xue3 zhong1 song1 bai3 bu2 ruo4 ru3 gang1 zhen1 ， kong3 yun2 hou4 diao1 te4 wan3 er3 ， dong1 ling3 luo4 mao2 chai1 luan4 heng2 。
- shui3 xian1 shan1 fan2 he2 zu2 dao4 ， ci3 hua1 bian4 shi4 mei2 hua1 xiong1 。

## 注释

## 译文

## 赏析
