---
id: shu-yue-xiang-xu-shi-chong-yin-qi-si
title: 续十虫吟  其四
titlePinyin: xu4 shi2 chong2 yin2     qi2 si4
titleSlug: xu-shi-chong-yin-qi-si
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虫有啮菊羊，啮脑脑则死。
- 人谓食且尽，细察理不尔。
- 微躯细于蝇，玄甲而利嘴。
- 顶上一粟红，鲜明大如虮。
- 方当四五月，苗盛新怒起。
- 上下截其茎，于中寄生子。
- 脑瘁子乃成，分枝从此始。
- 种菊须摘脑，不摘分披靡。
- 理有损而益，未用分愠喜。

## 拼音
- chong2 you3 nie4 ju2 yang2 ， nie4 nao3 nao3 ze2 si3 。
- ren2 wei4 shi2 qie3 jin4 ， xi4 cha2 li3 bu4 er3 。
- wei1 qu1 xi4 yu2 ying2 ， xuan2 jia3 er2 li4 zui3 。
- ding3 shang4 yi2 su4 hong2 ， xian1 ming2 da4 ru2 ji3 。
- fang1 dang1 si4 wu3 yue4 ， miao2 sheng4 xin1 nu4 qi3 。
- shang4 xia4 jie2 qi2 jing1 ， yu2 zhong1 ji4 sheng1 zi3 。
- nao3 cui4 zi3 nai3 cheng2 ， fen1 zhi1 cong2 ci3 shi3 。
- zhong3 ju2 xu1 zhai1 nao3 ， bu4 zhai1 fen1 pi1 mi3 。
- li3 you3 sun3 er2 yi4 ， wei4 yong4 fen1 yun4 xi3 。

## 注释

## 译文

## 赏析
