---
id: zheng-jian-tai-zong-shi-si-shu
title: 谏太宗十思疏
titlePinyin: jian4 tai4 zong1 shi2 si1 shu1
titleSlug: jian-tai-zong-shi-si-shu
author: 征
authorPinyin: zheng1
authorSlug: zheng
dynasty: 唐代
dynastyPinyin: tang2 dai4
dynastySlug: tang
tags:
  - 蒙学
  - 古文观止
  - 卷七・六朝唐文
---
## 正文
- 臣闻：求木之长者，必固其根本；欲流之远者，必浚其泉源；思国之安者，必积其德义。源不深而望流之远，根不固而求木之长，德不厚而思国之治，臣虽下愚，知其不可，而况于明哲乎？人君当神器之重，居域中之大，将崇极天之峻，永保无疆之休。不念居安思危，戒奢以俭，德不处其厚，情不胜其欲，斯亦伐根以求木茂，塞源而欲流长也。(望国 一作：思国)
- 凡昔元首，承天景命，莫不殷忧而道著，功成而德衰，有善始者实繁，能克终者盖寡。岂其取之易守之难乎？昔取之而有余，今守之而不足，何也？夫在殷忧必竭诚以待下，既得志则纵情以傲物；竭诚则吴、越为一体，傲物则骨肉为行路。虽董之以严刑，震之以威怒，终苟免而不怀仁，貌恭而不心服。怨不在大，可畏惟人；载舟覆舟，所宜深慎。奔车朽索，其可忽乎？
- 君人者，诚能见可欲，则思知足以自戒；将有作，则思知止以安人；念高危，则思谦冲而自牧；惧满溢，则思江海下百川；乐盘游，则思三驱以为度；忧懈怠，则思慎始而敬终；虑壅蔽，则思虚心以纳下；惧谗邪，则思正身以黜恶；恩所加，则思无因喜以谬赏；罚所及，则思无以怒而滥刑。总此十思，宏兹九德，简能而任之，择善而从之，则智者尽其谋，勇者竭其力，仁者播其惠，信者效其忠；文武争驰，君臣无事，可以尽豫游之乐，可以养松乔之寿，鸣琴垂拱，不言而化。何必劳神苦思，代下司职，役聪明之耳目，亏无为之大道哉？

## 拼音
- chen2 wen2 ： qiu2 mu4 zhi1 zhang3 zhe3 ， bi4 gu4 qi2 gen1 ben3 ； yu4 liu2 zhi1 yuan3 zhe3 ， bi4 jun4 qi2 quan2 yuan2 ； si1 guo2 zhi1 an1 zhe3 ， bi4 ji1 qi2 de2 yi4 。 yuan2 bu4 shen1 er2 wang4 liu2 zhi1 yuan3 ， gen1 bu2 gu4 er2 qiu2 mu4 zhi1 chang2 ， de2 bu2 hou4 er2 si1 guo2 zhi1 zhi4 ， chen2 sui1 xia4 yu2 ， zhi1 qi2 bu4 ke3 ， er2 kuang4 yu2 ming2 zhe2 hu1 ？ ren2 jun1 dang1 shen2 qi4 zhi1 zhong4 ， ju1 yu4 zhong1 zhi1 da4 ， jiang1 chong2 ji2 tian1 zhi1 jun4 ， yong3 bao3 wu2 jiang1 zhi1 xiu1 。 bu2 nian4 ju1 an1 si1 wei1 ， jie4 she1 yi3 jian3 ， de2 bu2 chu4 qi2 hou4 ， qing2 bu2 sheng4 qi2 yu4 ， si1 yi4 fa2 gen1 yi3 qiu2 mu4 mao4 ， sai1 yuan2 er2 yu4 liu2 chang2 ye3 。 ( wang4 guo2   yi2 zuo4 ： si1 guo2 )
- fan2 xi1 yuan2 shou3 ， cheng2 tian1 jing3 ming4 ， mo4 bu4 yin1 you1 er2 dao4 zhu4 ， gong1 cheng2 er2 de2 shuai1 ， you3 shan4 shi3 zhe3 shi2 fan2 ， neng2 ke4 zhong1 zhe3 gai4 gua3 。 qi3 qi2 qu3 zhi1 yi4 shou3 zhi1 nan2 hu1 ？ xi1 qu3 zhi1 er2 you3 yu2 ， jin1 shou3 zhi1 er2 bu4 zu2 ， he2 ye3 ？ fu1 zai4 yin1 you1 bi4 jie2 cheng2 yi3 dai4 xia4 ， ji4 de2 zhi4 ze2 zong4 qing2 yi3 ao4 wu4 ； jie2 cheng2 ze2 wu2 、 yue4 wei4 yi4 ti3 ， ao4 wu4 ze2 gu3 rou4 wei4 xing2 lu4 。 sui1 dong3 zhi1 yi3 yan2 xing2 ， zhen4 zhi1 yi3 wei1 nu4 ， zhong1 gou3 mian3 er2 bu4 huai2 ren2 ， mao4 gong1 er2 bu4 xin1 fu2 。 yuan4 bu2 zai4 da4 ， ke3 wei4 wei2 ren2 ； zai3 zhou1 fu4 zhou1 ， suo3 yi2 shen1 shen4 。 ben1 che1 xiu3 suo3 ， qi2 ke3 hu1 hu1 ？
- jun1 ren2 zhe3 ， cheng2 neng2 jian4 ke3 yu4 ， ze2 si1 zhi1 zu2 yi3 zi4 jie4 ； jiang1 you3 zuo4 ， ze2 si1 zhi1 zhi3 yi3 an1 ren2 ； nian4 gao1 wei1 ， ze2 si1 qian1 chong1 er2 zi4 mu4 ； ju4 man3 yi4 ， ze2 si1 jiang1 hai3 xia4 bai3 chuan1 ； le4 pan2 you2 ， ze2 si1 san1 qu1 yi3 wei2 du4 ； you1 xie4 dai4 ， ze2 si1 shen4 shi3 er2 jing4 zhong1 ； lü4 yong1 bi4 ， ze2 si1 xu1 xin1 yi3 na4 xia4 ； ju4 chan2 xie2 ， ze2 si1 zheng4 shen1 yi3 chu4 e4 ； en1 suo3 jia1 ， ze2 si1 wu2 yin1 xi3 yi3 miu4 shang3 ； fa2 suo3 ji2 ， ze2 si1 wu2 yi3 nu4 er2 lan4 xing2 。 zong3 ci3 shi2 si1 ， hong2 zi1 jiu3 de2 ， jian3 neng2 er2 ren4 zhi1 ， ze2 shan4 er2 cong2 zhi1 ， ze2 zhi4 zhe3 jin4 qi2 mou2 ， yong3 zhe3 jie2 qi2 li4 ， ren2 zhe3 bo1 qi2 hui4 ， xin4 zhe3 xiao4 qi2 zhong1 ； wen2 wu3 zheng1 chi2 ， jun1 chen2 wu2 shi4 ， ke3 yi3 jin4 yu4 you2 zhi1 le4 ， ke3 yi3 yang3 song1 qiao2 zhi1 shou4 ， ming2 qin2 chui2 gong3 ， bu4 yan2 er2 hua4 。 he2 bi4 lao2 shen2 ku3 si1 ， dai4 xia4 si1 zhi2 ， yi4 cong1 ming0 zhi1 er3 mu4 ， kui1 wu2 wei2 zhi1 da4 dao4 zai1 ？

## 注释

## 译文

## 赏析
