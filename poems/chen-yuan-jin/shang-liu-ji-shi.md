---
id: chen-yuan-jin-shang-liu-ji-shi
title: 上刘计使
titlePinyin: shang4 liu2 ji4 shi3
titleSlug: shang-liu-ji-shi
author: 陈元晋
authorPinyin: chen2 yuan2 jin4
authorSlug: chen-yuan-jin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 水心吾师今昌黎，如椽巨笔光虹蜺。
- 先公潜德粲碑版，却恨不识嵇中散。
- 九苞五彩丹穴雏，不巢阿阁翔海隅。
- 南来只影方自笑，天假之逢挹光耀。
- 一寒顿坐春风温，贱子亦许扳龙门。
- 子期九原不可叫，筝琶纷纷不同调。
- 明公派自南轩来，祇今砥柱狂澜回。
- 一麾两节岭南北，尽是周程旧敭历。
- 书生彊附善类心，莫道冶跃非祥金。
- 偶然短簿令公喜，上下云龙固其志。
- 山谷昔见苏长公，自比小草依长松。
- 牵联名字香闻素，未必今人不如古。

## 拼音
- shui3 xin1 wu2 shi1 jin1 chang1 li2 ， ru2 chuan2 ju4 bi3 guang1 hong2 ni2 。
- xian1 gong1 qian2 de2 can4 bei1 ban3 ， que4 hen4 bu4 shi2 ji1 zhong1 san4 。
- jiu3 bao1 wu3 cai3 dan1 xue2 chu2 ， bu4 chao2 a1 ge2 xiang2 hai3 yu2 。
- nan2 lai2 zhi1 ying3 fang1 zi4 xiao4 ， tian1 jia3 zhi1 feng2 yi4 guang1 yao4 。
- yi4 han2 dun4 zuo4 chun1 feng1 wen1 ， jian4 zi3 yi4 xu3 ban1 long2 men2 。
- zi3 qi1 jiu3 yuan2 bu4 ke3 jiao4 ， zheng1 pa2 fen1 fen1 bu4 tong2 diao4 。
- ming2 gong1 pai4 zi4 nan2 xuan1 lai2 ， qi2 jin1 di3 zhu4 kuang2 lan2 hui2 。
- yi4 hui1 liang3 jie2 ling3 nan2 bei3 ， jin4 shi4 zhou1 cheng2 jiu4 yang2 li4 。
- shu1 sheng1 qiang2 fu4 shan4 lei4 xin1 ， mo4 dao4 ye3 yue4 fei1 xiang2 jin1 。
- ou3 ran2 duan3 bo2 ling4 gong1 xi3 ， shang4 xia4 yun2 long2 gu4 qi2 zhi4 。
- shan1 gu3 xi1 jian4 su1 chang2 gong1 ， zi4 bi3 xiao3 cao3 yi1 chang2 song1 。
- qian1 lian2 ming2 zi4 xiang1 wen2 su4 ， wei4 bi4 jin1 ren2 bu4 ru2 gu3 。

## 注释

## 译文

## 赏析
