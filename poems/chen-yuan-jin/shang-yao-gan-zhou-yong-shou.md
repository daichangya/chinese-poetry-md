---
id: chen-yuan-jin-shang-yao-gan-zhou-yong-shou
title: 上姚赣州镛寿
titlePinyin: shang4 yao2 gan4 zhou1 yong1 shou4
titleSlug: shang-yao-gan-zhou-yong-shou
author: 陈元晋
authorPinyin: chen2 yuan2 jin4
authorSlug: chen-yuan-jin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东南之镇曰会稽，扶舆清淑拱帝畿。
- 千岩万壑气盘礴，更有寿桧天与齐。
- 托根后土阅千古，黛色苍皮天一柱。
- 钟为人杰堪栋国，恰似嵩高降申甫。
- 君侯胸中百万兵，年未四十俄专城。
- 精神满腹秋水莹，谈笑两颊春风生。
- 崎岖赣右三百里，蛟鳄垂涎波浪起。
- 溯流张胆作风帆，信如王尊乃勇耳。
- 脱畧边幅柔凶顽，解除苛娆绥创残。
- 唤回和气豁氛祲，事有至难谈笑间。
- 人口如碑沸传诵，帝曰吾徒得君重。
- 天风吹下紫泥封，趣入班行作仪凤。
- 大夫何以假守为，真除属厌民所期。
- 虎头岌嶪要弹压，凝香森戟聊娱嬉。
- 璇杓插子日南至，黄钟飞灰雷出地。
- 崆峒春早梅已香，酿入黄堂寿觞里。
- 醉来含笑看吴钩，龙光夜半干斗牛。
- 关河北望令人老，忠臣心与天为谋。
- 潢池正尔兵不弄，又说边尘时澒洞。
- 筹边筦钥宁无人，知待人豪为国用。
- 貂蝉冠高剑拄颐，丹青正与绿鬓宜。
- 碧油幢下白羽扇，貔虎百万惟指麾。
- 雍容传檄定三辅，颈缚单于归衅鼓。
- 手扶銮驾还东都，宫殿千门总如故。
- 摩挲与问金城柳，颇尝见有此举否。
- 策勋饮至未央宫，腰下悬金印如斗。
- 万年觞捧月氐头，虎拜稽首扬王休。
- 功高福与宋无极，紫枢黄阁三千秋。

## 拼音
- dong1 nan2 zhi1 zhen4 yue1 hui4 ji1 ， fu2 yu2 qing1 shu1 gong3 di4 ji1 。
- qian1 yan2 wan4 he4 qi4 pan2 bo2 ， geng4 you3 shou4 gui4 tian1 yu3 qi2 。
- tuo1 gen1 hou4 tu3 yue4 qian1 gu3 ， dai4 se4 cang1 pi2 tian1 yi2 zhu4 。
- zhong1 wei4 ren2 jie2 kan1 dong4 guo2 ， qia4 si4 song1 gao1 jiang4 shen1 fu3 。
- jun1 hou2 xiong1 zhong1 bai3 wan4 bing1 ， nian2 wei4 si4 shi2 e2 zhuan1 cheng2 。
- jing1 shen2 man3 fu4 qiu1 shui3 ying2 ， tan2 xiao4 liang3 jia2 chun1 feng1 sheng1 。
- qi2 qu1 gan4 you4 san1 bai3 li3 ， jiao1 e4 chui2 xian2 bo1 lang4 qi3 。
- su4 liu2 zhang1 dan3 zuo4 feng1 fan1 ， xin4 ru2 wang2 zun1 nai3 yong3 er3 。
- tuo1 lüe4 bian1 fu2 rou2 xiong1 wan2 ， jie3 chu2 ke1 rao2 sui2 chuang4 can2 。
- huan4 hui2 he2 qi4 huo1 fen1 jin4 ， shi4 you3 zhi4 nan2 tan2 xiao4 jian1 。
- ren2 kou3 ru2 bei1 fei4 chuan2 song4 ， di4 yue1 wu2 tu2 de2 jun1 zhong4 。
- tian1 feng1 chui1 xia4 zi3 ni2 feng1 ， qu4 ru4 ban1 xing2 zuo4 yi2 feng4 。
- dai4 fu0 he2 yi3 jia3 shou3 wei4 ， zhen1 chu2 shu3 yan4 min2 suo3 qi1 。
- hu3 tou2 ji2 ye4 yao4 tan2 ya1 ， ning2 xiang1 sen1 ji3 liao2 yu2 xi1 。
- xuan2 shao2 cha1 zi3 ri4 nan2 zhi4 ， huang2 zhong1 fei1 hui1 lei2 chu1 di4 。
- kong1 tong2 chun1 zao3 mei2 yi3 xiang1 ， niang4 ru4 huang2 tang2 shou4 shang1 li3 。
- zui4 lai2 han2 xiao4 kan4 wu2 gou1 ， long2 guang1 ye4 ban4 gan1 dou4 niu2 。
- guan1 he2 bei3 wang4 ling4 ren2 lao3 ， zhong1 chen2 xin1 yu3 tian1 wei4 mou2 。
- huang2 chi2 zheng4 er3 bing1 bu2 nong4 ， you4 shuo1 bian1 chen2 shi2 hong4 dong4 。
- chou2 bian1 guan3 yao4 ning2 wu2 ren2 ， zhi1 dai4 ren2 hao2 wei4 guo2 yong4 。
- diao1 chan2 guan1 gao1 jian4 zhu3 yi2 ， dan1 qing1 zheng4 yu3 lü4 bin4 yi2 。
- bi4 you2 zhuang4 xia4 bai2 yu3 shan4 ， pi2 hu3 bai3 wan4 wei2 zhi3 hui1 。
- yong1 rong2 chuan2 xi2 ding4 san1 fu3 ， jing3 fu4 chan2 yu2 gui1 xin4 gu3 。
- shou3 fu2 luan2 jia4 hai2 dong1 du1 ， gong1 dian4 qian1 men2 zong3 ru2 gu4 。
- mo2 suo1 yu3 wen4 jin1 cheng2 liu3 ， po1 chang2 jian4 you3 ci3 ju3 fou3 。
- ce4 xun1 yin3 zhi4 wei4 yang1 gong1 ， yao1 xia4 xuan2 jin1 yin4 ru2 dou4 。
- wan4 nian2 shang1 peng3 yue4 di1 tou2 ， hu3 bai4 qi3 shou3 yang2 wang2 xiu1 。
- gong1 gao1 fu2 yu3 song4 wu2 ji2 ， zi3 shu1 huang2 ge2 san1 qian1 qiu1 。

## 注释

## 译文

## 赏析
