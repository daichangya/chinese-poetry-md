---
id: li-dong-zhong-nan-shan-er-shi-yun
title: 终南山二十韵
titlePinyin: zhong1 nan2 shan1 er4 shi2 yun4
titleSlug: zhong-nan-shan-er-shi-yun
author: 李洞
authorPinyin: li3 dong4
authorSlug: li-dong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 关内平田窄，东西截杳冥。雨侵诸县黑，云破九门青。
- 暂看犹无暇，长栖信有灵。古苔秋渍斗，积雾夜昏萤。
- 怒恐撞天漏，深疑隐地形。盘根连北岳，转影落南溟。
- 穷穴何山出，遮蛮上国宁。残阳高照蜀，败叶远浮泾。
- 㔉竹烟岚冻，偷湫雨雹腥。闲房僧灌顶，浴涧鹤遗翎。
- 梯滑危缘索，云深静唱经。放泉惊鹿睡，闻磬得人醒。
- 踏著神仙宅，敲开洞府扃。棋残秦士局，字缺晋公铭。
- 一谷势当午，孤峰耸起丁。远平丹凤阙，冷射五侯厅。
- 万丈冰声折，千寻树影停。望中仙岛动，行处月轮馨。
- 叠石移临砌，研胶泼上屏。明时献君寿，不假老人星。

## 拼音
- guan1 nei4 ping2 tian2 zhai3 ， dong1 xi1 jie2 yao3 ming2 。 yu3 qin1 zhu1 xian4 hei1 ， yun2 po4 jiu3 men2 qing1 。
- zan4 kan4 you2 wu2 xia2 ， chang2 qi1 xin4 you3 ling2 。 gu3 tai2 qiu1 zi4 dou4 ， ji1 wu4 ye4 hun1 ying2 。
- nu4 kong3 zhuang4 tian1 lou4 ， shen1 yi2 yin3 di4 xing2 。 pan2 gen1 lian2 bei3 yue4 ， zhuan3 ying3 luo4 nan2 ming2 。
- qiong2 xue2 he2 shan1 chu1 ， zhe1 man2 shang4 guo2 ning2 。 can2 yang2 gao1 zhao4 shu3 ， bai4 ye4 yuan3 fu2 jing1 。
- 㔉 zhu2 yan1 lan2 dong4 ， tou1 qiu1 yu3 bao2 xing1 。 xian2 fang2 seng1 guan4 ding3 ， yu4 jian4 he4 yi2 ling2 。
- ti1 hua2 wei1 yuan2 suo3 ， yun2 shen1 jing4 chang4 jing1 。 fang4 quan2 jing1 lu4 shui4 ， wen2 qing4 de2 ren2 xing3 。
- ta4 zhu4 shen2 xian1 zhai2 ， qiao1 kai1 dong4 fu3 jiong1 。 qi2 can2 qin2 shi4 ju2 ， zi4 que1 jin4 gong1 ming2 。
- yi4 gu3 shi4 dang1 wu3 ， gu1 feng1 song3 qi3 ding1 。 yuan3 ping2 dan1 feng4 que1 ， leng3 she4 wu3 hou2 ting1 。
- wan4 zhang4 bing1 sheng1 zhe2 ， qian1 xun2 shu4 ying3 ting2 。 wang4 zhong1 xian1 dao3 dong4 ， xing2 chu4 yue4 lun2 xin1 。
- die2 shi2 yi2 lin2 qi4 ， yan2 jiao1 po1 shang4 ping2 。 ming2 shi2 xian4 jun1 shou4 ， bu4 jia3 lao3 ren2 xing1 。

## 注释

## 译文

## 赏析
