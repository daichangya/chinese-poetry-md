---
id: xu-hui-lin-chuan-hong-shou-you-nan-hu-ming-yu-fu-shi
title: 临川洪守游南湖命予赋诗
titlePinyin: lin2 chuan1 hong2 shou3 you2 nan2 hu2 ming4 yu3 fu4 shi1
titleSlug: lin-chuan-hong-shou-you-nan-hu-ming-yu-fu-shi
author: 徐恢
authorPinyin: xu2 hui1
authorSlug: xu-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 芙蓉堂前春水绿，芙蓉堂后春花开。
- 芙蓉堂中醉歌舞，芙蓉堂下车如雷。
- 轻舟弄水买一笑，游人竞逐墙阴来。
- 浪痕不受尘滓涴，东风吹入黄金杯。
- 秋千欲上彩绳稳，老翁稚子连声催。
- 遨头春思浓似酒，剧饮谁能问升斗。
- 博山香软珠帘低，坐客请行时被肘。
- 觥筹交错兴未已，更著山殽并野蔌。
- 归来门巷影散乱，舍南舍北黄埃走。
- 轻衫短帽亦不恶，追欢岂落醉翁后。
- 小姬顾盼扬秋波，十十五五细马驮。
- 红旗夹道映斜日，金钗坠处肩相摩。
- 旁观定自双眼饱，但见两脸生微涡。
- 从今湖上愈清好，纤腰长袖成奔梭。
- 冥搜付与纸上语，朱颜为我商声歌。
- 愿公归侍玉皇侧，更向西湖弄春色。

## 拼音
- fu2 rong2 tang2 qian2 chun1 shui3 lü4 ， fu2 rong2 tang2 hou4 chun1 hua1 kai1 。
- fu2 rong2 tang2 zhong1 zui4 ge1 wu3 ， fu2 rong2 tang2 xia4 che1 ru2 lei2 。
- qing1 zhou1 nong4 shui3 mai3 yi2 xiao4 ， you2 ren2 jing4 zhu2 qiang2 yin1 lai2 。
- lang4 hen2 bu2 shou4 chen2 zi3 wo4 ， dong1 feng1 chui1 ru4 huang2 jin1 bei1 。
- qiu1 qian1 yu4 shang4 cai3 sheng2 wen3 ， lao3 weng1 zhi4 zi3 lian2 sheng1 cui1 。
- ao2 tou2 chun1 si1 nong2 si4 jiu3 ， ju4 yin3 shui2 neng2 wen4 sheng1 dou4 。
- bo2 shan1 xiang1 ruan3 zhu1 lian2 di1 ， zuo4 ke4 qing3 xing2 shi2 bei4 zhou3 。
- gong1 chou2 jiao1 cuo4 xing1 wei4 yi3 ， geng4 zhu4 shan1 yao2 bing4 ye3 su4 。
- gui1 lai2 men2 xiang4 ying3 san3 luan4 ， she4 nan2 she4 bei3 huang2 ai1 zou3 。
- qing1 shan1 duan3 mao4 yi4 bu2 e4 ， zhui1 huan1 qi3 luo4 zui4 weng1 hou4 。
- xiao3 ji1 gu4 pan4 yang2 qiu1 bo1 ， shi2 shi2 wu3 wu3 xi4 ma3 tuo2 。
- hong2 qi2 jia1 dao4 ying4 xie2 ri4 ， jin1 chai1 zhui4 chu4 jian1 xiang1 mo2 。
- pang2 guan1 ding4 zi4 shuang1 yan3 bao3 ， dan4 jian4 liang3 lian3 sheng1 wei1 wo1 。
- cong2 jin1 hu2 shang4 yu4 qing1 hao3 ， xian1 yao1 chang2 xiu4 cheng2 ben1 suo1 。
- ming2 sou1 fu4 yu3 zhi3 shang4 yu3 ， zhu1 yan2 wei4 wo3 shang1 sheng1 ge1 。
- yuan4 gong1 gui1 shi4 yu4 huang2 ce4 ， geng4 xiang4 xi1 hu2 nong4 chun1 se4 。

## 注释

## 译文

## 赏析
