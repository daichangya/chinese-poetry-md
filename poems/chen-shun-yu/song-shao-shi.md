---
id: chen-shun-yu-song-shao-shi
title: 松梢诗
titlePinyin: song1 shao1 shi1
titleSlug: song-shao-shi
author: 陈舜俞
authorPinyin: chen2 shun4 yu2
authorSlug: chen-shun-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朽屋延暗暝，凿明快吾魄。
- 西墉偶面势，开牖遂生白。
- 兹焉玩图史，亦以置床箦。
- 岂能来清风，犹苦对残赫。
- 炎天适暵旱，永暮坐燔炙。
- 宾客何可处，儿女哀不获。
- 咨诹或献诗，盖覆乃其策。
- 架木凑檐瓦，铺竹施苇席。
- 聊且纾暴酷，未足为佳适。
- 北山多乔松，倚天不知尺。
- 绸缪星日暗，𫐖輵鬼神宅。
- 栋梁尚匪材，枝叶固何益。
- 敢告持利斧，斩伐遵指画。
- 束缚如见遗，无使曲傅直。
- 此身得余庇，阴德佩无斁。

## 拼音
- xiu3 wu1 yan2 an4 ming2 ， zao2 ming2 kuai4 wu2 po4 。
- xi1 yong1 ou3 mian4 shi4 ， kai1 you3 sui4 sheng1 bai2 。
- zi1 yan1 wan2 tu2 shi3 ， yi4 yi3 zhi4 chuang2 ze2 。
- qi3 neng2 lai2 qing1 feng1 ， you2 ku3 dui4 can2 he4 。
- yan2 tian1 shi4 han4 han4 ， yong3 mu4 zuo4 fan2 zhi4 。
- bin1 ke4 he2 ke3 chu4 ， er2 nü3 ai1 bu2 huo4 。
- zi1 zou1 huo4 xian4 shi1 ， gai4 fu4 nai3 qi2 ce4 。
- jia4 mu4 cou4 yan2 wa3 ， pu4 zhu2 shi1 wei3 xi2 。
- liao2 qie3 shu1 bao4 ku4 ， wei4 zu2 wei4 jia1 shi4 。
- bei3 shan1 duo1 qiao2 song1 ， yi3 tian1 bu4 zhi1 chi3 。
- chou2 mou2 xing1 ri4 an4 ， 𫐖 ge2 gui3 shen2 zhai2 。
- dong4 liang2 shang4 fei3 cai2 ， zhi1 ye4 gu4 he2 yi4 。
- gan3 gao4 chi2 li4 fu3 ， zhan3 fa2 zun1 zhi3 hua4 。
- shu4 fu4 ru2 jian4 yi2 ， wu2 shi3 qu3 fu4 zhi2 。
- ci3 shen1 de2 yu2 bi4 ， yin1 de2 pei4 wu2 yi4 。

## 注释

## 译文

## 赏析
