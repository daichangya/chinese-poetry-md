---
id: chen-shun-yu-wa-zhai
title: 蛙斋
titlePinyin: wa1 zhai1
titleSlug: wa-zhai
author: 陈舜俞
authorPinyin: chen2 shun4 yu2
authorSlug: chen-shun-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渴饮尝不足，凿井偶清疏。
- 井边旧墙屋，涂塈为我居。
- 念彼作者劳，容膝已有余。
- 开窗近檐楹，天光满图书。
- 汲水屡洒扫，尘去延空虚。
- 外洁内亦清，体胖气加舒。
- 缅怀埳中蛙，乐岂羡虾鱼。
- 相君宅新府，文木森周庐。
- 侯门多结驷，赐金每论车。
- 身外无我亲，傥来物固疏。
- 日食夜以息，大小则皆如。
- 况无百岁人，贵贱同丘墟。
- 但可蔽风雨，且以永居诸。

## 拼音
- ke3 yin3 chang2 bu4 zu2 ， zao2 jing3 ou3 qing1 shu1 。
- jing3 bian1 jiu4 qiang2 wu1 ， tu2 ji4 wei4 wo3 ju1 。
- nian4 bi3 zuo4 zhe3 lao2 ， rong2 xi1 yi3 you3 yu2 。
- kai1 chuang1 jin4 yan2 ying2 ， tian1 guang1 man3 tu2 shu1 。
- ji2 shui3 lü3 sa3 sao3 ， chen2 qu4 yan2 kong1 xu1 。
- wai4 jie2 nei4 yi4 qing1 ， ti3 pang4 qi4 jia1 shu1 。
- mian3 huai2 kan3 zhong1 wa1 ， le4 qi3 xian4 xia1 yu2 。
- xiang1 jun1 zhai2 xin1 fu3 ， wen2 mu4 sen1 zhou1 lu2 。
- hou2 men2 duo1 jie2 si4 ， ci4 jin1 mei3 lun4 che1 。
- shen1 wai4 wu2 wo3 qin1 ， tang3 lai2 wu4 gu4 shu1 。
- ri4 shi2 ye4 yi3 xi1 ， da4 xiao3 ze2 jie1 ru2 。
- kuang4 wu2 bai3 sui4 ren2 ， gui4 jian4 tong2 qiu1 xu1 。
- dan4 ke3 bi4 feng1 yu3 ， qie3 yi3 yong3 ju1 zhu1 。

## 注释

## 译文

## 赏析
