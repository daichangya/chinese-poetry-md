---
id: chen-shun-yu-qi-niu-ge
title: 骑牛歌
titlePinyin: qi2 niu2 ge1
titleSlug: qi-niu-ge
author: 陈舜俞
authorPinyin: chen2 shun4 yu2
authorSlug: chen-shun-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我骑牛，君莫笑，人间万事从吾好。
- 千金市骨骏马来，乘肥大跃须年少。
- 蒲为鞯，草为辔，瀑布山前松径里。
- 看山听水要行迟，驻策缓驱尘不起。
- 布袍葛带乌接䍠，山家装束不时宜。
- 匏樽注酒就背饮，缥囊贮书当角垂。
- 吟或狂，醉欲倒，同醉同吟白云老。
- 此老不可天下人，一住庐山三十春。
- 声如钟，目如电，七十神光射人面。
- 上牛下牛不要扶，合与山中作画图。
- 汴州马上竟何如，春泥没腹雨溅帽，夜半归来人已痡。
- 天真丧尽百忧集，衣食毛髪归妻孥。
- 争如来骑牛，水光山色同悠悠。

## 拼音
- wo3 qi2 niu2 ， jun1 mo4 xiao4 ， ren2 jian1 wan4 shi4 cong2 wu2 hao3 。
- qian1 jin1 shi4 gu3 jun4 ma3 lai2 ， cheng2 fei2 da4 yue4 xu1 nian2 shao4 。
- pu2 wei4 jian1 ， cao3 wei4 pei4 ， pu4 bu4 shan1 qian2 song1 jing4 li3 。
- kan4 shan1 ting1 shui3 yao4 xing2 chi2 ， zhu4 ce4 huan3 qu1 chen2 bu4 qi3 。
- bu4 pao2 ge3 dai4 wu1 jie1 䍠 ， shan1 jia1 zhuang1 shu4 bu4 shi2 yi2 。
- pao2 zun1 zhu4 jiu3 jiu4 bei4 yin3 ， piao3 nang2 zhu4 shu1 dang1 jiao3 chui2 。
- yin2 huo4 kuang2 ， zui4 yu4 dao3 ， tong2 zui4 tong2 yin2 bai2 yun2 lao3 。
- ci3 lao3 bu4 ke3 tian1 xia4 ren2 ， yi2 zhu4 lu2 shan1 san1 shi2 chun1 。
- sheng1 ru2 zhong1 ， mu4 ru2 dian4 ， qi1 shi2 shen2 guang1 she4 ren2 mian4 。
- shang4 niu2 xia4 niu2 bu2 yao4 fu2 ， he2 yu3 shan1 zhong1 zuo4 hua4 tu2 。
- bian4 zhou1 ma3 shang4 jing4 he2 ru2 ， chun1 ni2 mei2 fu4 yu3 jian4 mao4 ， ye4 ban4 gui1 lai2 ren2 yi3 pu1 。
- tian1 zhen1 sang4 jin4 bai3 you1 ji2 ， yi1 shi2 mao2 fa4 gui1 qi1 nu2 。
- zheng1 ru2 lai2 qi2 niu2 ， shui3 guang1 shan1 se4 tong2 you1 you1 。

## 注释

## 译文

## 赏析
