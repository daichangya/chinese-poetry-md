---
id: chen-shun-yu-ti-lou-yi-mu
title: 题娄亿墓
titlePinyin: ti2 lou2 yi4 mu4
titleSlug: ti-lou-yi-mu
author: 陈舜俞
authorPinyin: chen2 shun4 yu2
authorSlug: chen-shun-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 彼何人之门兮，雁行马车。
- 老夫怀金兮，童子纡朱。
- 其取万锺兮，不差毫铢。
- 庖有粱肉兮，腹无图书。
- 天之生此兮，何罪何辜。
- 句读其话言兮，节文其步趋。
- 抱笔而宵吟兮，铺楮而昼涂。
- 天子招其以仕兮，乡人勉呼。
- 众肩相煦摩兮，疾驾争驰驱。
- 有司五上吾名兮，礼部曾不一知。
- 退将羸其角兮，进且跋其胡。
- 行年几六十兮，仅免为白徒。
- 一秩不能胜兮，朝强而暮殂。
- 考妣其谓我何兮，遑悼妻与孥。
- 高者我难诹兮，厚者行难语。
- 诸百恨寂默兮，秋草之墟。

## 拼音
- bi3 he2 ren2 zhi1 men2 xi1 ， yan4 xing2 ma3 che1 。
- lao3 fu1 huai2 jin1 xi1 ， tong2 zi3 yu1 zhu1 。
- qi2 qu3 wan4 zhong1 xi1 ， bu2 cha4 hao2 zhu1 。
- pao2 you3 liang2 rou4 xi1 ， fu4 wu2 tu2 shu1 。
- tian1 zhi1 sheng1 ci3 xi1 ， he2 zui4 he2 gu1 。
- ju4 dou4 qi2 hua4 yan2 xi1 ， jie2 wen2 qi2 bu4 qu1 。
- bao4 bi3 er2 xiao1 yin2 xi1 ， pu4 chu3 er2 zhou4 tu2 。
- tian1 zi3 zhao1 qi2 yi3 shi4 xi1 ， xiang1 ren2 mian3 hu1 。
- zhong4 jian1 xiang1 xu4 mo2 xi1 ， ji2 jia4 zheng1 chi2 qu1 。
- you3 si1 wu3 shang4 wu2 ming2 xi1 ， li3 bu4 ceng2 bu4 yi4 zhi1 。
- tui4 jiang1 lei2 qi2 jiao3 xi1 ， jin4 qie3 ba2 qi2 hu2 。
- xing2 nian2 ji3 liu4 shi2 xi1 ， jin3 mian3 wei4 bai2 tu2 。
- yi2 zhi4 bu4 neng2 sheng4 xi1 ， chao2 qiang2 er2 mu4 cu2 。
- kao3 bi3 qi2 wei4 wo3 he2 xi1 ， huang2 dao4 qi1 yu3 nu2 。
- gao1 zhe3 wo3 nan2 zou1 xi1 ， hou4 zhe3 xing2 nan2 yu3 。
- zhu1 bai3 hen4 ji4 mo4 xi1 ， qiu1 cao3 zhi1 xu1 。

## 注释

## 译文

## 赏析
