---
id: chen-shun-yu-zeng-liu-dao-yuan
title: 赠刘道原
titlePinyin: zeng4 liu2 dao4 yuan2
titleSlug: zeng-liu-dao-yuan
author: 陈舜俞
authorPinyin: chen2 shun4 yu2
authorSlug: chen-shun-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三年江湖上，得友唯道原。
- 少小负英特，诵书日万言。
- 长好史氏学，执笔以专门。
- 废兴数千载，抵掌洪河翻。
- 洁身比夷齐，见义勇育贲。
- 唯不善玄解，恶佛如仇冤。
- 我虽异于此，知有学行尊。
- 就之同雾露，贵之如瑶琨。
- 共为庐山游，移宿穷林园。
- 水石最好处，尽日流清尊。
- 所愿闻高谈，美若尝熊蹯。
- 夫子之故人，公台既调元。
- 闻初学问时，幽兰并芳荪。
- 及今议论乖，良弓对惊猿。
- 云泥成睽离，治乱空自论。
- 古来用才者，如梓匠轮辕。
- 短长无弃遗，同异非仇恩。
- 何不付国史，置子西掖垣。
- 我语虽鄙贱，几欲叫天阍。

## 拼音
- san1 nian2 jiang1 hu2 shang4 ， de2 you3 wei2 dao4 yuan2 。
- shao3 xiao3 fu4 ying1 te4 ， song4 shu1 ri4 wan4 yan2 。
- chang2 hao3 shi3 shi4 xue2 ， zhi2 bi3 yi3 zhuan1 men2 。
- fei4 xing1 shu4 qian1 zai3 ， di3 zhang3 hong2 he2 fan1 。
- jie2 shen1 bi3 yi2 qi2 ， jian4 yi4 yong3 yu4 ben1 。
- wei2 bu2 shan4 xuan2 jie3 ， e4 fo2 ru2 chou2 yuan1 。
- wo3 sui1 yi4 yu2 ci3 ， zhi1 you3 xue2 xing2 zun1 。
- jiu4 zhi1 tong2 wu4 lu4 ， gui4 zhi1 ru2 yao2 kun1 。
- gong4 wei4 lu2 shan1 you2 ， yi2 su4 qiong2 lin2 yuan2 。
- shui3 shi2 zui4 hao3 chu4 ， jin4 ri4 liu2 qing1 zun1 。
- suo3 yuan4 wen2 gao1 tan2 ， mei3 ruo4 chang2 xiong2 fan2 。
- fu1 zi3 zhi1 gu4 ren2 ， gong1 tai2 ji4 tiao2 yuan2 。
- wen2 chu1 xue2 wen4 shi2 ， you1 lan2 bing4 fang1 sun1 。
- ji2 jin1 yi4 lun4 guai1 ， liang2 gong1 dui4 jing1 yuan2 。
- yun2 ni2 cheng2 kui2 li2 ， zhi4 luan4 kong1 zi4 lun4 。
- gu3 lai2 yong4 cai2 zhe3 ， ru2 zi3 jiang4 lun2 yuan2 。
- duan3 chang2 wu2 qi4 yi2 ， tong2 yi4 fei1 chou2 en1 。
- he2 bu2 fu4 guo2 shi3 ， zhi4 zi3 xi1 ye4 yuan2 。
- wo3 yu3 sui1 bi3 jian4 ， ji3 yu4 jiao4 tian1 hun1 。

## 注释

## 译文

## 赏析
