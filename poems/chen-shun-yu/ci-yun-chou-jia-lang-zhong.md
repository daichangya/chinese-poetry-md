---
id: chen-shun-yu-ci-yun-chou-jia-lang-zhong
title: 次韵酬郏郎中
titlePinyin: ci4 yun4 chou2 jia2 lang2 zhong1
titleSlug: ci-yun-chou-jia-lang-zhong
author: 陈舜俞
authorPinyin: chen2 shun4 yu2
authorSlug: chen-shun-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 直道焉不黜，士生常苦贫。
- 此语闻则旧，今见贤丈人。
- 三十取科第，初走州县尘。
- 清不受一毫，义或重万钧。
- 四十虽宦达，五十已邅屯。
- 有如车脱辐，挽之又埋轮。
- 南栖穷山中，茅屋无比邻。
- 瘦田两三棱，过半生荆榛。
- 年丰苦不饱，况复水旱频。
- 予常访其居，会合欢无垠。
- 念此太幽独，欲去弥伤神。
- 劝君胡不归，清霅多交亲。
- 旋闻理艅艎，送之彭蠡滨。
- 今来复相过，三见汀洲春。
- 虽云故乡乐，还似枯池鳞。
- 僧坊避风雨，所頼太守仁。
- 随衣度伏腊，计俸纾晡晨。
- 无妻眠抱影，失子泪沾巾。
- 穹苍杳难知，善人独不振。
- 公怀自旷达，陶然乐天钧。
- 作诗拟渊明，委形任屈伸。
- 所喜樽有酒，且乐圃有筠。
- 我思得高义，列鼎铺重茵。
- 馆之华堂上，岁与禾百囷。
- 使无寒饥顾，便可谢簪绅。
- 世俗念已薄，此邦非等伦。

## 拼音
- zhi2 dao4 yan1 bu2 chu4 ， shi4 sheng1 chang2 ku3 pin2 。
- ci3 yu3 wen2 ze2 jiu4 ， jin1 jian4 xian2 zhang4 ren2 。
- san1 shi2 qu3 ke1 di4 ， chu1 zou3 zhou1 xian4 chen2 。
- qing1 bu2 shou4 yi4 hao2 ， yi4 huo4 zhong4 wan4 jun1 。
- si4 shi2 sui1 huan4 da2 ， wu3 shi2 yi3 zhan1 tun2 。
- you3 ru2 che1 tuo1 fu2 ， wan3 zhi1 you4 mai2 lun2 。
- nan2 qi1 qiong2 shan1 zhong1 ， mao2 wu1 wu2 bi3 lin2 。
- shou4 tian2 liang3 san1 leng2 ， guo4 ban4 sheng1 jing1 zhen1 。
- nian2 feng1 ku3 bu4 bao3 ， kuang4 fu4 shui3 han4 pin2 。
- yu3 chang2 fang3 qi2 ju1 ， hui4 he2 huan1 wu2 yin2 。
- nian4 ci3 tai4 you1 du2 ， yu4 qu4 mi2 shang1 shen2 。
- quan4 jun1 hu2 bu4 gui1 ， qing1 zha4 duo1 jiao1 qin1 。
- xuan2 wen2 li3 yu2 huang2 ， song4 zhi1 peng2 li2 bin1 。
- jin1 lai2 fu4 xiang1 guo4 ， san1 jian4 ting1 zhou1 chun1 。
- sui1 yun2 gu4 xiang1 le4 ， hai2 si4 ku1 chi2 lin2 。
- seng1 fang1 bi4 feng1 yu3 ， suo3 lai4 tai4 shou3 ren2 。
- sui2 yi1 du4 fu2 la4 ， ji4 feng4 shu1 bu1 chen2 。
- wu2 qi1 mian2 bao4 ying3 ， shi1 zi3 lei4 zhan1 jin1 。
- qiong2 cang1 yao3 nan2 zhi1 ， shan4 ren2 du2 bu2 zhen4 。
- gong1 huai2 zi4 kuang4 da2 ， tao2 ran2 le4 tian1 jun1 。
- zuo4 shi1 ni3 yuan1 ming2 ， wei3 xing2 ren4 qu1 shen1 。
- suo3 xi3 zun1 you3 jiu3 ， qie3 le4 pu3 you3 yun2 。
- wo3 si1 de2 gao1 yi4 ， lie4 ding3 pu4 zhong4 yin1 。
- guan3 zhi1 hua2 tang2 shang4 ， sui4 yu3 he2 bai3 qun1 。
- shi3 wu2 han2 ji1 gu4 ， bian4 ke3 xie4 zan1 shen1 。
- shi4 su2 nian4 yi3 bao2 ， ci3 bang1 fei1 deng3 lun2 。

## 注释

## 译文

## 赏析
