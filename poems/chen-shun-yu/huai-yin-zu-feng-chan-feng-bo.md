---
id: chen-shun-yu-huai-yin-zu-feng-chan-feng-bo
title: 淮阴阻风谗风伯
titlePinyin: huai2 yin1 zu3 feng1 chan2 feng1 bo2
titleSlug: huai-yin-zu-feng-chan-feng-bo
author: 陈舜俞
authorPinyin: chen2 shun4 yu2
authorSlug: chen-shun-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 滔滔淮水，溢楚之疆。
- 原田其潴，城郭为防。
- 浸以广兮不可涉，浩乎险兮不可航。
- 粤有行者，欲溯其央。
- 编莞为帆，植木为樯。
- 幸飘风以凭乘，遂吾归而徜徉。
- 尔风谓何，不自西北，阻我攸往。
- 维伯是职，悠悠水滨，奚独予留。
- 有百其役，若千其艘。
- 粟麦兮中都之饷馈，布帛兮赤县之衣裘。
- 府臣引领以偻指，挽夫坐粮而寝糇。
- 伯复不知，天子圣神，以民为忧。
- 闻此方国，常垫横流。
- 分笔舌于严署，咨疮痏于诸侯。
- 有淑使者，仁丰义修。
- 体上所嘱，同辞合谋。
- 今此欲往，会于道周。
- 倡和出话，下民以休。
- 风之不遂，非伯谁尤。
- 上帝可诉，谗言孔庶。
- 将伯是怒，不如风兮命之去。

## 拼音
- tao1 tao1 huai2 shui3 ， yi4 chu3 zhi1 jiang1 。
- yuan2 tian2 qi2 zhu1 ， cheng2 guo1 wei4 fang2 。
- jin4 yi3 guang3 xi1 bu4 ke3 she4 ， hao4 hu1 xian3 xi1 bu4 ke3 hang2 。
- yue4 you3 xing2 zhe3 ， yu4 su4 qi2 yang1 。
- bian1 wan3 wei4 fan1 ， zhi2 mu4 wei4 qiang2 。
- xing4 piao1 feng1 yi3 ping2 cheng2 ， sui4 wu2 gui1 er2 chang2 yang2 。
- er3 feng1 wei4 he2 ， bu2 zi4 xi1 bei3 ， zu3 wo3 you1 wang3 。
- wei2 bo2 shi4 zhi2 ， you1 you1 shui3 bin1 ， xi1 du2 yu3 liu2 。
- you3 bai3 qi2 yi4 ， ruo4 qian1 qi2 sou1 。
- su4 mai4 xi1 zhong1 du1 zhi1 xiang3 kui4 ， bu4 bo2 xi1 chi4 xian4 zhi1 yi1 qiu2 。
- fu3 chen2 yin3 ling3 yi3 lü3 zhi3 ， wan3 fu1 zuo4 liang2 er2 qin3 hou2 。
- bo2 fu4 bu4 zhi1 ， tian1 zi3 sheng4 shen2 ， yi3 min2 wei4 you1 。
- wen2 ci3 fang1 guo2 ， chang2 dian4 heng2 liu2 。
- fen1 bi3 she2 yu2 yan2 shu3 ， zi1 chuang1 wei3 yu2 zhu1 hou2 。
- you3 shu1 shi3 zhe3 ， ren2 feng1 yi4 xiu1 。
- ti3 shang4 suo3 zhu3 ， tong2 ci2 he2 mou2 。
- jin1 ci3 yu4 wang3 ， hui4 yu2 dao4 zhou1 。
- chang4 he2 chu1 hua4 ， xia4 min2 yi3 xiu1 。
- feng1 zhi1 bu2 sui4 ， fei1 bo2 shui2 you2 。
- shang4 di4 ke3 su4 ， chan2 yan2 kong3 shu4 。
- jiang1 bo2 shi4 nu4 ， bu4 ru2 feng1 xi1 ming4 zhi1 qu4 。

## 注释

## 译文

## 赏析
