---
id: chen-shun-yu-ling-you-guan
title: 灵祐观
titlePinyin: ling2 you4 guan1
titleSlug: ling-you-guan
author: 陈舜俞
authorPinyin: chen2 shun4 yu2
authorSlug: chen-shun-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 缅彼幽虚天，曾是众仙囿。
- 宫祠宅来仪，绀瓦覆苍甃。
- 窗扉秘环佩，几席被文绣。
- 传闻祀祷神，祠宫灿如昼。
- 樵苏避山村，草木长疏秀。
- 祥符圣天子，慕道比轩后。
- 县官典修完，锡名揭灵祐。
- 星珰捧金龙，沉以玉简副。
- 迩来三十年，寂寞事非旧。
- 黄冠守萧堂，香火杂薪槱。
- 神州祠太乙，司农治华构。
- 休祥祚邦国，岩穴甘僻陋。
- 游人独何求，丰碑读古籀。

## 拼音
- mian3 bi3 you1 xu1 tian1 ， ceng2 shi4 zhong4 xian1 you4 。
- gong1 ci2 zhai2 lai2 yi2 ， gan4 wa3 fu4 cang1 zhou4 。
- chuang1 fei1 mi4 huan2 pei4 ， ji3 xi2 bei4 wen2 xiu4 。
- chuan2 wen2 si4 dao3 shen2 ， ci2 gong1 can4 ru2 zhou4 。
- qiao2 su1 bi4 shan1 cun1 ， cao3 mu4 chang2 shu1 xiu4 。
- xiang2 fu2 sheng4 tian1 zi3 ， mu4 dao4 bi3 xuan1 hou4 。
- xian4 guan1 dian3 xiu1 wan2 ， xi1 ming2 jie1 ling2 you4 。
- xing1 dang1 peng3 jin1 long2 ， chen2 yi3 yu4 jian3 fu4 。
- er3 lai2 san1 shi2 nian2 ， ji4 mo4 shi4 fei1 jiu4 。
- huang2 guan1 shou3 xiao1 tang2 ， xiang1 huo3 za2 xin1 you3 。
- shen2 zhou1 ci2 tai4 yi3 ， si1 nong2 zhi4 hua2 gou4 。
- xiu1 xiang2 zuo4 bang1 guo2 ， yan2 xue2 gan1 pi4 lou4 。
- you2 ren2 du2 he2 qiu2 ， feng1 bei1 du2 gu3 zhou4 。

## 注释

## 译文

## 赏析
