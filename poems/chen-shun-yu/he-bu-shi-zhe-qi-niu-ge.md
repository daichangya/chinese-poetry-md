---
id: chen-shun-yu-he-bu-shi-zhe-qi-niu-ge
title: 和部使者骑牛歌
titlePinyin: he2 bu4 shi3 zhe3 qi2 niu2 ge1
titleSlug: he-bu-shi-zhe-qi-niu-ge
author: 陈舜俞
authorPinyin: chen2 shun4 yu2
authorSlug: chen-shun-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君平山前白云老，五十休官何太早。
- 咄哉官卑莫行道，鸾凤岂肯争粱稻。
- 爱山爱水去无时，渐老更买黄牛骑。
- 长髯老奴挈榼随，白纻皎皎山人衣。
- 因怜湖边有逐客，也解忘形乐泉石。
- 不使执辔从翁游，翁自出钱为买牛。
- 山中酒美数醑我，醉里诗成要我和。
- 市儿指点应不识，底不轻裘走快马。
- 毛夫子，真国士，出问风谣宣直指。
- 潇洒本是神仙人，功名强为苍生起。
- 闻说骑牛不诋诃，手擘红笺为作歌。
- 英词百卉铺锦绣，雄辩三峡倾银河。
- 我牛入山路渐熟，好歌吟声易成曲。
- 明年恩亦当放还，直入深云无管束。
- 欠却刘家买牛黄金钱，又得毛公骑牛碧玉篇。

## 拼音
- jun1 ping2 shan1 qian2 bai2 yun2 lao3 ， wu3 shi2 xiu1 guan1 he2 tai4 zao3 。
- duo1 zai1 guan1 bei1 mo4 hang2 dao4 ， luan2 feng4 qi3 ken3 zheng1 liang2 dao4 。
- ai4 shan1 ai4 shui3 qu4 wu2 shi2 ， jian4 lao3 geng4 mai3 huang2 niu2 qi2 。
- chang2 ran2 lao3 nu2 qie4 ke1 sui2 ， bai2 zhu4 jiao3 jiao3 shan1 ren2 yi1 。
- yin1 lian2 hu2 bian1 you3 zhu2 ke4 ， ye3 jie3 wang4 xing2 le4 quan2 shi2 。
- bu4 shi3 zhi2 pei4 cong2 weng1 you2 ， weng1 zi4 chu1 qian2 wei4 mai3 niu2 。
- shan1 zhong1 jiu3 mei3 shu4 xu3 wo3 ， zui4 li3 shi1 cheng2 yao4 wo3 he2 。
- shi4 er2 zhi3 dian3 ying4 bu4 shi2 ， di3 bu4 qing1 qiu2 zou3 kuai4 ma3 。
- mao2 fu1 zi3 ， zhen1 guo2 shi4 ， chu1 wen4 feng1 yao2 xuan1 zhi2 zhi3 。
- xiao1 sa3 ben3 shi4 shen2 xian1 ren2 ， gong1 ming2 qiang2 wei4 cang1 sheng1 qi3 。
- wen2 shuo1 qi2 niu2 bu4 di3 he1 ， shou3 bo4 hong2 jian1 wei4 zuo4 ge1 。
- ying1 ci2 bai3 hui4 pu4 jin3 xiu4 ， xiong2 bian4 san1 xia2 qing1 yin2 he2 。
- wo3 niu2 ru4 shan1 lu4 jian4 shu2 ， hao3 ge1 yin2 sheng1 yi4 cheng2 qu3 。
- ming2 nian2 en1 yi4 dang1 fang4 hai2 ， zhi2 ru4 shen1 yun2 wu2 guan3 shu4 。
- qian4 que4 liu2 jia1 mai3 niu2 huang2 jin1 qian2 ， you4 de2 mao2 gong1 qi2 niu2 bi4 yu4 pian1 。

## 注释

## 译文

## 赏析
