---
id: chen-shun-yu-chu-ru-tai-hu
title: 初入太湖
titlePinyin: chu1 ru4 tai4 hu2
titleSlug: chu-ru-tai-hu
author: 陈舜俞
authorPinyin: chen2 shun4 yu2
authorSlug: chen-shun-yu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东南有具区，三万六千顷。
- 百川之雄伟，咸池借溟涬。
- 玉堂在其下，莫知日月永。
- 鸱夷昔不返，肯顾市朝请。
- 素怀邈已劳，孤泛此方逞。
- 刺沙出林荒，度浅动苹荇。
- 渐尽行渐远，湾转势弥迥。
- 疑非地可载，直与天作镜。
- 青空四垂幙，乱山不能屏。
- 淼茫白鸟行，浩漾好云影。
- 逻呼十桨急，罛横九帆并。
- 霁中波有光，风后浪犹猛。
- 澎湃闻乍惬，抛磕内还省。
- 我量觉蹄涔，此身实萍梗。
- 渊神栗寒肌，浸气飘素领。
- 观澜念往术，濯缨悼前眚。
- 未能追高谢，且以卒流景。
- 吟非夸独清，济乃仗中静。
- 寄谢洞庭君，终来老鱼艇。

## 拼音
- dong1 nan2 you3 ju4 qu1 ， san1 wan4 liu4 qian1 qing3 。
- bai3 chuan1 zhi1 xiong2 wei3 ， xian2 chi2 jie4 ming2 xing4 。
- yu4 tang2 zai4 qi2 xia4 ， mo4 zhi1 ri4 yue4 yong3 。
- chi1 yi2 xi1 bu4 fan3 ， ken3 gu4 shi4 chao2 qing3 。
- su4 huai2 miao3 yi3 lao2 ， gu1 fan4 ci3 fang1 cheng3 。
- ci4 sha1 chu1 lin2 huang1 ， du4 qian3 dong4 ping2 xing4 。
- jian4 jin4 xing2 jian4 yuan3 ， wan1 zhuan3 shi4 mi2 jiong3 。
- yi2 fei1 di4 ke3 zai3 ， zhi2 yu3 tian1 zuo4 jing4 。
- qing1 kong1 si4 chui2 mu4 ， luan4 shan1 bu4 neng2 ping2 。
- miao3 mang2 bai2 niao3 xing2 ， hao4 yang4 hao3 yun2 ying3 。
- luo2 hu1 shi2 jiang3 ji2 ， gu1 heng2 jiu3 fan1 bing4 。
- ji4 zhong1 bo1 you3 guang1 ， feng1 hou4 lang4 you2 meng3 。
- peng2 pai4 wen2 zha4 qie4 ， pao1 ke1 nei4 hai2 sheng3 。
- wo3 liang2 jue2 ti2 cen2 ， ci3 shen1 shi2 ping2 geng3 。
- yuan1 shen2 li4 han2 ji1 ， jin4 qi4 piao1 su4 ling3 。
- guan1 lan2 nian4 wang3 shu4 ， zhuo2 ying1 dao4 qian2 sheng3 。
- wei4 neng2 zhui1 gao1 xie4 ， qie3 yi3 zu2 liu2 jing3 。
- yin2 fei1 kua1 du2 qing1 ， ji4 nai3 zhang4 zhong1 jing4 。
- ji4 xie4 dong4 ting2 jun1 ， zhong1 lai2 lao3 yu2 ting3 。

## 注释

## 译文

## 赏析
