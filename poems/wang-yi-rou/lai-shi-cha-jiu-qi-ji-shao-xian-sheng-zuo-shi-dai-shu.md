---
id: wang-yi-rou-lai-shi-cha-jiu-qi-ji-shao-xian-sheng-zuo-shi-dai-shu
title: 莱石茶酒器寄邵先生作诗代书
titlePinyin: lai2 shi2 cha2 jiu3 qi4 ji4 shao4 xian1 sheng1 zuo4 shi1 dai4 shu1
titleSlug: lai-shi-cha-jiu-qi-ji-shao-xian-sheng-zuo-shi-dai-shu
author: 王益柔
authorPinyin: wang2 yi4 rou2
authorSlug: wang-yi-rou
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宝刀切石如春泥，雕剜成器青玻璃。
- 吾尝阅视得而有，惜不自用长提携。
- 前时过君铜驼陌，门巷深僻无轮蹄。
- 呼儿烹茶酌白酒，陶器自称藿与藜。
- 爱君居贫趣闲放，一语不涉青云梯。
- 嗟予都城走尘土，日远樽杓愁盐齑。
- 缄封不启置墙角，顿撼时作琼瑶嘶。
- 争如特寄邵高士，书帙几杖同幽栖。
- 荷锄賸治田间秽，抱瓮勤灌园蔬畦。
- 明年春酒或共酌，为我扫石临清溪。

## 拼音
- bao3 dao1 qie4 shi2 ru2 chun1 ni2 ， diao1 wan1 cheng2 qi4 qing1 bo1 li2 。
- wu2 chang2 yue4 shi4 de2 er2 you3 ， xi1 bu2 zi4 yong4 chang2 ti2 xie2 。
- qian2 shi2 guo4 jun1 tong2 tuo2 mo4 ， men2 xiang4 shen1 pi4 wu2 lun2 ti2 。
- hu1 er2 peng1 cha2 zhuo2 bai2 jiu3 ， tao2 qi4 zi4 cheng1 huo4 yu3 li2 。
- ai4 jun1 ju1 pin2 qu4 xian2 fang4 ， yi4 yu3 bu2 she4 qing1 yun2 ti1 。
- jie1 yu3 du1 cheng2 zou3 chen2 tu3 ， ri4 yuan3 zun1 shao2 chou2 yan2 ji1 。
- jian1 feng1 bu4 qi3 zhi4 qiang2 jiao3 ， dun4 han4 shi2 zuo4 qiong2 yao2 si1 。
- zheng1 ru2 te4 ji4 shao4 gao1 shi4 ， shu1 zhi4 ji3 zhang4 tong2 you1 qi1 。
- he2 chu2 sheng4 zhi4 tian2 jian1 hui4 ， bao4 weng4 qin2 guan4 yuan2 shu1 qi2 。
- ming2 nian2 chun1 jiu3 huo4 gong4 zhuo2 ， wei4 wo3 sao3 shi2 lin2 qing1 xi1 。

## 注释

## 译文

## 赏析
