---
title: 崔远
---
远，博陵安平人，吏部侍郎澹子。龙纪元年登进士第。大顺初，以员外郎知制诰，召充翰林学士，正拜中书舍人。干宁三年，转户部侍郎、兵部侍郎承旨，寻以本官同平章事，迁中书侍郎兼吏部尚书。天祐初，从昭宗东迁洛阳，罢相，守右仆射。二年，为柳璨希朱全忠意，累贬白州长史，旋被害。远文才清丽，风神峻整，为时所重。诗一首。（《全唐诗》无崔远诗，事迹据《旧唐书》卷一七七《崔珙传》附本传）
