---
id: chen-zi-ang-yuan-yang-pian
title: 鸳鸯篇
titlePinyin: yuan1 yang1 pian1
titleSlug: yuan-yang-pian
author: 陈子昂
authorPinyin: chen2 zi3 ang2
authorSlug: chen-zi-ang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 飞飞鸳鸯鸟，举翼相蔽亏。俱来绿潭里，共向白云涯。
- 音容相眷恋，羽翮两逶迤。苹萍戏春渚，霜霰绕寒池。
- 浦沙连岸净，汀树拂潭垂。年年此游玩，岁岁来追随。
- 凤凰起丹穴，独向梧桐枝。鸿雁来紫塞，空忆稻粱肥。
- 乌啼倦依托，鹤鸣伤别离。岂若此双禽，飞翻不异林。
- 刷尾青江浦，交颈紫山岑。文章负奇色，和鸣多好音。
- 闻有鸳鸯绮，复有鸳鸯衾。持为美人赠，勖此故交心。

## 拼音
- fei1 fei1 yuan1 yang1 niao3 ， ju3 yi4 xiang1 bi4 kui1 。 ju4 lai2 lü4 tan2 li3 ， gong4 xiang4 bai2 yun2 ya2 。
- yin1 rong2 xiang1 juan4 lian4 ， yu3 he2 liang3 wei1 yi2 。 ping2 ping2 xi4 chun1 zhu3 ， shuang1 xian4 rao4 han2 chi2 。
- pu3 sha1 lian2 an4 jing4 ， ting1 shu4 fu2 tan2 chui2 。 nian2 nian2 ci3 you2 wan2 ， sui4 sui4 lai2 zhui1 sui2 。
- feng4 huang2 qi3 dan1 xue2 ， du2 xiang4 wu2 tong2 zhi1 。 hong2 yan4 lai2 zi3 sai1 ， kong1 yi4 dao4 liang2 fei2 。
- wu1 ti2 juan4 yi1 tuo1 ， he4 ming2 shang1 bie2 li2 。 qi3 ruo4 ci3 shuang1 qin2 ， fei1 fan1 bu2 yi4 lin2 。
- shua1 wei3 qing1 jiang1 pu3 ， jiao1 jing3 zi3 shan1 cen2 。 wen2 zhang1 fu4 qi2 se4 ， he2 ming2 duo1 hao3 yin1 。
- wen2 you3 yuan1 yang1 qi3 ， fu4 you3 yuan1 yang1 qin1 。 chi2 wei4 mei3 ren2 zeng4 ， xu4 ci3 gu4 jiao1 xin1 。

## 注释

## 译文

## 赏析
