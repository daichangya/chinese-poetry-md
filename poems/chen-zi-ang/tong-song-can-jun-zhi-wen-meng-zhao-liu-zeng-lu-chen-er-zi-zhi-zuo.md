---
id: chen-zi-ang-tong-song-can-jun-zhi-wen-meng-zhao-liu-zeng-lu-chen-er-zi-zhi-zuo
title: 同宋参军之问梦赵六赠卢陈二子之作
titlePinyin: tong2 song4 can1 jun1 zhi1 wen4 meng4 zhao4 liu4 zeng4 lu2 chen2 er4 zi3 zhi1 zuo4
titleSlug: tong-song-can-jun-zhi-wen-meng-zhao-liu-zeng-lu-chen-er-zi-zhi-zuo
author: 陈子昂
authorPinyin: chen2 zi3 ang2
authorSlug: chen-zi-ang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 晓霁望嵩丘，白云半岩足。
- 氛氲涵翠微，宛如嬴台曲。
- 故人昔所尚，幽琴歌断续。
- 变化竟无常，人琴遂两亡。
- 白云失处所，梦想暧容光。
- 畴昔疑缘业，儒道两相妨。
- 前期许幽报，迨此尚茫茫。
- 晤言既已失，感叹情何一。
- 始忆携手期，云台与峨眉。
- 达兼济天下，穷独善其时。
- 诸君推管乐，之子慕巢夷。
- 奈何苍生望，卒为黄绶欺。
- 铭鼎功未立，山林事亦微。
- 抚孤一流恸，怀旧日暌违。
- 卢子尚高节，终南卧松雪。
- 宋侯逢圣君，骖驭游青云。
- 而我独蹭蹬，语默道犹屯。
- 征戍在辽阳，蹉跎草再黄。
- 丹丘恨不及，白露已苍苍。
- 远闻山阳赋，感涕下沾裳。

## 拼音
- xiao3 ji4 wang4 song1 qiu1 ， bai2 yun2 ban4 yan2 zu2 。
- fen1 yun1 han2 cui4 wei1 ， wan3 ru2 ying2 tai2 qu3 。
- gu4 ren2 xi1 suo3 shang4 ， you1 qin2 ge1 duan4 xu4 。
- bian4 hua4 jing4 wu2 chang2 ， ren2 qin2 sui4 liang3 wang2 。
- bai2 yun2 shi1 chu4 suo3 ， meng4 xiang3 ai4 rong2 guang1 。
- chou2 xi1 yi2 yuan2 ye4 ， ru2 dao4 liang3 xiang1 fang2 。
- qian2 qi1 xu3 you1 bao4 ， dai4 ci3 shang4 mang2 mang2 。
- wu4 yan2 ji4 yi3 shi1 ， gan3 tan4 qing2 he2 yi1 。
- shi3 yi4 xie2 shou3 qi1 ， yun2 tai2 yu3 e2 mei2 。
- da2 jian1 ji4 tian1 xia4 ， qiong2 du2 shan4 qi2 shi2 。
- zhu1 jun1 tui1 guan3 yue4 ， zhi1 zi3 mu4 chao2 yi2 。
- nai4 he2 cang1 sheng1 wang4 ， zu2 wei4 huang2 shou4 qi1 。
- ming2 ding3 gong1 wei4 li4 ， shan1 lin2 shi4 yi4 wei1 。
- fu3 gu1 yi4 liu2 tong4 ， huai2 jiu4 ri4 kui2 wei2 。
- lu2 zi3 shang4 gao1 jie2 ， zhong1 nan2 wo4 song1 xue3 。
- song4 hou2 feng2 sheng4 jun1 ， can1 yu4 you2 qing1 yun2 。
- er2 wo3 du2 ceng4 deng1 ， yu3 mo4 dao4 you2 tun2 。
- zheng1 shu4 zai4 liao2 yang2 ， cuo1 tuo2 cao3 zai4 huang2 。
- dan1 qiu1 hen4 bu4 ji2 ， bai2 lu4 yi3 cang1 cang1 。
- yuan3 wen2 shan1 yang2 fu4 ， gan3 ti4 xia4 zhan1 shang0 。

## 注释

## 译文

## 赏析
