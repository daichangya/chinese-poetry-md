---
id: shen-kuo-hao-yan-tang
title: 浩燕堂
titlePinyin: hao4 yan4 tang2
titleSlug: hao-yan-tang
author: 沈括
authorPinyin: shen3 kuo4
authorSlug: shen-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西堂昔时冷萧条，使君名高堂为高。
- 流虹碎□勤镌雕，粉黛翕倏随挥毫。
- 太守浩燕觞九牢，门前过客罗百艘。
- 簷褕晔晔烂亭臯，切云危冠控豪曹。
- 秋鹤霜毛飞锦袍，六鹊曳地横金腰。
- 轻罗韬烟媚中宵，缓歌阁舞萦云髾。
- 赵人手提千牛刀，目视大犗如鸿毛。
- 太守巨笔驱波涛，指画风云惨动摇。
- 佩牛带犊如销膏，区区古人无是超。
- 吴秔如脂敢百筲，连车折轴弃道交。
- 釜区争先走名豪，旋鲈掣酒飞千舠。
- 杜伯称觥酾𬪩醪，翳翳禾黍藏笙箫。
- 太守浩燕乐岁饶，岂徒割烹盈大庖。

## 拼音
- xi1 tang2 xi1 shi2 leng3 xiao1 tiao2 ， shi3 jun1 ming2 gao1 tang2 wei4 gao1 。
- liu2 hong2 sui4 □ qin2 juan1 diao1 ， fen3 dai4 xi1 shu1 sui2 hui1 hao2 。
- tai4 shou3 hao4 yan4 shang1 jiu3 lao2 ， men2 qian2 guo4 ke4 luo2 bai3 sou1 。
- yan2 yu2 ye4 ye4 lan4 ting2 gao1 ， qie4 yun2 wei1 guan1 kong4 hao2 cao2 。
- qiu1 he4 shuang1 mao2 fei1 jin3 pao2 ， liu4 que4 ye4 di4 heng2 jin1 yao1 。
- qing1 luo2 tao1 yan1 mei4 zhong1 xiao1 ， huan3 ge1 ge2 wu3 ying2 yun2 shao1 。
- zhao4 ren2 shou3 ti2 qian1 niu2 dao1 ， mu4 shi4 da4 jie4 ru2 hong2 mao2 。
- tai4 shou3 ju4 bi3 qu1 bo1 tao1 ， zhi3 hua4 feng1 yun2 can3 dong4 yao2 。
- pei4 niu2 dai4 du2 ru2 xiao1 gao1 ， qu1 qu1 gu3 ren2 wu2 shi4 chao1 。
- wu2 jing1 ru2 zhi1 gan3 bai3 shao1 ， lian2 che1 zhe2 zhou2 qi4 dao4 jiao1 。
- fu3 qu1 zheng1 xian1 zou3 ming2 hao2 ， xuan2 lu2 che4 jiu3 fei1 qian1 dao1 。
- du4 bo2 cheng1 gong1 shai1 nong2 lao2 ， yi4 yi4 he2 shu3 cang2 sheng1 xiao1 。
- tai4 shou3 hao4 yan4 le4 sui4 rao2 ， qi3 tu2 ge1 peng1 ying2 da4 pao2 。

## 注释

## 译文

## 赏析
