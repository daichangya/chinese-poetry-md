---
id: shen-kuo-you-shan-men
title: 游山门
titlePinyin: you2 shan1 men2
titleSlug: you-shan-men
author: 沈括
authorPinyin: shen3 kuo4
authorSlug: shen-kuo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 溪水激激山攒攒，苍崖腹封壁四环。
- 一门中嚂俯惊澜，造物为此良有源。
- 坡颠窍塞沦九渊，吐吞龙螭殆非然。
- 又疑猛将血战还，斩此欲守规为门。
- 至今惨恻风夜寒，杀气袭水为屈盘。
- 山重地僻道路偏，此境安得与祸连。
- 反复不得意所安，将必有理愧莫原。
- 山川幽深适素尚，辙蹂万坚穷跻骞。
- 生平所更了可记，怪特若此殆未观。
- 崆峒地首久茫昧，自此稍欲信所传。
- 排云径上凌巀薛，力弱盛恐乘以蹎。
- 西光戛戛下岩壑，取酒更为山留连。

## 拼音
- xi1 shui3 ji1 ji1 shan1 zan3 zan3 ， cang1 ya2 fu4 feng1 bi4 si4 huan2 。
- yi4 men2 zhong1 lan4 fu3 jing1 lan2 ， zao4 wu4 wei4 ci3 liang2 you3 yuan2 。
- po1 dian1 qiao4 sai1 lun2 jiu3 yuan1 ， tu3 tun1 long2 chi1 dai4 fei1 ran2 。
- you4 yi2 meng3 jiang4 xue4 zhan4 hai2 ， zhan3 ci3 yu4 shou3 gui1 wei4 men2 。
- zhi4 jin1 can3 ce4 feng1 ye4 han2 ， sha1 qi4 xi2 shui3 wei4 qu1 pan2 。
- shan1 zhong4 di4 pi4 dao4 lu4 pian1 ， ci3 jing4 an1 de2 yu3 huo4 lian2 。
- fan3 fu4 bu4 de2 yi4 suo3 an1 ， jiang1 bi4 you3 li3 kui4 mo4 yuan2 。
- shan1 chuan1 you1 shen1 shi4 su4 shang4 ， zhe2 rou2 wan4 jian1 qiong2 ji1 qian1 。
- sheng1 ping2 suo3 geng4 le0 ke3 ji4 ， guai4 te4 ruo4 ci3 dai4 wei4 guan1 。
- kong1 tong2 di4 shou3 jiu3 mang2 mei4 ， zi4 ci3 shao1 yu4 xin4 suo3 chuan2 。
- pai2 yun2 jing4 shang4 ling2 jie2 xue1 ， li4 ruo4 sheng4 kong3 cheng2 yi3 dian1 。
- xi1 guang1 jia2 jia2 xia4 yan2 he4 ， qu3 jiu3 geng4 wei2 shan1 liu2 lian2 。

## 注释

## 译文

## 赏析
