---
id: peng-zhi-si-xian-gu-feng-shou-shuai-kun-guang-cheng-zi
title: 四贤古风寿帅阃 广成子
titlePinyin: si4 xian2 gu3 feng1 shou4 shuai4 kun3   guang3 cheng2 zi3
titleSlug: si-xian-gu-feng-shou-shuai-kun-guang-cheng-zi
author: 彭止
authorPinyin: peng2 zhi3
authorSlug: peng-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 崆峒鬰岧峣，直上万丈强。
- 中有广成居，白石砌华房。
- 抱神靡自役，室静蔼生光。
- 岁丁千二百，来今讵可量。
- 土德方在御，斋心造其旁。
- 至道顾何在，愿一示其方。
- 云飞不待族，木落不待黄。
- 形劳精则摇，于道未相当。
- 失之下为士，得者上为皇。
- 妙训閟玄局，为公发天藏。
- 诚能守其一，智故兼相忘。
- 往游无极乐，二仪久相长。

## 拼音
- kong1 tong2 yu4 tiao2 yao2 ， zhi2 shang4 wan4 zhang4 qiang2 。
- zhong1 you3 guang3 cheng2 ju1 ， bai2 shi2 qi4 hua2 fang2 。
- bao4 shen2 mi2 zi4 yi4 ， shi4 jing4 ai3 sheng1 guang1 。
- sui4 ding1 qian1 er4 bai3 ， lai2 jin1 ju4 ke3 liang2 。
- tu3 de2 fang1 zai4 yu4 ， zhai1 xin1 zao4 qi2 pang2 。
- zhi4 dao4 gu4 he2 zai4 ， yuan4 yi2 shi4 qi2 fang1 。
- yun2 fei1 bu2 dai4 zu2 ， mu4 luo4 bu2 dai4 huang2 。
- xing2 lao2 jing1 ze2 yao2 ， yu2 dao4 wei4 xiang1 dang1 。
- shi1 zhi1 xia4 wei4 shi4 ， de2 zhe3 shang4 wei4 huang2 。
- miao4 xun4 bi4 xuan2 ju2 ， wei4 gong1 fa1 tian1 cang2 。
- cheng2 neng2 shou3 qi2 yi1 ， zhi4 gu4 jian1 xiang1 wang4 。
- wang3 you2 wu2 ji2 le4 ， er4 yi2 jiu3 xiang1 chang2 。

## 注释

## 译文

## 赏析
