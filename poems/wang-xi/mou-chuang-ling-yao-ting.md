---
id: wang-xi-mou-chuang-ling-yao-ting
title: 谋创领要亭
titlePinyin: mou2 chuang4 ling3 yao4 ting2
titleSlug: mou-chuang-ling-yao-ting
author: 汪熙
authorPinyin: wang1 xi1
authorSlug: wang-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 生平酷爱山，好山宁相远。
- 知吾入山意，幽致竞牵挽。
- 信步杖藜轻，升高腰脚健。
- 小雨著黄落，索索声相溷。
- 僧窗事事幽，蕉肥野菊曼。
- 尘市仅隔水，心安即为遯。
- 有岩瞰清溪，古木鬰萝蔓。
- 前冈连远嶂，万象纷自献。
- 人生有物缘，参合甚符券。
- 缘外倘强求，十一失千万。
- 此地乃天与，一亭吾欲建。
- 寄言岩下石，为偿把钓愿。

## 拼音
- sheng1 ping2 ku4 ai4 shan1 ， hao3 shan1 ning2 xiang1 yuan3 。
- zhi1 wu2 ru4 shan1 yi4 ， you1 zhi4 jing4 qian1 wan3 。
- xin4 bu4 zhang4 li2 qing1 ， sheng1 gao1 yao1 jiao3 jian4 。
- xiao3 yu3 zhu4 huang2 luo4 ， suo3 suo3 sheng1 xiang1 hun4 。
- seng1 chuang1 shi4 shi4 you1 ， jiao1 fei2 ye3 ju2 man4 。
- chen2 shi4 jin3 ge2 shui3 ， xin1 an1 ji2 wei4 dun4 。
- you3 yan2 kan4 qing1 xi1 ， gu3 mu4 yu4 luo2 man4 。
- qian2 gang1 lian2 yuan3 zhang4 ， wan4 xiang4 fen1 zi4 xian4 。
- ren2 sheng1 you3 wu4 yuan2 ， can1 he2 shen4 fu2 quan4 。
- yuan2 wai4 tang3 qiang3 qiu2 ， shi2 yi1 shi1 qian1 wan4 。
- ci3 di4 nai3 tian1 yu3 ， yi4 ting2 wu2 yu4 jian4 。
- ji4 yan2 yan2 xia4 shi2 ， wei4 chang2 ba3 diao4 yuan4 。

## 注释

## 译文

## 赏析
