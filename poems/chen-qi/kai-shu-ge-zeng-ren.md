---
id: chen-qi-kai-shu-ge-zeng-ren
title: 楷书歌赠人
titlePinyin: kai3 shu1 ge1 zeng4 ren2
titleSlug: kai-shu-ge-zeng-ren
author: 陈起
authorPinyin: chen2 qi3
authorSlug: chen-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大哉易画包牺生，鸟迹科斗相继永。
- 六体中间亦湮昧，次仲楷到钟王精。
- 献捷之表最近古，庄正如持干戚舞。
- 黄庭字字能通神，强弓千挽筋力均。
- 宝书遥遥名不朽，正法欧虞远能守。
- 后生不作诸老亡，睹君笔法得仙手。
- 况君变格睨逸少，秋霁凭高森晚照。
- 须知伯英到极工，中存楷则方入妙。
- 我初不识君，见君石上文。
- 从今便著青眼视，王谢庭前佳子弟。
- 才能素所喜，喜极为君歌。
- 君今弱冠不可那，更后十年当君何。

## 拼音
- da4 zai1 yi4 hua4 bao1 xi1 sheng1 ， niao3 ji4 ke1 dou4 xiang1 ji4 yong3 。
- liu4 ti3 zhong1 jian1 yi4 yan1 mei4 ， ci4 zhong4 kai3 dao4 zhong1 wang2 jing1 。
- xian4 jie2 zhi1 biao3 zui4 jin4 gu3 ， zhuang1 zheng4 ru2 chi2 gan1 qi1 wu3 。
- huang2 ting2 zi4 zi4 neng2 tong1 shen2 ， qiang2 gong1 qian1 wan3 jin1 li4 jun1 。
- bao3 shu1 yao2 yao2 ming2 bu4 xiu3 ， zheng4 fa3 ou1 yu2 yuan3 neng2 shou3 。
- hou4 sheng1 bu2 zuo4 zhu1 lao3 wang2 ， du3 jun1 bi3 fa3 de2 xian1 shou3 。
- kuang4 jun1 bian4 ge2 ni4 yi4 shao3 ， qiu1 ji4 ping2 gao1 sen1 wan3 zhao4 。
- xu1 zhi1 bo2 ying1 dao4 ji2 gong1 ， zhong1 cun2 kai3 ze2 fang1 ru4 miao4 。
- wo3 chu1 bu4 shi2 jun1 ， jian4 jun1 shi2 shang4 wen2 。
- cong2 jin1 bian4 zhu4 qing1 yan3 shi4 ， wang2 xie4 ting2 qian2 jia1 zi3 di4 。
- cai2 neng2 su4 suo3 xi3 ， xi3 ji2 wei2 jun1 ge1 。
- jun1 jin1 ruo4 guan4 bu4 ke3 na4 ， geng4 hou4 shi2 nian2 dang1 jun1 he2 。

## 注释

## 译文

## 赏析
