---
id: chen-qi-zhen-jing-kui-xin-cha-gu-gan-huang-du-ru-lao-yue-kui-chuang-shi-an-gong--88de01d2
title: 真静馈新茶菰干黄独乳酪约葵窗适安共享适安不赴葵窗诗来道谢次韵答之兼呈真静适安
titlePinyin: zhen1 jing4 kui4 xin1 cha2 gu1 gan1 huang2 du2 ru3 lao4 yue1 kui2 chuang1 shi4 an1 gong4 xiang3 shi4 an1 bu2 fu4 kui2 chuang1 shi1 lai2 dao4 xie4 ci4 yun4 da2 zhi1 jian1 cheng2 zhen1 jing4 shi4 an1
titleSlug: zhen-jing-kui-xin-cha-gu-gan-huang-du-ru-lao-yue-kui-chuang-shi-an-gong--88de01d2
author: 陈起
authorPinyin: chen2 qi3
authorSlug: chen-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 千载靖节翁，秫向公田种。
- 万锺于我何，肯恋五斗俸。
- 长歌归去来，田园聊自奉。
- 高蹈世莫俦，器局小管仲。
- 嗟余昧于时，退思心每痛。
- 世人不我知，小畦亲抱瓮。
- 唯有竹宫仙，时复致一供。
- 四清山中珍，凡目为之动。
- 黄独前未识，勿诮仲宣憃。
- 春茗摘新芽，秋菰怀旧葑。
- 江南贵乳酪，此意兼金重。
- 得君同下箸，诗来再三讽。
- 韵意两相高，文史叹足用。
- 续貂愧狗尾，敢与贤者共。
- 语奚较工拙，年来此心纵。
- 软饱黑甜余，无复春草梦。
- 可人招不来，属篇亟持送。

## 拼音
- qian1 zai3 jing4 jie2 weng1 ， shu2 xiang4 gong1 tian2 zhong3 。
- wan4 zhong1 yu2 wo3 he2 ， ken3 lian4 wu3 dou3 feng4 。
- chang2 ge1 gui1 qu4 lai2 ， tian2 yuan2 liao2 zi4 feng4 。
- gao1 dao3 shi4 mo4 chou2 ， qi4 ju2 xiao3 guan3 zhong4 。
- jie1 yu2 mei4 yu2 shi2 ， tui4 si1 xin1 mei3 tong4 。
- shi4 ren2 bu4 wo3 zhi1 ， xiao3 qi2 qin1 bao4 weng4 。
- wei2 you3 zhu2 gong1 xian1 ， shi2 fu4 zhi4 yi2 gong4 。
- si4 qing1 shan1 zhong1 zhen1 ， fan2 mu4 wei4 zhi1 dong4 。
- huang2 du2 qian2 wei4 shi2 ， wu4 qiao4 zhong4 xuan1 chong1 。
- chun1 ming2 zhai1 xin1 ya2 ， qiu1 gu1 huai2 jiu4 feng1 。
- jiang1 nan2 gui4 ru3 lao4 ， ci3 yi4 jian1 jin1 zhong4 。
- de2 jun1 tong2 xia4 zhu4 ， shi1 lai2 zai4 san1 feng3 。
- yun4 yi4 liang3 xiang1 gao1 ， wen2 shi3 tan4 zu2 yong4 。
- xu4 diao1 kui4 gou3 wei3 ， gan3 yu3 xian2 zhe3 gong4 。
- yu3 xi1 jiao4 gong1 zhuo1 ， nian2 lai2 ci3 xin1 zong4 。
- ruan3 bao3 hei1 tian2 yu2 ， wu2 fu4 chun1 cao3 meng4 。
- ke3 ren2 zhao1 bu4 lai2 ， shu3 pian1 ji2 chi2 song4 。

## 注释

## 译文

## 赏析
