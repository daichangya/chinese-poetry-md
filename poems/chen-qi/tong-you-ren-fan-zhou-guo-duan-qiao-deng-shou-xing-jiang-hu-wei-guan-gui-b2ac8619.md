---
id: chen-qi-tong-you-ren-fan-zhou-guo-duan-qiao-deng-shou-xing-jiang-hu-wei-guan-gui-b2ac8619
title: 同友人泛舟过断桥登寿星江湖伟观归舟听客讴清真词意甚适分得江字奉寄季大著乡执兼呈真静先生
titlePinyin: tong2 you3 ren2 fan4 zhou1 guo4 duan4 qiao2 deng1 shou4 xing1 jiang1 hu2 wei3 guan1 gui1 zhou1 ting1 ke4 ou1 qing1 zhen1 ci2 yi4 shen4 shi4 fen1 de0 jiang1 zi4 feng4 ji4 ji4 da4 zhu4 xiang1 zhi2 jian1 cheng2 zhen1 jing4 xian1 sheng1
titleSlug: tong-you-ren-fan-zhou-guo-duan-qiao-deng-shou-xing-jiang-hu-wei-guan-gui-b2ac8619
author: 陈起
authorPinyin: chen2 qi3
authorSlug: chen-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 辛亥仲春将徂兮，有客踵门曰风日流丽，邀余共泛西湖之舽。
- 伋南去而忽西兮，昨之折槛今复饰以成杠。
- 背苏堤万丝之绿阴兮，望一簇孤山之青橦。
- 层峰叠嶂巉绝露天巧，珠英琪树发越地之灵，一声何处兮钟撞。
- 篙师告余曰，此寿星古刹。
- 上有奇观，开宇宙于八窗。
- 舍舟策杖，步步巍峩，谢屐殊劳双。
- 回廊曲转忽轩豁，檐飞栋复，青绿交辉。
- 心开目骇，而揖西子之湖，子胥之江。
- 观者杂遝，儵去儵来。
- 余独凭栏，境与心会，便欲驭风跨蜿虹。
- 烟云万态，客拟状而运思，羿今老退，且逊锐逄。
- 庄严世界，合爪赞叹。
- 要使天下名山夸咏者，睹此奇伟而心降。
- 风寒下山吹欲倒，连呼春酒亟开缸。
- 箫鼓画船徒自纷耳目，何如美成清绝按新腔。
- 诗成肯对俗子哦，驰介城南寄老庞。

## 拼音
- xin1 hai4 zhong4 chun1 jiang1 cu2 xi1 ， you3 ke4 zhong3 men2 yue1 feng1 ri4 liu2 li4 ， yao1 yu2 gong4 fan4 xi1 hu2 zhi1 pang2 。
- ji2 nan2 qu4 er2 hu1 xi1 xi1 ， zuo2 zhi1 zhe2 kan3 jin1 fu4 shi4 yi3 cheng2 gang4 。
- bei4 su1 di1 wan4 si1 zhi1 lü4 yin1 xi1 ， wang4 yi2 cu4 gu1 shan1 zhi1 qing1 tong2 。
- ceng2 feng1 die2 zhang4 chan2 jue2 lu4 tian1 qiao3 ， zhu1 ying1 qi2 shu4 fa1 yue4 di4 zhi1 ling2 ， yi4 sheng1 he2 chu4 xi1 zhong1 zhuang4 。
- gao1 shi1 gao4 yu2 yue1 ， ci3 shou4 xing1 gu3 cha4 。
- shang4 you3 qi2 guan1 ， kai1 yu3 zhou4 yu2 ba1 chuang1 。
- she4 zhou1 ce4 zhang4 ， bu4 bu4 wei1 e2 ， xie4 ji1 shu1 lao2 shuang1 。
- hui2 lang2 qu3 zhuan3 hu1 xuan1 huo1 ， yan2 fei1 dong4 fu4 ， qing1 lü4 jiao1 hui1 。
- xin1 kai1 mu4 hai4 ， er2 yi1 xi1 zi3 zhi1 hu2 ， zi3 xu1 zhi1 jiang1 。
- guan1 zhe3 za2 ta4 ， shu1 qu4 shu1 lai2 。
- yu2 du2 ping2 lan2 ， jing4 yu3 xin1 hui4 ， bian4 yu4 yu4 feng1 kua4 wan1 hong2 。
- yan1 yun2 wan4 tai4 ， ke4 ni3 zhuang4 er2 yun4 si1 ， yi4 jin1 lao3 tui4 ， qie3 xun4 rui4 pang2 。
- zhuang1 yan2 shi4 jie4 ， he2 zhua3 zan4 tan4 。
- yao4 shi3 tian1 xia4 ming2 shan1 kua1 yong3 zhe3 ， du3 ci3 qi2 wei3 er2 xin1 jiang4 。
- feng1 han2 xia4 shan1 chui1 yu4 dao3 ， lian2 hu1 chun1 jiu3 ji2 kai1 gang1 。
- xiao1 gu3 hua4 chuan2 tu2 zi4 fen1 er3 mu4 ， he2 ru2 mei3 cheng2 qing1 jue2 an4 xin1 qiang1 。
- shi1 cheng2 ken3 dui4 su2 zi3 o4 ， chi2 jie4 cheng2 nan2 ji4 lao3 pang2 。

## 注释

## 译文

## 赏析
