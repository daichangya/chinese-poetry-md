---
id: chen-qi-da-shu-an
title: 答熟庵
titlePinyin: da2 shu2 an1
titleSlug: da-shu-an
author: 陈起
authorPinyin: chen2 qi3
authorSlug: chen-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨宵约月临西池，冰蟾不至鹑火飞。
- 归来一室白于昼，乃是新诗光陆离。
- 当年应剖琼蚌腹，不然何以明于烛。
- 细窥字字欲走盘，三复庵名悟圆熟。
- 一片情田万古耕，有年能得几书经。
- 小疵终是未全稔，孰若先生耨获精。
- 南窗寄傲遂初欲，移石畦兰更纫菊。
- 茶烟细杂玉炉沉，研影净涵金井渌。
- 林下今才见一人，却疑图任思旧臣。
- 自昔东山岂终隠，似闻鸾诏下苍旻。

## 拼音
- zuo2 xiao1 yue1 yue4 lin2 xi1 chi2 ， bing1 chan2 bu2 zhi4 chun2 huo3 fei1 。
- gui1 lai2 yi2 shi4 bai2 yu2 zhou4 ， nai3 shi4 xin1 shi1 guang1 lu4 li2 。
- dang1 nian2 ying4 pou1 qiong2 bang4 fu4 ， bu4 ran2 he2 yi3 ming2 yu2 zhu2 。
- xi4 kui1 zi4 zi4 yu4 zou3 pan2 ， san1 fu4 an1 ming2 wu4 yuan2 shu2 。
- yi2 pian4 qing2 tian2 wan4 gu3 geng1 ， you3 nian2 neng2 de2 ji3 shu1 jing1 。
- xiao3 ci1 zhong1 shi4 wei4 quan2 ren3 ， shu2 ruo4 xian1 sheng1 nou4 huo4 jing1 。
- nan2 chuang1 ji4 ao4 sui4 chu1 yu4 ， yi2 shi2 qi2 lan2 geng4 ren4 ju2 。
- cha2 yan1 xi4 za2 yu4 lu2 chen2 ， yan2 ying3 jing4 han2 jin1 jing3 lu4 。
- lin2 xia4 jin1 cai2 jian4 yi4 ren2 ， que4 yi2 tu2 ren4 si1 jiu4 chen2 。
- zi4 xi1 dong1 shan1 qi3 zhong1 yin3 ， si4 wen2 luan2 zhao4 xia4 cang1 min2 。

## 注释

## 译文

## 赏析
