---
id: wang-bo-zhuo-bi-wo-xi
title: 倬彼我系
titlePinyin: zhuo1 bi3 wo3 xi4
titleSlug: zhuo-bi-wo-xi
author: 王勃
authorPinyin: wang2 bo2
authorSlug: wang-bo
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 倬彼我系，出自有周。分疆锡社，派别支流。
- 居卫仕宋，臣嬴相刘。乃武乃文，或公或侯。
- 晋历崩坼，衣冠扰弊。粤自太原，播徂江澨。
- 礼丧贤隐，时屯道闭。王室如毁，生人多殪。
- 伊我有器，思逢其主。自东施西，择木开宇。
- 田彼河曲，家乎汾浦。天未厌乱，吾将谁辅。
- 伊我祖德，思济九埏。不常厥所，于兹五迁。
- 欲及时也，夫岂愿焉。其位虽屈，其言则传。
- 爰述帝制，大搜王道。曰天曰人，是祖是考。
- 礼乐咸若，诗书具草。贻厥孙谋，永为家宝。
- 伊余小子，信惭明哲。彼网有条，彼车有辙。
- 思屏人事，克终前烈。于嗟代网，卒余来絏。
- 来絏伊何，谓余曰仕。我瞻先达，三十方起。
- 夫岂不怀，高山仰止。愿言毓德，啜菽饮水。
- 有鸟反哺，其声嗷嗷。言念旧德，忧心忉忉。
- 今我不养，岁月其滔。黾勉从役，岂敢告劳。
- 从役伊何，薄求卑位。告劳伊何，来参卿事。
- 名存实爽，负信愆义。静言遐思，中心是愧。

## 拼音
- zhuo1 bi3 wo3 xi4 ， chu1 zi4 you3 zhou1 。 fen1 jiang1 xi1 she4 ， pai4 bie2 zhi1 liu2 。
- ju1 wei4 shi4 song4 ， chen2 ying2 xiang1 liu2 。 nai3 wu3 nai3 wen2 ， huo4 gong1 huo4 hou2 。
- jin4 li4 beng1 che4 ， yi1 guan1 rao3 bi4 。 yue4 zi4 tai4 yuan2 ， bo1 cu2 jiang1 shi4 。
- li3 sang4 xian2 yin3 ， shi2 tun2 dao4 bi4 。 wang2 shi4 ru2 hui3 ， sheng1 ren2 duo1 yi4 。
- yi1 wo3 you3 qi4 ， si1 feng2 qi2 zhu3 。 zi4 dong1 shi1 xi1 ， ze2 mu4 kai1 yu3 。
- tian2 bi3 he2 qu3 ， jia1 hu1 fen2 pu3 。 tian1 wei4 yan4 luan4 ， wu2 jiang1 shui2 fu3 。
- yi1 wo3 zu3 de2 ， si1 ji4 jiu3 shan1 。 bu4 chang2 jue2 suo3 ， yu2 zi1 wu3 qian1 。
- yu4 ji2 shi2 ye3 ， fu1 qi3 yuan4 yan1 。 qi2 wei4 sui1 qu1 ， qi2 yan2 ze2 chuan2 。
- yuan2 shu4 di4 zhi4 ， da4 sou1 wang2 dao4 。 yue1 tian1 yue1 ren2 ， shi4 zu3 shi4 kao3 。
- li3 yue4 xian2 ruo4 ， shi1 shu1 ju4 cao3 。 yi2 jue2 sun1 mou2 ， yong3 wei4 jia1 bao3 。
- yi1 yu2 xiao3 zi0 ， xin4 can2 ming2 zhe2 。 bi3 wang3 you3 tiao2 ， bi3 che1 you3 zhe2 。
- si1 ping2 ren2 shi4 ， ke4 zhong1 qian2 lie4 。 yu2 jie1 dai4 wang3 ， zu2 yu2 lai2 xie4 。
- lai2 xie4 yi1 he2 ， wei4 yu2 yue1 shi4 。 wo3 zhan1 xian1 da2 ， san1 shi2 fang1 qi3 。
- fu1 qi3 bu4 huai2 ， gao1 shan1 yang3 zhi3 。 yuan4 yan2 yu4 de2 ， chuo4 shu1 yin3 shui3 。
- you3 niao3 fan3 bu3 ， qi2 sheng1 ao2 ao2 。 yan2 nian4 jiu4 de2 ， you1 xin1 dao1 dao1 。
- jin1 wo3 bu4 yang3 ， sui4 yue4 qi2 tao1 。 mian3 mian3 cong2 yi4 ， qi3 gan3 gao4 lao2 。
- cong2 yi4 yi1 he2 ， bao2 qiu2 bei1 wei4 。 gao4 lao2 yi1 he2 ， lai2 can1 qing1 shi4 。
- ming2 cun2 shi2 shuang3 ， fu4 xin4 qian1 yi4 。 jing4 yan2 xia2 si1 ， zhong1 xin1 shi4 kui4 。

## 注释

## 译文

## 赏析
