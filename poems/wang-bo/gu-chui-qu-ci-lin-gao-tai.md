---
id: wang-bo-gu-chui-qu-ci-lin-gao-tai
title: 鼓吹曲辞 临高台
titlePinyin: gu3 chui1 qu3 ci2   lin2 gao1 tai2
titleSlug: gu-chui-qu-ci-lin-gao-tai
author: 王勃
authorPinyin: wang2 bo2
authorSlug: wang-bo
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 临高台，高台迢递绝浮埃。
- 瑶轩绮构何崔嵬，鸾歌凤吹清且哀。
- 俯瞰长安道，萋萋御沟草。
- 斜对甘泉路，苍苍茂陵树。
- 高台四望同，帝乡佳气郁葱葱。
- 紫阁丹楼纷照曜，璧房锦殿相玲珑。
- 东弥长乐观，西指未央宫。
- 赤城映朝日，绿树摇春风。
- 旗亭百队开新市，甲第千甍分戚里。
- 朱轮翠盖不胜春，叠树层楹相对起。
- 复有青楼大道中，绣户文窗雕绮栊。
- 锦衣昼不襞，罗帏夕未空。
- 歌屏朝揜翠，妆镜晚窥红。
- 为吾安宝髻，蛾眉罢花丛。
- 狭路尘间黯将暮，云间月色明如素。
- 鸳鸯池上两两飞，凤皇楼下双双度。
- 物色正如此，佳期那不顾。
- 银鞍绣毂盛繁华，可怜今夜宿倡家。
- 倡家少妇不须嚬，东园桃李片时春。
- 君看旧日高台处，柏梁铜雀生黄尘。

## 拼音
- lin2 gao1 tai2 ， gao1 tai2 tiao2 di4 jue2 fu2 ai1 。
- yao2 xuan1 qi3 gou4 he2 cui1 wei2 ， luan2 ge1 feng4 chui1 qing1 qie3 ai1 。
- fu3 kan4 chang2 an1 dao4 ， qi1 qi1 yu4 gou1 cao3 。
- xie2 dui4 gan1 quan2 lu4 ， cang1 cang1 mao4 ling2 shu4 。
- gao1 tai2 si4 wang4 tong2 ， di4 xiang1 jia1 qi4 yu4 cong1 cong1 。
- zi3 ge2 dan1 lou2 fen1 zhao4 yao4 ， bi4 fang2 jin3 dian4 xiang1 ling2 long2 。
- dong1 mi2 chang2 le4 guan1 ， xi1 zhi3 wei4 yang1 gong1 。
- chi4 cheng2 ying4 chao2 ri4 ， lü4 shu4 yao2 chun1 feng1 。
- qi2 ting2 bai3 dui4 kai1 xin1 shi4 ， jia3 di4 qian1 meng2 fen1 qi1 li3 。
- zhu1 lun2 cui4 gai4 bu2 sheng4 chun1 ， die2 shu4 ceng2 ying2 xiang1 dui4 qi3 。
- fu4 you3 qing1 lou2 da4 dao4 zhong1 ， xiu4 hu4 wen2 chuang1 diao1 qi3 long2 。
- jin3 yi1 zhou4 bu2 bi4 ， luo2 wei2 xi1 wei4 kong1 。
- ge1 ping2 chao2 yan3 cui4 ， zhuang1 jing4 wan3 kui1 hong2 。
- wei4 wu2 an1 bao3 ji4 ， e2 mei2 ba4 hua1 cong2 。
- xia2 lu4 chen2 jian1 an4 jiang1 mu4 ， yun2 jian1 yue4 se4 ming2 ru2 su4 。
- yuan1 yang1 chi2 shang4 liang3 liang3 fei1 ， feng4 huang2 lou2 xia4 shuang1 shuang1 du4 。
- wu4 se4 zheng4 ru2 ci3 ， jia1 qi1 na4 bu2 gu4 。
- yin2 an1 xiu4 gu1 sheng4 fan2 hua2 ， ke3 lian2 jin1 ye4 su4 chang4 jia1 。
- chang4 jia1 shao4 fu4 bu4 xu1 pin2 ， dong1 yuan2 tao2 li3 pian4 shi2 chun1 。
- jun1 kan4 jiu4 ri4 gao1 tai2 chu4 ， bai3 liang2 tong2 que4 sheng1 huang2 chen2 。

## 注释

## 译文

## 赏析
