---
id: su-qin-qiong-shi-tang
title: 穹石堂
titlePinyin: qiong2 shi2 tang2
titleSlug: qiong-shi-tang
author: 苏钦
authorPinyin: su1 qin1
authorSlug: su-qin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 新堂良佳哉，前山罗万戟。
- 中有倚天石，玉立破深碧。
- 异时老夕郎，直道众谗咋。
- 不种南山豆，聊卜辋川宅。
- 举头得佛观，喜甚几折屐。
- 名加一字褒，价重连城璧。
- 忽骑箕尾去，胜概堕岑寂。
- 乃孙丘壑姿，结屋踵前迹。
- 时呼名胜流，谈觞阅晨夕。
- 向来富贵人，搜索徧山泽。
- 舳舻蔽江淮，斧凿巧镵刻。
- 屡闻挥橐金，所得仅鸡肋。
- 谁能燕坐间，领略在几席。
- 要知此段奇，自是天所惜。
- 吾生事幽讨，佳处皆足历。
- 是中一延睇，破觉慰平昔。
- 会须买东邻，来作堂中客。
- 公乎肯见容，斯言当不食。

## 拼音
- xin1 tang2 liang2 jia1 zai1 ， qian2 shan1 luo2 wan4 ji3 。
- zhong1 you3 yi3 tian1 shi2 ， yu4 li4 po4 shen1 bi4 。
- yi4 shi2 lao3 xi1 lang2 ， zhi2 dao4 zhong4 chan2 za3 。
- bu4 zhong3 nan2 shan1 dou4 ， liao2 bu3 wang3 chuan1 zhai2 。
- ju3 tou2 de2 fo2 guan1 ， xi3 shen4 ji3 zhe2 ji1 。
- ming2 jia1 yi2 zi4 bao1 ， jia4 zhong4 lian2 cheng2 bi4 。
- hu1 qi2 ji1 wei3 qu4 ， sheng4 gai4 duo4 cen2 ji4 。
- nai3 sun1 qiu1 he4 zi1 ， jie2 wu1 zhong3 qian2 ji4 。
- shi2 hu1 ming2 sheng4 liu2 ， tan2 shang1 yue4 chen2 xi1 。
- xiang4 lai2 fu4 gui4 ren2 ， sou1 suo3 bian4 shan1 ze2 。
- zhu2 lu2 bi4 jiang1 huai2 ， fu3 zao2 qiao3 chan2 ke4 。
- lü3 wen2 hui1 tuo2 jin1 ， suo3 de2 jin3 ji1 lei4 。
- shui2 neng2 yan4 zuo4 jian1 ， ling3 lüe4 zai4 ji3 xi2 。
- yao4 zhi1 ci3 duan4 qi2 ， zi4 shi4 tian1 suo3 xi1 。
- wu2 sheng1 shi4 you1 tao3 ， jia1 chu4 jie1 zu2 li4 。
- shi4 zhong1 yi4 yan2 di4 ， po4 jue2 wei4 ping2 xi1 。
- hui4 xu1 mai3 dong1 lin2 ， lai2 zuo4 tang2 zhong1 ke4 。
- gong1 hu1 ken3 jian4 rong2 ， si1 yan2 dang1 bu4 shi2 。

## 注释

## 译文

## 赏析
