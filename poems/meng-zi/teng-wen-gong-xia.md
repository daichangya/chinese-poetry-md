---
id: meng-zi-teng-wen-gong-xia
title: 滕文公下
titlePinyin: teng2 wen2 gong1 xia4
titleSlug: teng-wen-gong-xia
author: 孟子
authorPinyin: meng4 zi3
authorSlug: meng-zi
dynasty: 战国
dynastyPinyin: zhan4 guo2
dynastySlug: zhan-guo
tags:
  - 四书五经
---
## 正文
- 陈代曰：「不见诸侯，宜若小然；今一见之，大则以王，小则以霸。且志曰：『枉尺而直寻』，宜若可为也。」
- 孟子曰：「昔齐景公田，招虞人以旌，不至，将杀之。志士不忘在沟壑，勇士不忘丧其元。孔子奚取焉？取非其招不往也，如不待其招而往，何哉？且夫枉尺而直寻者，以利言也。如以利，则枉寻直尺而利，亦可为与？昔者赵简子使王良与嬖奚乘，终日而不获一禽。嬖奚反命曰：『天下之贱工也。』或以告王良。良曰：『请复之。』彊而后可，一朝而获十禽。嬖奚反命曰：『天下之良工也。』简子曰：『我使掌与女乘。』谓王良。良不可，曰：『吾为之范我驰驱，终日不获一；为之诡遇，一朝而获十。《诗》云：「不失其驰，舍矢如破。」我不贯与小人乘，请辞。』御者且羞与射者比。比而得禽兽，虽若丘陵，弗为也。如枉道而从彼，何也？且子过矣，枉己者，未有能直人者也。」
- 景春曰：「公孙衍、张仪岂不诚大丈夫哉？一怒而诸侯惧，安居而天下熄。」
- 孟子曰：「是焉得为大丈夫乎？子未学礼乎？丈夫之冠也，父命之；女子之嫁也，母命之，往送之门，戒之曰：『往之女家，必敬必戒，无违夫子！』以顺为正者，妾妇之道也。居天下之广居，立天下之正位，行天下之大道。得志与民由之，不得志独行其道。富贵不能淫，贫贱不能移，威武不能屈。此之谓大丈夫。」
- 周霄问曰：「古之君子仕乎？」
- 孟子曰：「仕。传曰：『孔子三月无君，则皇皇如也，出疆必载质。』公明仪曰：『古之人三月无君则吊。』」
- 「三月无君则吊，不以急乎？」
- 曰：「士之失位也，犹诸侯之失国家也。礼曰：『诸侯耕助，以供粢盛；夫人蚕缫，以为衣服。牺牲不成，粢盛不洁，衣服不备，不敢以祭。惟士无田，则亦不祭。』牲杀器皿衣服不备，不敢以祭，则不敢以宴，亦不足吊乎？」
- 「出疆必载质，何也？」
- 曰：「士之仕也，犹农夫之耕也，农夫岂为出疆舍其耒耜哉？」
- 曰：「晋国亦仕国也，未尝闻仕如此其急。仕如此其急也，君子之难仕，何也？」
- 曰：「丈夫生而愿为之有室，女子生而愿为之有家。父母之心，人皆有之。不待父母之命、媒妁之言，钻穴隙相窥，逾墙相从，则父母国人皆贱之。古之人未尝不欲仕也，又恶不由其道。不由其道而往者，与钻穴隙之类也。」
- 彭更问曰：「后车数十乘，从者数百人，以传食于诸侯，不以泰乎？」
- 孟子曰：「非其道，则一箪食不可受于人；如其道，则舜受尧之天下，不以为泰，子以为泰乎？」
- 曰：「否。士无事而食，不可也。」
- 曰：「子不通功易事，以羡补不足，则农有余粟，女有余布；子如通之，则梓匠轮舆皆得食于子。于此有人焉，入则孝，出则悌，守先王之道，以待后之学者，而不得食于子。子何尊梓匠轮舆而轻为仁义者哉？」
- 曰：「梓匠轮舆，其志将以求食也；君子之为道也，其志亦将以求食与？」
- 曰：「子何以其志为哉？其有功于子，可食而食之矣。且子食志乎？食功乎？」
- 曰：「食志。」
- 曰：「有人于此，毁瓦画墁，其志将以求食也，则子食之乎？」
- 曰：「否。」
- 曰：「然则子非食志也，食功也。」
- 万章问曰：「宋，小国也。今将行王政，齐楚恶而伐之，则如之何？」
- 孟子曰：「汤居亳，与葛为邻，葛伯放而不祀。汤使人问之曰：『何为不祀？』曰：『无以供牺牲也。』汤使遗之牛羊。葛伯食之，又不以祀。汤又使人问之曰：『何为不祀？』曰：『无以供粢盛也。』汤使亳众往为之耕，老弱馈食。葛伯率其民，要其有酒食黍稻者夺之，不授者杀之。有童子以黍肉饷，杀而夺之。《书》曰：『葛伯仇饷。』此之谓也。为其杀是童子而征之，四海之内皆曰：『非富天下也，为匹夫匹妇复雠也。』『汤始征，自葛载』，十一征而无敌于天下。东面而征，西夷怨；南面而征，北狄怨，曰：『奚为后我？』民之望之，若大旱之望雨也。归市者弗止，芸者不变，诛其君，吊其民，如时雨降。民大悦。《书》曰：『徯我后，后来其无罚。』『有攸不惟臣，东征，绥厥士女，匪厥玄黄，绍我周王见休，惟臣附于大邑周。』其君子实玄黄于匪以迎其君子，其小人箪食壶浆以迎其小人，救民于水火之中，取其残而已矣。《太誓》曰：『我武惟扬，侵于之疆，则取于残，杀伐用张，于汤有光。』不行王政云尔，苟行王政，四海之内皆举首而望之，欲以为君。齐楚虽大，何畏焉？」
- 孟子谓戴不胜曰：「子欲子之王之善与？我明告子。有楚大夫于此，欲其子之齐语也，则使齐人傅诸？使楚人傅诸？」
- 曰：「使齐人傅之。」
- 曰：「一齐人傅之，众楚人咻之，虽日挞而求其齐也，不可得矣；引而置之庄岳之间数年，虽日挞而求其楚，亦不可得矣。子谓薛居州，善士也。使之居于王所。在于王所者，长幼卑尊，皆薛居州也，王谁与为不善？在王所者，长幼卑尊，皆非薛居州也，王谁与为善？一薛居州，独如宋王何？」
- 公孙丑问曰：「不见诸侯何义？」
- 孟子曰：「古者不为臣不见。段干木逾垣而辟之，泄柳闭门而不内，是皆已甚。迫，斯可以见矣。阳货欲见孔子而恶无礼，大夫有赐于士，不得受于其家，则往拜其门。阳货矙孔子之亡也，而馈孔子蒸豚；孔子亦矙其亡也，而往拜之。当是时，阳货先，岂得不见？曾子曰：『胁肩谄笑，病于夏畦。』子路曰：『未同而言，观其色赧赧然，非由之所知也。』由是观之，则君子之所养可知已矣。」
- 戴盈之曰：「什一，去关市之征，今兹未能。请轻之，以待来年，然后已，何如？」
- 孟子曰：「今有人日攘其邻之鸡者，或告之曰：『是非君子之道。』曰：『请损之，月攘一鸡，以待来年，然后已。』如知其非义，斯速已矣，何待来年。」
- 公都子曰：「外人皆称夫子好辩，敢问何也？」
- 孟子曰：「予岂好辩哉？予不得已也。天下之生久矣，一治一乱。当尧之时，水逆行，泛滥于中国。蛇龙居之，民无所定。下者为巢，上者为营窟。《书》曰：『洚水警余。』洚水者，洪水也。使禹治之，禹掘地而注之海，驱蛇龙而放之菹。水由地中行，江、淮、河、汉是也。险阻既远，鸟兽之害人者消，然后人得平土而居之。
- 「尧、舜既没，圣人之道衰。暴君代作，坏宫室以为污池，民无所安息；弃田以为园囿，使民不得衣食。邪说暴行又作，园囿、污池、沛泽多而禽兽至。及纣之身，天下又大乱。周公相武王，诛纣伐奄，三年讨其君，驱飞廉于海隅而戮之。灭国者五十，驱虎、豹、犀、象而远之。天下大悦。《书》曰：『丕显哉，文王谟！丕承哉，武王烈！佑启我后人，咸以正无缺。』
- 「世衰道微，邪说暴行有作，臣弑其君者有之，子弑其父者有之。孔子惧，作《春秋》。《春秋》，天子之事也。是故孔子曰：『知我者其惟春秋乎！罪我者其惟春秋乎！』
- 「圣王不作，诸侯放恣，处士横议，杨朱、墨翟之言盈天下。天下之言，不归杨，则归墨。杨氏为我，是无君也；墨氏兼爱，是无父也。无父无君，是禽兽也。公明仪曰：『庖有肥肉，厩有肥马，民有饥色，野有饿莩，此率兽而食人也。』杨墨之道不息，孔子之道不著，是邪说诬民，充塞仁义也。仁义充塞，则率兽食人，人将相食。吾为此惧，闲先圣之道，距杨墨，放淫辞，邪说者不得作。作于其心，害于其事；作于其事，害于其政。圣人复起，不易吾言矣。
- 「昔者禹抑洪水而天下平，周公兼夷狄驱猛兽而百姓宁，孔子成《春秋》而乱臣贼子惧。《诗》云：『戎狄是膺，荆舒是惩，则莫我敢承。』无父无君，是周公所膺也。我亦欲正人心，息邪说，距诐行，放淫辞，以承三圣者；岂好辩哉？予不得已也。能言距杨墨者，圣人之徒也。」
- 匡章曰：「陈仲子岂不诚廉士哉？居于陵，三日不食，耳无闻，目无见也。井上有李，螬食实者过半矣，匍匐往将食之，三咽，然后耳有闻，目有见。」
- 孟子曰：「于齐国之士，吾必以仲子为巨擘焉。虽然，仲子恶能廉？充仲子之操，则蚓而后可者也。夫蚓，上食槁壤，下饮黄泉。仲子所居之室，伯夷之所筑与？抑亦盗跖之所筑与？所食之粟，伯夷之所树与？抑亦盗跖之所树与？是未可知也。」
- 曰：「是何伤哉？彼身织屦，妻辟纑，以易之也。」
- 曰：「仲子，齐之世家也。兄戴，盖禄万锺。以兄之禄为不义之禄而不食也，以兄之室为不义之室而不居也，辟兄离母，处于于陵。他日归，则有馈其兄生鹅者，己频𫖹曰：『恶用是鶃鶃者为哉？』他日，其母杀是鹅也，与之食之。其兄自外至，曰：『是鶃鶃之肉也。』出而哇之。以母则不食，以妻则食之；以兄之室则弗居，以于陵则居之。是尚为能充其类也乎？若仲子者，蚓而后充其操者也。」

## 拼音
- chen2 dai4 yue1 ： 「 bu2 jian4 zhu1 hou2 ， yi2 ruo4 xiao3 ran2 ； jin1 yi2 jian4 zhi1 ， da4 ze2 yi3 wang2 ， xiao3 ze2 yi3 ba4 。 qie3 zhi4 yue1 ： 『 wang3 chi3 er2 zhi2 xun2 』 ， yi2 ruo4 ke3 wei4 ye3 。 」
- meng4 zi3 yue1 ： 「 xi1 qi2 jing3 gong1 tian2 ， zhao1 yu2 ren2 yi3 jing1 ， bu2 zhi4 ， jiang1 sha1 zhi1 。 zhi4 shi4 bu2 wang4 zai4 gou1 he4 ， yong3 shi4 bu2 wang4 sang4 qi2 yuan2 。 kong3 zi3 xi1 qu3 yan1 ？ qu3 fei1 qi2 zhao1 bu4 wang3 ye3 ， ru2 bu2 dai4 qi2 zhao1 er2 wang3 ， he2 zai1 ？ qie3 fu1 wang3 chi3 er2 zhi2 xun2 zhe3 ， yi3 li4 yan2 ye3 。 ru2 yi3 li4 ， ze2 wang3 xun2 zhi2 chi3 er2 li4 ， yi4 ke3 wei4 yu3 ？ xi1 zhe3 zhao4 jian3 zi3 shi3 wang2 liang2 yu3 bi4 xi1 cheng2 ， zhong1 ri4 er2 bu2 huo4 yi4 qin2 。 bi4 xi1 fan3 ming4 yue1 ： 『 tian1 xia4 zhi1 jian4 gong1 ye3 。 』 huo4 yi3 gao4 wang2 liang2 。 liang2 yue1 ： 『 qing3 fu4 zhi1 。 』 qiang2 er2 hou4 ke3 ， yi4 chao2 er2 huo4 shi2 qin2 。 bi4 xi1 fan3 ming4 yue1 ： 『 tian1 xia4 zhi1 liang2 gong1 ye3 。 』 jian3 zi3 yue1 ： 『 wo3 shi3 zhang3 yu3 nü3 cheng2 。 』 wei4 wang2 liang2 。 liang2 bu4 ke3 ， yue1 ： 『 wu2 wei4 zhi1 fan4 wo3 chi2 qu1 ， zhong1 ri4 bu2 huo4 yi1 ； wei4 zhi1 gui3 yu4 ， yi4 chao2 er2 huo4 shi2 。 《 shi1 》 yun2 ： 「 bu4 shi1 qi2 chi2 ， she4 shi3 ru2 po4 。 」 wo3 bu2 guan4 yu3 xiao3 ren2 cheng2 ， qing3 ci2 。 』 yu4 zhe3 qie3 xiu1 yu3 she4 zhe3 bi3 。 bi3 er2 de2 qin2 shou4 ， sui1 ruo4 qiu1 ling2 ， fu2 wei4 ye3 。 ru2 wang3 dao4 er2 cong2 bi3 ， he2 ye3 ？ qie3 zi3 guo4 yi3 ， wang3 ji3 zhe3 ， wei4 you3 neng2 zhi2 ren2 zhe3 ye3 。 」
- jing3 chun1 yue1 ： 「 gong1 sun1 yan3 、 zhang1 yi2 qi3 bu4 cheng2 da4 zhang4 fu0 zai1 ？ yi2 nu4 er2 zhu1 hou2 ju4 ， an1 ju1 er2 tian1 xia4 xi1 。 」
- meng4 zi3 yue1 ： 「 shi4 yan1 de2 wei4 da4 zhang4 fu0 hu1 ？ zi3 wei4 xue2 li3 hu1 ？ zhang4 fu0 zhi1 guan1 ye3 ， fu4 ming4 zhi1 ； nü3 zi3 zhi1 jia4 ye3 ， mu3 ming4 zhi1 ， wang3 song4 zhi1 men2 ， jie4 zhi1 yue1 ： 『 wang3 zhi1 nü3 jia1 ， bi4 jing4 bi4 jie4 ， wu2 wei2 fu1 zi3 ！ 』 yi3 shun4 wei4 zheng4 zhe3 ， qie4 fu4 zhi1 dao4 ye3 。 ju1 tian1 xia4 zhi1 guang3 ju1 ， li4 tian1 xia4 zhi1 zheng4 wei4 ， xing2 tian1 xia4 zhi1 da4 dao4 。 de2 zhi4 yu3 min2 you2 zhi1 ， bu4 de2 zhi4 du2 xing2 qi2 dao4 。 fu4 gui4 bu4 neng2 yin2 ， pin2 jian4 bu4 neng2 yi2 ， wei1 wu3 bu4 neng2 qu1 。 ci3 zhi1 wei4 da4 zhang4 fu0 。 」
- zhou1 xiao1 wen4 yue1 ： 「 gu3 zhi1 jun1 zi3 shi4 hu1 ？ 」
- meng4 zi3 yue1 ： 「 shi4 。 chuan2 yue1 ： 『 kong3 zi3 san1 yue4 wu2 jun1 ， ze2 huang2 huang2 ru2 ye3 ， chu1 jiang1 bi4 zai3 zhi4 。 』 gong1 ming2 yi2 yue1 ： 『 gu3 zhi1 ren2 san1 yue4 wu2 jun1 ze2 diao4 。 』 」
- 「 san1 yue4 wu2 jun1 ze2 diao4 ， bu4 yi3 ji2 hu1 ？ 」
- yue1 ： 「 shi4 zhi1 shi1 wei4 ye3 ， you2 zhu1 hou2 zhi1 shi1 guo2 jia1 ye3 。 li3 yue1 ： 『 zhu1 hou2 geng1 zhu4 ， yi3 gong4 zi1 sheng4 ； fu1 ren2 can2 sao1 ， yi3 wei2 yi1 fu0 。 xi1 sheng1 bu4 cheng2 ， zi1 sheng4 bu4 jie2 ， yi1 fu0 bu2 bei4 ， bu4 gan3 yi3 ji4 。 wei2 shi4 wu2 tian2 ， ze2 yi4 bu2 ji4 。 』 sheng1 sha1 qi4 min3 yi1 fu0 bu2 bei4 ， bu4 gan3 yi3 ji4 ， ze2 bu4 gan3 yi3 yan4 ， yi4 bu4 zu2 diao4 hu1 ？ 」
- 「 chu1 jiang1 bi4 zai3 zhi4 ， he2 ye3 ？ 」
- yue1 ： 「 shi4 zhi1 shi4 ye3 ， you2 nong2 fu1 zhi1 geng1 ye3 ， nong2 fu1 qi3 wei4 chu1 jiang1 she4 qi2 lei3 si4 zai1 ？ 」
- yue1 ： 「 jin4 guo2 yi4 shi4 guo2 ye3 ， wei4 chang2 wen2 shi4 ru2 ci3 qi2 ji2 。 shi4 ru2 ci3 qi2 ji2 ye3 ， jun1 zi3 zhi1 nan2 shi4 ， he2 ye3 ？ 」
- yue1 ： 「 zhang4 fu0 sheng1 er2 yuan4 wei4 zhi1 you3 shi4 ， nü3 zi3 sheng1 er2 yuan4 wei4 zhi1 you3 jia1 。 fu4 mu3 zhi1 xin1 ， ren2 jie1 you3 zhi1 。 bu2 dai4 fu4 mu3 zhi1 ming4 、 mei2 shuo4 zhi1 yan2 ， zuan4 xue2 xi4 xiang1 kui1 ， yu2 qiang2 xiang1 cong2 ， ze2 fu4 mu3 guo2 ren2 jie1 jian4 zhi1 。 gu3 zhi1 ren2 wei4 chang2 bu2 yu4 shi4 ye3 ， you4 e4 bu4 you2 qi2 dao4 。 bu4 you2 qi2 dao4 er2 wang3 zhe3 ， yu3 zuan4 xue2 xi4 zhi1 lei4 ye3 。 」
- peng2 geng4 wen4 yue1 ： 「 hou4 che1 shu4 shi2 cheng2 ， cong2 zhe3 shu4 bai3 ren2 ， yi3 chuan2 shi2 yu2 zhu1 hou2 ， bu4 yi3 tai4 hu1 ？ 」
- meng4 zi3 yue1 ： 「 fei1 qi2 dao4 ， ze2 yi4 dan1 shi2 bu4 ke3 shou4 yu2 ren2 ； ru2 qi2 dao4 ， ze2 shun4 shou4 yao2 zhi1 tian1 xia4 ， bu4 yi3 wei2 tai4 ， zi3 yi3 wei2 tai4 hu1 ？ 」
- yue1 ： 「 fou3 。 shi4 wu2 shi4 er2 shi2 ， bu4 ke3 ye3 。 」
- yue1 ： 「 zi3 bu4 tong1 gong1 yi4 shi4 ， yi3 xian4 bu3 bu4 zu2 ， ze2 nong2 you3 yu2 su4 ， nü3 you3 yu2 bu4 ； zi3 ru2 tong1 zhi1 ， ze2 zi3 jiang4 lun2 yu2 jie1 de2 shi2 yu2 zi3 。 yu2 ci3 you3 ren2 yan1 ， ru4 ze2 xiao4 ， chu1 ze2 ti4 ， shou3 xian1 wang2 zhi1 dao4 ， yi3 dai4 hou4 zhi1 xue2 zhe3 ， er2 bu4 de2 shi2 yu2 zi3 。 zi3 he2 zun1 zi3 jiang4 lun2 yu2 er2 qing1 wei4 ren2 yi4 zhe3 zai1 ？ 」
- yue1 ： 「 zi3 jiang4 lun2 yu2 ， qi2 zhi4 jiang1 yi3 qiu2 shi2 ye3 ； jun1 zi3 zhi1 wei4 dao4 ye3 ， qi2 zhi4 yi4 jiang1 yi3 qiu2 shi2 yu3 ？ 」
- yue1 ： 「 zi3 he2 yi3 qi2 zhi4 wei4 zai1 ？ qi2 you3 gong1 yu2 zi3 ， ke3 shi2 er2 shi2 zhi1 yi3 。 qie3 zi3 shi2 zhi4 hu1 ？ shi2 gong1 hu1 ？ 」
- yue1 ： 「 shi2 zhi4 。 」
- yue1 ： 「 you3 ren2 yu2 ci3 ， hui3 wa3 hua4 man4 ， qi2 zhi4 jiang1 yi3 qiu2 shi2 ye3 ， ze2 zi3 shi2 zhi1 hu1 ？ 」
- yue1 ： 「 fou3 。 」
- yue1 ： 「 ran2 ze2 zi3 fei1 shi2 zhi4 ye3 ， shi2 gong1 ye3 。 」
- wan4 zhang1 wen4 yue1 ： 「 song4 ， xiao3 guo2 ye3 。 jin1 jiang1 xing2 wang2 zheng4 ， qi2 chu3 e4 er2 fa2 zhi1 ， ze2 ru2 zhi1 he2 ？ 」
- meng4 zi3 yue1 ： 「 tang1 ju1 bo2 ， yu3 ge3 wei4 lin2 ， ge3 bo2 fang4 er2 bu2 si4 。 tang1 shi3 ren2 wen4 zhi1 yue1 ： 『 he2 wei4 bu2 si4 ？ 』 yue1 ： 『 wu2 yi3 gong4 xi1 sheng1 ye3 。 』 tang1 shi3 yi2 zhi1 niu2 yang2 。 ge3 bo2 shi2 zhi1 ， you4 bu4 yi3 si4 。 tang1 you4 shi3 ren2 wen4 zhi1 yue1 ： 『 he2 wei4 bu2 si4 ？ 』 yue1 ： 『 wu2 yi3 gong4 zi1 sheng4 ye3 。 』 tang1 shi3 bo2 zhong4 wang3 wei4 zhi1 geng1 ， lao3 ruo4 kui4 shi2 。 ge3 bo2 lü4 qi2 min2 ， yao4 qi2 you3 jiu3 shi2 shu3 dao4 zhe3 duo2 zhi1 ， bu2 shou4 zhe3 sha1 zhi1 。 you3 tong2 zi3 yi3 shu3 rou4 xiang3 ， sha1 er2 duo2 zhi1 。 《 shu1 》 yue1 ： 『 ge3 bo2 chou2 xiang3 。 』 ci3 zhi1 wei4 ye3 。 wei4 qi2 sha1 shi4 tong2 zi3 er2 zheng1 zhi1 ， si4 hai3 zhi1 nei4 jie1 yue1 ： 『 fei1 fu4 tian1 xia4 ye3 ， wei4 pi3 fu1 pi3 fu4 fu4 chou2 ye3 。 』 『 tang1 shi3 zheng1 ， zi4 ge3 zai3 』 ， shi2 yi1 zheng1 er2 wu2 di2 yu2 tian1 xia4 。 dong1 mian4 er2 zheng1 ， xi1 yi2 yuan4 ； nan2 mian4 er2 zheng1 ， bei3 di2 yuan4 ， yue1 ： 『 xi1 wei4 hou4 wo3 ？ 』 min2 zhi1 wang4 zhi1 ， ruo4 da4 han4 zhi1 wang4 yu3 ye3 。 gui1 shi4 zhe3 fu2 zhi3 ， yun2 zhe3 bu2 bian4 ， zhu1 qi2 jun1 ， diao4 qi2 min2 ， ru2 shi2 yu3 jiang4 。 min2 da4 yue4 。 《 shu1 》 yue1 ： 『 xi1 wo3 hou4 ， hou4 lai2 qi2 wu2 fa2 。 』 『 you3 you1 bu4 wei2 chen2 ， dong1 zheng1 ， sui2 jue2 shi4 nü3 ， fei3 jue2 xuan2 huang2 ， shao4 wo3 zhou1 wang2 jian4 xiu1 ， wei2 chen2 fu4 yu2 da4 yi4 zhou1 。 』 qi2 jun1 zi3 shi2 xuan2 huang2 yu2 fei3 yi3 ying2 qi2 jun1 zi3 ， qi2 xiao3 ren2 dan1 shi2 hu2 jiang1 yi3 ying2 qi2 xiao3 ren2 ， jiu4 min2 yu2 shui3 huo3 zhi1 zhong1 ， qu3 qi2 can2 er2 yi3 yi3 。 《 tai4 shi4 》 yue1 ： 『 wo3 wu3 wei2 yang2 ， qin1 yu2 zhi1 jiang1 ， ze2 qu3 yu2 can2 ， sha1 fa2 yong4 zhang1 ， yu2 tang1 you3 guang1 。 』 bu4 xing2 wang2 zheng4 yun2 er3 ， gou3 xing2 wang2 zheng4 ， si4 hai3 zhi1 nei4 jie1 ju3 shou3 er2 wang4 zhi1 ， yu4 yi3 wei2 jun1 。 qi2 chu3 sui1 da4 ， he2 wei4 yan1 ？ 」
- meng4 zi3 wei4 dai4 bu2 sheng4 yue1 ： 「 zi3 yu4 zi3 zhi1 wang2 zhi1 shan4 yu3 ？ wo3 ming2 gao4 zi3 。 you3 chu3 dai4 fu0 yu2 ci3 ， yu4 qi2 zi3 zhi1 qi2 yu3 ye3 ， ze2 shi3 qi2 ren2 fu4 zhu1 ？ shi3 chu3 ren2 fu4 zhu1 ？ 」
- yue1 ： 「 shi3 qi2 ren2 fu4 zhi1 。 」
- yue1 ： 「 yi4 qi2 ren2 fu4 zhi1 ， zhong4 chu3 ren2 xiu1 zhi1 ， sui1 ri4 ta4 er2 qiu2 qi2 qi2 ye3 ， bu4 ke3 de2 yi3 ； yin3 er2 zhi4 zhi1 zhuang1 yue4 zhi1 jian1 shu4 nian2 ， sui1 ri4 ta4 er2 qiu2 qi2 chu3 ， yi4 bu4 ke3 de2 yi3 。 zi3 wei4 xue1 ju1 zhou1 ， shan4 shi4 ye3 。 shi3 zhi1 ju1 yu2 wang2 suo3 。 zai4 yu2 wang2 suo3 zhe3 ， chang2 you4 bei1 zun1 ， jie1 xue1 ju1 zhou1 ye3 ， wang2 shui2 yu3 wei4 bu2 shan4 ？ zai4 wang2 suo3 zhe3 ， chang2 you4 bei1 zun1 ， jie1 fei1 xue1 ju1 zhou1 ye3 ， wang2 shui2 yu3 wei4 shan4 ？ yi4 xue1 ju1 zhou1 ， du2 ru2 song4 wang2 he2 ？ 」
- gong1 sun1 chou3 wen4 yue1 ： 「 bu2 jian4 zhu1 hou2 he2 yi4 ？ 」
- meng4 zi3 yue1 ： 「 gu3 zhe3 bu2 wei4 chen2 bu2 jian4 。 duan4 gan1 mu4 yu2 yuan2 er2 pi4 zhi1 ， xie4 liu3 bi4 men2 er2 bu2 nei4 ， shi4 jie1 yi3 shen4 。 po4 ， si1 ke3 yi3 jian4 yi3 。 yang2 huo4 yu4 jian4 kong3 zi3 er2 e4 wu2 li3 ， dai4 fu0 you3 ci4 yu2 shi4 ， bu4 de2 shou4 yu2 qi2 jia1 ， ze2 wang3 bai4 qi2 men2 。 yang2 huo4 kan4 kong3 zi3 zhi1 wang2 ye3 ， er2 kui4 kong3 zi3 zheng1 tun2 ； kong3 zi3 yi4 kan4 qi2 wang2 ye3 ， er2 wang3 bai4 zhi1 。 dang1 shi4 shi2 ， yang2 huo4 xian1 ， qi3 de2 bu2 jian4 ？ ceng2 zi3 yue1 ： 『 xie2 jian1 chan3 xiao4 ， bing4 yu2 xia4 qi2 。 』 zi3 lu4 yue1 ： 『 wei4 tong2 er2 yan2 ， guan1 qi2 se4 nan3 nan3 ran2 ， fei1 you2 zhi1 suo3 zhi1 ye3 。 』 you2 shi4 guan1 zhi1 ， ze2 jun1 zi3 zhi1 suo3 yang3 ke3 zhi1 yi3 yi3 。 」
- dai4 ying2 zhi1 yue1 ： 「 shen2 yi1 ， qu4 guan1 shi4 zhi1 zheng1 ， jin1 zi1 wei4 neng2 。 qing3 qing1 zhi1 ， yi3 dai4 lai2 nian2 ， ran2 hou4 yi3 ， he2 ru2 ？ 」
- meng4 zi3 yue1 ： 「 jin1 you3 ren2 ri4 rang3 qi2 lin2 zhi1 ji1 zhe3 ， huo4 gao4 zhi1 yue1 ： 『 shi4 fei1 jun1 zi3 zhi1 dao4 。 』 yue1 ： 『 qing3 sun3 zhi1 ， yue4 rang3 yi4 ji1 ， yi3 dai4 lai2 nian2 ， ran2 hou4 yi3 。 』 ru2 zhi1 qi2 fei1 yi4 ， si1 su4 yi3 yi3 ， he2 dai4 lai2 nian2 。 」
- gong1 dou1 zi3 yue1 ： 「 wai4 ren2 jie1 cheng1 fu1 zi3 hao3 bian4 ， gan3 wen4 he2 ye3 ？ 」
- meng4 zi3 yue1 ： 「 yu3 qi3 hao3 bian4 zai1 ？ yu3 bu4 de2 yi3 ye3 。 tian1 xia4 zhi1 sheng1 jiu3 yi3 ， yi2 zhi4 yi2 luan4 。 dang1 yao2 zhi1 shi2 ， shui3 ni4 xing2 ， fan4 lan4 yu2 zhong1 guo2 。 she2 long2 ju1 zhi1 ， min2 wu2 suo3 ding4 。 xia4 zhe3 wei4 chao2 ， shang4 zhe3 wei4 ying2 ku1 。 《 shu1 》 yue1 ： 『 jiang4 shui3 jing3 yu2 。 』 jiang4 shui3 zhe3 ， hong2 shui3 ye3 。 shi3 yu3 zhi4 zhi1 ， yu3 jue2 di4 er2 zhu4 zhi1 hai3 ， qu1 she2 long2 er2 fang4 zhi1 zu1 。 shui3 you2 di4 zhong1 hang2 ， jiang1 、 huai2 、 he2 、 han4 shi4 ye3 。 xian3 zu3 ji4 yuan3 ， niao3 shou4 zhi1 hai4 ren2 zhe3 xiao1 ， ran2 hou4 ren2 de2 ping2 tu3 er2 ju1 zhi1 。
- 「 yao2 、 shun4 ji4 mei2 ， sheng4 ren2 zhi1 dao4 shuai1 。 bao4 jun1 dai4 zuo4 ， huai4 gong1 shi4 yi3 wei4 wu1 chi2 ， min2 wu2 suo3 an1 xi1 ； qi4 tian2 yi3 wei2 yuan2 you4 ， shi3 min2 bu4 de2 yi1 shi2 。 xie2 shuo1 bao4 xing2 you4 zuo4 ， yuan2 you4 、 wu1 chi2 、 pei4 ze2 duo1 er2 qin2 shou4 zhi4 。 ji2 zhou4 zhi1 shen1 ， tian1 xia4 you4 da4 luan4 。 zhou1 gong1 xiang1 wu3 wang2 ， zhu1 zhou4 fa2 yan3 ， san1 nian2 tao3 qi2 jun1 ， qu1 fei1 lian2 yu2 hai3 yu2 er2 lu4 zhi1 。 mie4 guo2 zhe3 wu3 shi2 ， qu1 hu3 、 bao4 、 xi1 、 xiang4 er2 yuan3 zhi1 。 tian1 xia4 da4 yue4 。 《 shu1 》 yue1 ： 『 pi1 xian3 zai1 ， wen2 wang2 mo2 ！ pi1 cheng2 zai1 ， wu3 wang2 lie4 ！ you4 qi3 wo3 hou4 ren2 ， xian2 yi3 zheng4 wu2 que1 。 』
- 「 shi4 shuai1 dao4 wei1 ， xie2 shuo1 bao4 xing2 you3 zuo4 ， chen2 shi4 qi2 jun1 zhe3 you3 zhi1 ， zi3 shi4 qi2 fu4 zhe3 you3 zhi1 。 kong3 zi3 ju4 ， zuo4 《 chun1 qiu1 》 。 《 chun1 qiu1 》 ， tian1 zi3 zhi1 shi4 ye3 。 shi4 gu4 kong3 zi3 yue1 ： 『 zhi1 wo3 zhe3 qi2 wei2 chun1 qiu1 hu1 ！ zui4 wo3 zhe3 qi2 wei2 chun1 qiu1 hu1 ！ 』
- 「 sheng4 wang2 bu2 zuo4 ， zhu1 hou2 fang4 zi4 ， chu3 shi4 heng2 yi4 ， yang2 zhu1 、 mo4 zhai2 zhi1 yan2 ying2 tian1 xia4 。 tian1 xia4 zhi1 yan2 ， bu4 gui1 yang2 ， ze2 gui1 mo4 。 yang2 shi4 wei4 wo3 ， shi4 wu2 jun1 ye3 ； mo4 shi4 jian1 ai4 ， shi4 wu2 fu4 ye3 。 wu2 fu4 wu2 jun1 ， shi4 qin2 shou4 ye3 。 gong1 ming2 yi2 yue1 ： 『 pao2 you3 fei2 rou4 ， jiu4 you3 fei2 ma3 ， min2 you3 ji1 se4 ， ye3 you3 e4 piao3 ， ci3 lü4 shou4 er2 shi2 ren2 ye3 。 』 yang2 mo4 zhi1 dao4 bu4 xi1 ， kong3 zi3 zhi1 dao4 bu2 zhu4 ， shi4 xie2 shuo1 wu1 min2 ， chong1 se4 ren2 yi4 ye3 。 ren2 yi4 chong1 se4 ， ze2 shuai4 shou4 shi2 ren2 ， ren2 jiang4 xiang4 shi2 。 wu2 wei4 ci3 ju4 ， xian2 xian1 sheng4 zhi1 dao4 ， ju4 yang2 mo4 ， fang4 yin2 ci2 ， xie2 shuo1 zhe3 bu4 de2 zuo4 。 zuo4 yu2 qi2 xin1 ， hai4 yu2 qi2 shi4 ； zuo4 yu2 qi2 shi4 ， hai4 yu2 qi2 zheng4 。 sheng4 ren2 fu4 qi3 ， bu2 yi4 wu2 yan2 yi3 。
- 「 xi1 zhe3 yu3 yi4 hong2 shui3 er2 tian1 xia4 ping2 ， zhou1 gong1 jian1 yi2 di2 qu1 meng3 shou4 er2 bai3 xing4 ning2 ， kong3 zi3 cheng2 《 chun1 qiu1 》 er2 luan4 chen2 zei2 zi3 ju4 。 《 shi1 》 yun2 ： 『 rong2 di2 shi4 ying1 ， jing1 shu1 shi4 cheng2 ， ze2 mo4 wo3 gan3 cheng2 。 』 wu2 fu4 wu2 jun1 ， shi4 zhou1 gong1 suo3 ying1 ye3 。 wo3 yi4 yu4 zheng4 ren2 xin1 ， xi1 xie2 shuo1 ， ju4 bi4 xing2 ， fang4 yin2 ci2 ， yi3 cheng2 san1 sheng4 zhe3 ； qi3 hao3 bian4 zai1 ？ yu3 bu4 de2 yi3 ye3 。 neng2 yan2 ju4 yang2 mo4 zhe3 ， sheng4 ren2 zhi1 tu2 ye3 。 」
- kuang1 zhang1 yue1 ： 「 chen2 zhong4 zi3 qi3 bu4 cheng2 lian2 shi4 zai1 ？ ju1 yu2 ling2 ， san1 ri4 bu4 shi2 ， er3 wu2 wen2 ， mu4 wu2 jian4 ye3 。 jing3 shang4 you3 li3 ， cao2 shi2 shi2 zhe3 guo4 ban4 yi3 ， pu2 fu2 wang3 jiang1 shi2 zhi1 ， san1 yan4 ， ran2 hou4 er3 you3 wen2 ， mu4 you3 jian4 。 」
- meng4 zi3 yue1 ： 「 yu2 qi2 guo2 zhi1 shi4 ， wu2 bi4 yi3 zhong4 zi3 wei4 ju4 bo4 yan1 。 sui1 ran2 ， zhong4 zi3 e4 neng2 lian2 ？ chong1 zhong4 zi3 zhi1 cao1 ， ze2 yin3 er2 hou4 ke3 zhe3 ye3 。 fu1 yin3 ， shang4 shi2 gao3 rang3 ， xia4 yin3 huang2 quan2 。 zhong4 zi3 suo3 ju1 zhi1 shi4 ， bo2 yi2 zhi1 suo3 zhu4 yu3 ？ yi4 yi4 dao4 zhi2 zhi1 suo3 zhu4 yu3 ？ suo3 shi2 zhi1 su4 ， bo2 yi2 zhi1 suo3 shu4 yu3 ？ yi4 yi4 dao4 zhi2 zhi1 suo3 shu4 yu3 ？ shi4 wei4 ke3 zhi1 ye3 。 」
- yue1 ： 「 shi4 he2 shang1 zai1 ？ bi3 shen1 zhi1 ju4 ， qi1 pi4 lu2 ， yi3 yi4 zhi1 ye3 。 」
- yue1 ： 「 zhong4 zi3 ， qi2 zhi1 shi4 jia1 ye3 。 xiong1 dai4 ， gai4 lu4 wan4 zhong1 。 yi3 xiong1 zhi1 lu4 wei4 bu2 yi4 zhi1 lu4 er2 bu4 shi2 ye3 ， yi3 xiong1 zhi1 shi4 wei4 bu2 yi4 zhi1 shi4 er2 bu4 ju1 ye3 ， pi4 xiong1 li2 mu3 ， chu3 yu2 yu2 ling2 。 ta1 ri4 gui1 ， ze2 you3 kui4 qi2 xiong1 sheng1 e2 zhe3 ， ji3 pin2 𫖹 yue1 ： 『 e4 yong4 shi4 yi4 yi4 zhe3 wei4 zai1 ？ 』 ta1 ri4 ， qi2 mu3 sha1 shi4 e2 ye3 ， yu3 zhi1 shi2 zhi1 。 qi2 xiong1 zi4 wai4 zhi4 ， yue1 ： 『 shi4 yi4 yi4 zhi1 rou4 ye3 。 』 chu1 er2 wa1 zhi1 。 yi3 mu3 ze2 bu4 shi2 ， yi3 qi1 ze2 shi2 zhi1 ； yi3 xiong1 zhi1 shi4 ze2 fu2 ju1 ， yi3 yu2 ling2 ze2 ju1 zhi1 。 shi4 shang4 wei4 neng2 chong1 qi2 lei4 ye3 hu1 ？ ruo4 zhong4 zi3 zhe3 ， yin3 er2 hou4 chong1 qi2 cao1 zhe3 ye3 。 」

## 注释

## 译文

## 赏析
