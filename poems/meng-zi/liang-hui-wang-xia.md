---
id: meng-zi-liang-hui-wang-xia
title: 梁惠王下
titlePinyin: liang2 hui4 wang2 xia4
titleSlug: liang-hui-wang-xia
author: 孟子
authorPinyin: meng4 zi3
authorSlug: meng-zi
dynasty: 战国
dynastyPinyin: zhan4 guo2
dynastySlug: zhan-guo
tags:
  - 四书五经
---
## 正文
- 庄暴见孟子，曰：「暴见于王，王语暴以好乐，暴未有以对也。」曰：「好乐何如？」
- 孟子曰：「王之好乐甚，则齐国其庶几乎！」
- 他日，见于王曰：「王尝语庄子以好乐，有诸？」王变乎色，曰：「寡人非能好先王之乐也，直好世俗之乐耳。」
- 曰：「王之好乐甚，则齐其庶几乎！今之乐犹古之乐也。」曰：「可得闻与？」
- 曰：「独乐乐，与人乐乐，孰乐？」曰：「不若与人。」
- 曰：「与少乐乐，与众乐乐，孰乐？」曰：「不若与众。」
- 「臣请为王言乐：今王鼓乐于此，百姓闻王钟鼓之声，管籥之音，举疾首蹙頞而相告曰：『吾王之好鼓乐，夫何使我至于此极也？父子不相见，兄弟妻子离散。』今王田猎于此，百姓闻王车马之音，见羽旄之美，举疾首蹙頞而相告曰：『吾王之好田猎，夫何使我至于此极也？父子不相见，兄弟妻子离散。』此无他，不与民同乐也。」
- 「今王鼓乐于此，百姓闻王钟鼓之声，管籥之音，举欣欣然有喜色而相告曰：『吾王庶几无疾病与？何以能鼓乐也？』今王田猎于此，百姓闻王车马之音，见羽旄之美，举欣欣然有喜色而相告曰『吾王庶几无疾病与？何以能田猎也？』此无他，与民同乐也。今王与百姓同乐，则王矣。」
- 齐宣王问曰：「文王之囿方七十里，有诸？」
- 孟子对曰：「于传有之。」
- 曰：「若是其大乎？」
- 曰：「民犹以为小也。」
- 曰：「寡人之囿方四十里，民犹以为大，何也？」
- 曰：「文王之囿方七十里，刍荛者往焉，雉兔者往焉，与民同之。民以为小，不亦宜乎？臣始至于境，问国之大禁，然后敢入。臣闻郊关之内有囿方四十里，杀其麋鹿者如杀人之罪。则是方四十里，为阱于国中。民以为大，不亦宜乎？」
- 齐宣王问曰：「交邻国有道乎？」
- 孟子对曰：「有。惟仁者为能以大事小，是故汤事葛，文王事昆夷；惟智者为能以小事大，故大王事獯鬻，句践事吴。以大事小者，乐天者也；以小事大者，畏天者也。乐天者保天下，畏天者保其国。《诗》云：『畏天之威，于时保之。』」
- 王曰：「大哉言矣！寡人有疾，寡人好勇。」
- 对曰：「王请无好小勇。夫抚剑疾视曰，『彼恶敢当我哉』！此匹夫之勇，敌一人者也。王请大之！《诗》云：『王赫斯怒，爰整其旅，以遏徂莒，以笃周祜，以对于天下。』此文王之勇也。文王一怒而安天下之民。《书》曰：『天降下民，作之君，作之师。惟曰其助上帝，宠之四方。有罪无罪，惟我在，天下曷敢有越厥志？』一人衡行于天下，武王耻之。此武王之勇也。而武王亦一怒而安天下之民。今王亦一怒而安天下之民，民惟恐王之不好勇也。」
- 齐宣王见孟子于雪宫。王曰：「贤者亦有此乐乎？」
- 孟子对曰：「有。人不得，则非其上矣。不得而非其上者，非也；为民上而不与民同乐者，亦非也。乐民之乐者，民亦乐其乐；忧民之忧者，民亦忧其忧。乐以天下，忧以天下，然而不王者，未之有也。
- 「昔者齐景公问于晏子曰：『吾欲观于转附、朝儛，遵海而南，放于琅邪。吾何修而可以比于先王观也？』晏子对曰：『善哉问也！天子适诸侯曰巡狩，巡狩者巡所守也；诸侯朝于天子曰述职，述职者述所职也。无非事者。春省耕而补不足，秋省敛而助不给。夏谚曰：「吾王不游，吾何以休？吾王不豫，吾何以助？一游一豫，为诸侯度。」今也不然：师行而粮食，饥者弗食，劳者弗息。睊睊胥谗，民乃作慝。方命虐民，饮食若流。流连荒亡，为诸侯忧。从流下而忘反谓之流，从流上而忘反谓之连，从兽无厌谓之荒，乐酒无厌谓之亡。先王无流连之乐，荒亡之行。惟君所行也。』景公说，大戒于国，出舍于郊。于是始兴发补不足。召大师曰：『为我作君臣相说之乐！』盖征招角招是也。其诗曰：『畜君何尤？』畜君者，好君也。」
- 齐宣王问曰：「人皆谓我毁明堂。毁诸？已乎？」
- 孟子对曰：「夫明堂者，王者之堂也。王欲行王政，则勿毁之矣。」
- 王曰：「王政可得闻与？」
- 对曰：「昔者文王之治岐也，耕者九一，仕者世禄，关市讥而不征，泽梁无禁，罪人不孥。老而无妻曰鳏。老而无夫曰寡。老而无子曰独。幼而无父曰孤。此四者，天下之穷民而无告者。文王发政施仁，必先斯四者。《诗》云：『哿矣富人，哀此茕独。』」
- 王曰：「善哉言乎！」
- 曰：「王如善之，则何为不行？」
- 王曰：「寡人有疾，寡人好货。」
- 对曰：「昔者公刘好货，《诗》云：『乃积乃仓，乃裹糇粮，于橐于囊。思戢用光。弓矢斯张，干戈戚扬，爰方启行。』故居者有积仓，行者有裹粮也，然后可以爰方启行。王如好货，与百姓同之，于王何有？」
- 王曰：「寡人有疾，寡人好色。」
- 对曰：「昔者大王好色，爱厥妃。《诗》云：『古公亶甫，来朝走马，率西水浒，至于岐下。爰及姜女，聿来胥宇。』当是时也，内无怨女，外无旷夫。王如好色，与百姓同之，于王何有？」
- 孟子谓齐宣王曰：「王之臣有托其妻子于其友，而之楚游者。比其反也，则冻馁其妻子，则如之何？」
- 王曰：「弃之。」
- 曰：「士师不能治士，则如之何？」
- 王曰：「已之。」
- 曰：「四境之内不治，则如之何？」
- 王顾左右而言他。
- 孟子见齐宣王曰：「所谓故国者，非谓有乔木之谓也，有世臣之谓也。王无亲臣矣，昔者所进，今日不知其亡也。」
- 王曰：「吾何以识其不才而舍之？」
- 曰：「国君进贤，如不得已，将使卑逾尊，疏逾戚，可不慎与？左右皆曰贤，未可也；诸大夫皆曰贤，未可也；国人皆曰贤，然后察之；见贤焉，然后用之。左右皆曰不可，勿听；诸大夫皆曰不可，勿听；国人皆曰不可，然后察之；见不可焉，然后去之。左右皆曰可杀，勿听；诸大夫皆曰可杀，勿听；国人皆曰可杀，然后察之；见可杀焉，然后杀之。故曰，国人杀之也。如此，然后可以为民父母。」
- 齐宣王问曰：「汤放桀，武王伐纣，有诸？」
- 孟子对曰：「于传有之。」
- 曰：「臣弑其君可乎？」
- 曰：「贼仁者谓之贼，贼义者谓之残，残贼之人谓之一夫。闻诛一夫纣矣，未闻弑君也。」
- 孟子见齐宣王曰：「为巨室，则必使工师求大木。工师得大木。则王喜，以为能胜其任也。匠人斵而小之，则王怒，以为不胜其任矣。夫人幼而学之，壮而欲行之。王曰『姑舍女所学而从我』，则何如？今有璞玉于此，虽万镒，必使玉人雕琢之。至于治国家，则曰『姑舍女所学而从我』，则何以异于教玉人雕琢玉哉？」
- 齐人伐燕，胜之。宣王问曰：「或谓寡人勿取，或谓寡人取之。以万乘之国伐万乘之国，五旬而举之，人力不至于此。不取，必有天殃。取之，何如？」
- 孟子对曰：「取之而燕民悦，则取之。古之人有行之者，武王是也。取之而燕民不悦，则勿取。古之人有行之者，文王是也。以万乘之国伐万乘之国，箪食壶浆，以迎王师。岂有他哉？避水火也。如水益深，如火益热，亦运而已矣。」
- 齐人伐燕，取之。诸侯将谋救燕。宣王曰：「诸侯多谋伐寡人者，何以待之？」
- 孟子对曰：「臣闻七十里为政于天下者，汤是也。未闻以千里畏人者也。《书》曰：『汤一征，自葛始。』天下信之。『东面而征，西夷怨；南面而征，北狄怨。曰，奚为后我？』民望之，若大旱之望云霓也。归市者不止，耕者不变。诛其君而吊其民，若时雨降，民大悦。《书》曰：『徯我后，后来其苏。』
- 「今燕虐其民，王往而征之。民以为将拯己于水火之中也，箪食壶浆，以迎王师。若杀其父兄，系累其子弟，毁其宗庙，迁其重器，如之何其可也？天下固畏齐之彊也。今又倍地而不行仁政，是动天下之兵也。王速出令，反其旄倪，止其重器，谋于燕众，置君而后去之，则犹可及止也。」
- 邹与鲁哄。穆公问曰：「吾有司死者三十三人，而民莫之死也。诛之，则不可胜诛；不诛，则疾视其长上之死而不救，如之何则可也？」
- 孟子对曰：「凶年饥岁，君之民老弱转乎沟壑，壮者散而之四方者，几千人矣；而君之仓廪实，府库充，有司莫以告，是上慢而残下也。曾子曰：『戒之戒之！出乎尔者，反乎尔者也。』夫民今而后得反之也。君无尤焉。君行仁政，斯民亲其上、死其长矣。」
- 滕文公问曰：「滕，小国也，间于齐楚。事齐乎？事楚乎？」
- 孟子对曰：「是谋非吾所能及也。无已，则有一焉：凿斯池也，筑斯城也，与民守之，效死而民弗去，则是可为也。」
- 滕文公问曰：「齐人将筑薛，吾甚恐。如之何则可？」
- 孟子对曰：「昔者大王居邠，狄人侵之，去之岐山之下居焉。非择而取之，不得已也。苟为善，后世子孙必有王者矣。君子创业垂统，为可继也。若夫成功，则天也。君如彼何哉？彊为善而已矣。」
- 滕文公问曰：「滕，小国也。竭力以事大国，则不得免焉。如之何则可？」
- 孟子对曰：「昔者大王居邠，狄人侵之。事之以皮币，不得免焉；事之以犬马，不得免焉；事之以珠玉，不得免焉。乃属其耆老而告之曰：『狄人之所欲者，吾土地也。吾闻之也：君子不以其所以养人者害人。二三子何患乎无君？我将去之。』去邠，逾梁山，邑于岐山之下居焉。邠人曰：『仁人也，不可失也。』从之者如归市。或曰：『世守也，非身之所能为也。效死勿去。』君请择于斯二者。」
- 鲁平公将出。嬖人臧仓者请曰：「他日君出，则必命有司所之。今乘舆已驾矣，有司未知所之。敢请。」公曰：「将见孟子。」曰：「何哉？君所为轻身以先于匹夫者，以为贤乎？礼义由贤者出。而孟子之后丧逾前丧。君无见焉！」公曰：「诺。」
- 乐正子入见，曰：「君奚为不见孟轲也？」曰：「或告寡人曰，『孟子之后丧逾前丧』，是以不往见也。」曰：「何哉君所谓逾者？前以士，后以大夫；前以三鼎，而后以五鼎与？」曰：「否。谓棺椁衣衾之美也。」曰：「非所谓逾也，贫富不同也。」
- 乐正子见孟子，曰：「克告于君，君为来见也。嬖人有臧仓者沮君，君是以不果来也。」曰：「行或使之，止或尼之。行止，非人所能也。吾之不遇鲁侯，天也。臧氏之子焉能使予不遇哉？」

## 拼音
- zhuang1 bao4 jian4 meng4 zi3 ， yue1 ： 「 bao4 jian4 yu2 wang2 ， wang2 yu3 bao4 yi3 hao3 le4 ， bao4 wei4 you3 yi3 dui4 ye3 。 」 yue1 ： 「 hao3 le4 he2 ru2 ？ 」
- meng4 zi3 yue1 ： 「 wang2 zhi1 hao3 le4 shen4 ， ze2 qi2 guo2 qi2 shu4 ji1 hu1 ！ 」
- ta1 ri4 ， jian4 yu2 wang2 yue1 ： 「 wang2 chang2 yu3 zhuang1 zi3 yi3 hao3 le4 ， you3 zhu1 ？ 」 wang2 bian4 hu1 se4 ， yue1 ： 「 gua3 ren2 fei1 neng2 hao3 xian1 wang2 zhi1 le4 ye3 ， zhi2 hao3 shi4 su2 zhi1 le4 er3 。 」
- yue1 ： 「 wang2 zhi1 hao3 le4 shen4 ， ze2 qi2 qi2 shu4 ji1 hu1 ！ jin1 zhi1 le4 you2 gu3 zhi1 le4 ye3 。 」 yue1 ： 「 ke3 de2 wen2 yu3 ？ 」
- yue1 ： 「 du2 le4 le4 ， yu3 ren2 le4 le4 ， shu2 le4 ？ 」 yue1 ： 「 bu2 ruo4 yu3 ren2 。 」
- yue1 ： 「 yu3 shao3 le4 le4 ， yu3 zhong4 le4 le4 ， shu2 le4 ？ 」 yue1 ： 「 bu2 ruo4 yu3 zhong4 。 」
- 「 chen2 qing3 wei4 wang2 yan2 le4 ： jin1 wang2 gu3 yue4 yu2 ci3 ， bai3 xing4 wen2 wang2 zhong1 gu3 zhi1 sheng1 ， guan3 yue4 zhi1 yin1 ， ju3 ji2 shou3 cu4 e4 er2 xiang1 gao4 yue1 ： 『 wu2 wang2 zhi1 hao3 gu3 yue4 ， fu1 he2 shi3 wo3 zhi4 yu2 ci3 ji2 ye3 ？ fu4 zi3 bu4 xiang1 jian4 ， xiong1 di4 qi1 zi3 li2 san4 。 』 jin1 wang2 tian2 lie4 yu2 ci3 ， bai3 xing4 wen2 wang2 che1 ma3 zhi1 yin1 ， jian4 yu3 mao2 zhi1 mei3 ， ju3 ji2 shou3 cu4 e4 er2 xiang1 gao4 yue1 ： 『 wu2 wang2 zhi1 hao3 tian2 lie4 ， fu1 he2 shi3 wo3 zhi4 yu2 ci3 ji2 ye3 ？ fu4 zi3 bu4 xiang1 jian4 ， xiong1 di4 qi1 zi3 li2 san4 。 』 ci3 wu2 ta1 ， bu4 yu3 min2 tong2 le4 ye3 。 」
- 「 jin1 wang2 gu3 yue4 yu2 ci3 ， bai3 xing4 wen2 wang2 zhong1 gu3 zhi1 sheng1 ， guan3 yue4 zhi1 yin1 ， ju3 xin1 xin1 ran2 you3 xi3 se4 er2 xiang1 gao4 yue1 ： 『 wu2 wang2 shu4 ji1 wu2 ji2 bing4 yu3 ？ he2 yi3 neng2 gu3 yue4 ye3 ？ 』 jin1 wang2 tian2 lie4 yu2 ci3 ， bai3 xing4 wen2 wang2 che1 ma3 zhi1 yin1 ， jian4 yu3 mao2 zhi1 mei3 ， ju3 xin1 xin1 ran2 you3 xi3 se4 er2 xiang1 gao4 yue1 『 wu2 wang2 shu4 ji1 wu2 ji2 bing4 yu3 ？ he2 yi3 neng2 tian2 lie4 ye3 ？ 』 ci3 wu2 ta1 ， yu3 min2 tong2 le4 ye3 。 jin1 wang2 yu3 bai3 xing4 tong2 le4 ， ze2 wang2 yi3 。 」
- qi2 xuan1 wang2 wen4 yue1 ： 「 wen2 wang2 zhi1 you4 fang1 qi1 shi2 li3 ， you3 zhu1 ？ 」
- meng4 zi3 dui4 yue1 ： 「 yu2 chuan2 you3 zhi1 。 」
- yue1 ： 「 ruo4 shi4 qi2 da4 hu1 ？ 」
- yue1 ： 「 min2 you2 yi3 wei2 xiao3 ye3 。 」
- yue1 ： 「 gua3 ren2 zhi1 you4 fang1 si4 shi2 li3 ， min2 you2 yi3 wei2 da4 ， he2 ye3 ？ 」
- yue1 ： 「 wen2 wang2 zhi1 you4 fang1 qi1 shi2 li3 ， chu2 rao2 zhe3 wang3 yan1 ， zhi4 tu4 zhe3 wang3 yan1 ， yu3 min2 tong2 zhi1 。 min2 yi3 wei2 xiao3 ， bu2 yi4 yi2 hu1 ？ chen2 shi3 zhi4 yu2 jing4 ， wen4 guo2 zhi1 da4 jin4 ， ran2 hou4 gan3 ru4 。 chen2 wen2 jiao1 guan1 zhi1 nei4 you3 you4 fang1 si4 shi2 li3 ， sha1 qi2 mi2 lu4 zhe3 ru2 sha1 ren2 zhi1 zui4 。 ze2 shi4 fang1 si4 shi2 li3 ， wei4 jing3 yu2 guo2 zhong1 。 min2 yi3 wei2 da4 ， bu2 yi4 yi2 hu1 ？ 」
- qi2 xuan1 wang2 wen4 yue1 ： 「 jiao1 lin2 guo2 you3 dao4 hu1 ？ 」
- meng4 zi3 dui4 yue1 ： 「 you3 。 wei2 ren2 zhe3 wei4 neng2 yi3 da4 shi4 xiao3 ， shi4 gu4 tang1 shi4 ge3 ， wen2 wang2 shi4 kun1 yi2 ； wei2 zhi4 zhe3 wei4 neng2 yi3 xiao3 shi4 da4 ， gu4 da4 wang2 shi4 xun1 yu4 ， ju4 jian4 shi4 wu2 。 yi3 da4 shi4 xiao3 zhe3 ， le4 tian1 zhe3 ye3 ； yi3 xiao3 shi4 da4 zhe3 ， wei4 tian1 zhe3 ye3 。 le4 tian1 zhe3 bao3 tian1 xia4 ， wei4 tian1 zhe3 bao3 qi2 guo2 。 《 shi1 》 yun2 ： 『 wei4 tian1 zhi1 wei1 ， yu2 shi2 bao3 zhi1 。 』 」
- wang2 yue1 ： 「 da4 zai1 yan2 yi3 ！ gua3 ren2 you3 ji2 ， gua3 ren2 hao3 yong3 。 」
- dui4 yue1 ： 「 wang2 qing3 wu2 hao3 xiao3 yong3 。 fu1 fu3 jian4 ji2 shi4 yue1 ， 『 bi3 e4 gan3 dang1 wo3 zai1 』 ！ ci3 pi3 fu1 zhi1 yong3 ， di2 yi4 ren2 zhe3 ye3 。 wang2 qing3 da4 zhi1 ！ 《 shi1 》 yun2 ： 『 wang2 he4 si1 nu4 ， yuan2 zheng3 qi2 lü3 ， yi3 e4 cu2 ju3 ， yi3 du3 zhou1 hu4 ， yi3 dui4 yu2 tian1 xia4 。 』 ci3 wen2 wang2 zhi1 yong3 ye3 。 wen2 wang2 yi2 nu4 er2 an1 tian1 xia4 zhi1 min2 。 《 shu1 》 yue1 ： 『 tian1 jiang4 xia4 min2 ， zuo4 zhi1 jun1 ， zuo4 zhi1 shi1 。 wei2 yue1 qi2 zhu4 shang4 di4 ， chong3 zhi1 si4 fang1 。 you3 zui4 wu2 zui4 ， wei2 wo3 zai4 ， tian1 xia4 he2 gan3 you3 yue4 jue2 zhi4 ？ 』 yi4 ren2 heng2 xing2 yu2 tian1 xia4 ， wu3 wang2 chi3 zhi1 。 ci3 wu3 wang2 zhi1 yong3 ye3 。 er2 wu3 wang2 yi4 yi2 nu4 er2 an1 tian1 xia4 zhi1 min2 。 jin1 wang2 yi4 yi2 nu4 er2 an1 tian1 xia4 zhi1 min2 ， min2 wei2 kong3 wang2 zhi1 bu4 hao3 yong3 ye3 。 」
- qi2 xuan1 wang2 jian4 meng4 zi3 yu2 xue3 gong1 。 wang2 yue1 ： 「 xian2 zhe3 yi4 you3 ci3 le4 hu1 ？ 」
- meng4 zi3 dui4 yue1 ： 「 you3 。 ren2 bu4 de2 ， ze2 fei1 qi2 shang4 yi3 。 bu4 de2 er2 fei1 qi2 shang4 zhe3 ， fei1 ye3 ； wei4 min2 shang4 er2 bu4 yu3 min2 tong2 le4 zhe3 ， yi4 fei1 ye3 。 le4 min2 zhi1 le4 zhe3 ， min2 yi4 le4 qi2 le4 ； you1 min2 zhi1 you1 zhe3 ， min2 yi4 you1 qi2 you1 。 le4 yi3 tian1 xia4 ， you1 yi3 tian1 xia4 ， ran2 er2 bu4 wang2 zhe3 ， wei4 zhi1 you3 ye3 。
- 「 xi1 zhe3 qi2 jing3 gong1 wen4 yu2 yan4 zi3 yue1 ： 『 wu2 yu4 guan1 yu2 zhuan3 fu4 、 chao2 wu3 ， zun1 hai3 er2 nan2 ， fang4 yu2 lang2 xie2 。 wu2 he2 xiu1 er2 ke3 yi3 bi3 yu2 xian1 wang2 guan1 ye3 ？ 』 yan4 zi3 dui4 yue1 ： 『 shan4 zai1 wen4 ye3 ！ tian1 zi3 shi4 zhu1 hou2 yue1 xun2 shou4 ， xun2 shou4 zhe3 xun2 suo3 shou3 ye3 ； zhu1 hou2 chao2 yu2 tian1 zi3 yue1 shu4 zhi2 ， shu4 zhi2 zhe3 shu4 suo3 zhi2 ye3 。 wu2 fei1 shi4 zhe3 。 chun1 sheng3 geng1 er2 bu3 bu4 zu2 ， qiu1 sheng3 lian3 er2 zhu4 bu4 gei3 。 xia4 yan4 yue1 ： 「 wu2 wang2 bu4 you2 ， wu2 he2 yi3 xiu1 ？ wu2 wang2 bu2 yu4 ， wu2 he2 yi3 zhu4 ？ yi4 you2 yi2 yu4 ， wei4 zhu1 hou2 du4 。 」 jin1 ye3 bu4 ran2 ： shi1 xing2 er2 liang2 shi2 ， ji1 zhe3 fu2 shi2 ， lao2 zhe3 fu2 xi1 。 juan4 juan4 xu1 chan2 ， min2 nai3 zuo4 te4 。 fang1 ming4 nüe4 min2 ， yin3 shi2 ruo4 liu2 。 liu2 lian2 huang1 wang2 ， wei4 zhu1 hou2 you1 。 cong2 liu2 xia4 er2 wang4 fan3 wei4 zhi1 liu2 ， cong2 liu2 shang4 er2 wang4 fan3 wei4 zhi1 lian2 ， cong2 shou4 wu2 yan4 wei4 zhi1 huang1 ， le4 jiu3 wu2 yan4 wei4 zhi1 wang2 。 xian1 wang2 wu2 liu2 lian2 zhi1 le4 ， huang1 wang2 zhi1 xing2 。 wei2 jun1 suo3 xing2 ye3 。 』 jing3 gong1 shuo1 ， da4 jie4 yu2 guo2 ， chu1 she4 yu2 jiao1 。 yu2 shi4 shi3 xing1 fa1 bu3 bu4 zu2 。 zhao4 da4 shi1 yue1 ： 『 wei4 wo3 zuo4 jun1 chen2 xiang1 shuo1 zhi1 le4 ！ 』 gai4 zheng1 zhao1 jiao3 zhao1 shi4 ye3 。 qi2 shi1 yue1 ： 『 chu4 jun1 he2 you2 ？ 』 chu4 jun1 zhe3 ， hao3 jun1 ye3 。 」
- qi2 xuan1 wang2 wen4 yue1 ： 「 ren2 jie1 wei4 wo3 hui3 ming2 tang2 。 hui3 zhu1 ？ yi3 hu1 ？ 」
- meng4 zi3 dui4 yue1 ： 「 fu1 ming2 tang2 zhe3 ， wang2 zhe3 zhi1 tang2 ye3 。 wang2 yu4 xing2 wang2 zheng4 ， ze2 wu4 hui3 zhi1 yi3 。 」
- wang2 yue1 ： 「 wang2 zheng4 ke3 de2 wen2 yu3 ？ 」
- dui4 yue1 ： 「 xi1 zhe3 wen2 wang2 zhi1 zhi4 qi2 ye3 ， geng1 zhe3 jiu3 yi1 ， shi4 zhe3 shi4 lu4 ， guan1 shi4 ji1 er2 bu4 zheng1 ， ze2 liang2 wu2 jin4 ， zui4 ren2 bu4 nu2 。 lao3 er2 wu2 qi1 yue1 guan1 。 lao3 er2 wu2 fu1 yue1 gua3 。 lao3 er2 wu2 zi3 yue1 du2 。 you4 er2 wu2 fu4 yue1 gu1 。 ci3 si4 zhe3 ， tian1 xia4 zhi1 qiong2 min2 er2 wu2 gao4 zhe3 。 wen2 wang2 fa1 zheng4 shi1 ren2 ， bi4 xian1 si1 si4 zhe3 。 《 shi1 》 yun2 ： 『 ge3 yi3 fu4 ren2 ， ai1 ci3 qiong2 du2 。 』 」
- wang2 yue1 ： 「 shan4 zai1 yan2 hu1 ！ 」
- yue1 ： 「 wang2 ru2 shan4 zhi1 ， ze2 he2 wei4 bu4 xing2 ？ 」
- wang2 yue1 ： 「 gua3 ren2 you3 ji2 ， gua3 ren2 hao3 huo4 。 」
- dui4 yue1 ： 「 xi1 zhe3 gong1 liu2 hao3 huo4 ， 《 shi1 》 yun2 ： 『 nai3 ji1 nai3 cang1 ， nai3 guo3 hou2 liang2 ， yu2 tuo2 yu2 nang2 。 si1 ji2 yong4 guang1 。 gong1 shi3 si1 zhang1 ， gan1 ge1 qi1 yang2 ， yuan2 fang1 qi3 xing2 。 』 gu4 ju1 zhe3 you3 ji1 cang1 ， xing2 zhe3 you3 guo3 liang2 ye3 ， ran2 hou4 ke3 yi3 yuan2 fang1 qi3 xing2 。 wang2 ru2 hao3 huo4 ， yu3 bai3 xing4 tong2 zhi1 ， yu2 wang2 he2 you3 ？ 」
- wang2 yue1 ： 「 gua3 ren2 you3 ji2 ， gua3 ren2 hao4 se4 。 」
- dui4 yue1 ： 「 xi1 zhe3 da4 wang2 hao4 se4 ， ai4 jue2 fei1 。 《 shi1 》 yun2 ： 『 gu3 gong1 dan3 fu3 ， lai2 chao2 zou3 ma3 ， lü4 xi1 shui3 hu3 ， zhi4 yu2 qi2 xia4 。 yuan2 ji2 jiang1 nü3 ， yu4 lai2 xu1 yu3 。 』 dang1 shi4 shi2 ye3 ， nei4 wu2 yuan4 nü3 ， wai4 wu2 kuang4 fu1 。 wang2 ru2 hao4 se4 ， yu3 bai3 xing4 tong2 zhi1 ， yu2 wang2 he2 you3 ？ 」
- meng4 zi3 wei4 qi2 xuan1 wang2 yue1 ： 「 wang2 zhi1 chen2 you3 tuo1 qi2 qi1 zi3 yu2 qi2 you3 ， er2 zhi1 chu3 you2 zhe3 。 bi3 qi2 fan3 ye3 ， ze2 dong4 nei3 qi2 qi1 zi3 ， ze2 ru2 zhi1 he2 ？ 」
- wang2 yue1 ： 「 qi4 zhi1 。 」
- yue1 ： 「 shi4 shi1 bu4 neng2 zhi4 shi4 ， ze2 ru2 zhi1 he2 ？ 」
- wang2 yue1 ： 「 yi3 zhi1 。 」
- yue1 ： 「 si4 jing4 zhi1 nei4 bu2 zhi4 ， ze2 ru2 zhi1 he2 ？ 」
- wang2 gu4 zuo3 you4 er2 yan2 ta1 。
- meng4 zi3 jian4 qi2 xuan1 wang2 yue1 ： 「 suo3 wei4 gu4 guo2 zhe3 ， fei1 wei4 you3 qiao2 mu4 zhi1 wei4 ye3 ， you3 shi4 chen2 zhi1 wei4 ye3 。 wang2 wu2 qin1 chen2 yi3 ， xi1 zhe3 suo3 jin4 ， jin1 ri4 bu4 zhi1 qi2 wang2 ye3 。 」
- wang2 yue1 ： 「 wu2 he2 yi3 shi2 qi2 bu4 cai2 er2 she4 zhi1 ？ 」
- yue1 ： 「 guo2 jun1 jin4 xian2 ， ru2 bu4 de2 yi3 ， jiang1 shi3 bei1 yu2 zun1 ， shu1 yu2 qi1 ， ke3 bu2 shen4 yu3 ？ zuo3 you4 jie1 yue1 xian2 ， wei4 ke3 ye3 ； zhu1 dai4 fu0 jie1 yue1 xian2 ， wei4 ke3 ye3 ； guo2 ren2 jie1 yue1 xian2 ， ran2 hou4 cha2 zhi1 ； jian4 xian2 yan1 ， ran2 hou4 yong4 zhi1 。 zuo3 you4 jie1 yue1 bu4 ke3 ， wu4 ting1 ； zhu1 dai4 fu0 jie1 yue1 bu4 ke3 ， wu4 ting1 ； guo2 ren2 jie1 yue1 bu4 ke3 ， ran2 hou4 cha2 zhi1 ； jian4 bu4 ke3 yan1 ， ran2 hou4 qu4 zhi1 。 zuo3 you4 jie1 yue1 ke3 sha1 ， wu4 ting1 ； zhu1 dai4 fu0 jie1 yue1 ke3 sha1 ， wu4 ting1 ； guo2 ren2 jie1 yue1 ke3 sha1 ， ran2 hou4 cha2 zhi1 ； jian4 ke3 sha1 yan1 ， ran2 hou4 sha1 zhi1 。 gu4 yue1 ， guo2 ren2 sha1 zhi1 ye3 。 ru2 ci3 ， ran2 hou4 ke3 yi3 wei2 min2 fu4 mu3 。 」
- qi2 xuan1 wang2 wen4 yue1 ： 「 tang1 fang4 jie2 ， wu3 wang2 fa2 zhou4 ， you3 zhu1 ？ 」
- meng4 zi3 dui4 yue1 ： 「 yu2 chuan2 you3 zhi1 。 」
- yue1 ： 「 chen2 shi4 qi2 jun1 ke3 hu1 ？ 」
- yue1 ： 「 zei2 ren2 zhe3 wei4 zhi1 zei2 ， zei2 yi4 zhe3 wei4 zhi1 can2 ， can2 zei2 zhi1 ren2 wei4 zhi1 yi1 fu1 。 wen2 zhu1 yi4 fu1 zhou4 yi3 ， wei4 wen2 shi4 jun1 ye3 。 」
- meng4 zi3 jian4 qi2 xuan1 wang2 yue1 ： 「 wei4 ju4 shi4 ， ze2 bi4 shi3 gong1 shi1 qiu2 da4 mu4 。 gong1 shi1 de2 da4 mu4 。 ze2 wang2 xi3 ， yi3 wei2 neng2 sheng4 qi2 ren4 ye3 。 jiang4 ren2 zhuo2 er2 xiao3 zhi1 ， ze2 wang2 nu4 ， yi3 wei2 bu2 sheng4 qi2 ren4 yi3 。 fu1 ren2 you4 er2 xue2 zhi1 ， zhuang4 er2 yu4 xing2 zhi1 。 wang2 yue1 『 gu1 she4 nü3 suo3 xue2 er2 cong2 wo3 』 ， ze2 he2 ru2 ？ jin1 you3 pu2 yu4 yu2 ci3 ， sui1 wan4 yi4 ， bi4 shi3 yu4 ren2 diao1 zhuo2 zhi1 。 zhi4 yu2 zhi4 guo2 jia1 ， ze2 yue1 『 gu1 she4 nü3 suo3 xue2 er2 cong2 wo3 』 ， ze2 he2 yi3 yi4 yu2 jiao4 yu4 ren2 diao1 zhuo2 yu4 zai1 ？ 」
- qi2 ren2 fa2 yan4 ， sheng4 zhi1 。 xuan1 wang2 wen4 yue1 ： 「 huo4 wei4 gua3 ren2 wu4 qu3 ， huo4 wei4 gua3 ren2 qu3 zhi1 。 yi3 wan4 sheng4 zhi1 guo2 fa2 wan4 sheng4 zhi1 guo2 ， wu3 xun2 er2 ju3 zhi1 ， ren2 li4 bu2 zhi4 yu2 ci3 。 bu4 qu3 ， bi4 you3 tian1 yang1 。 qu3 zhi1 ， he2 ru2 ？ 」
- meng4 zi3 dui4 yue1 ： 「 qu3 zhi1 er2 yan4 min2 yue4 ， ze2 qu3 zhi1 。 gu3 zhi1 ren2 you3 xing2 zhi1 zhe3 ， wu3 wang2 shi4 ye3 。 qu3 zhi1 er2 yan4 min2 bu2 yue4 ， ze2 wu4 qu3 。 gu3 zhi1 ren2 you3 xing2 zhi1 zhe3 ， wen2 wang2 shi4 ye3 。 yi3 wan4 sheng4 zhi1 guo2 fa2 wan4 sheng4 zhi1 guo2 ， dan1 shi2 hu2 jiang1 ， yi3 ying2 wang2 shi1 。 qi3 you3 ta1 zai1 ？ bi4 shui3 huo3 ye3 。 ru2 shui3 yi4 shen1 ， ru2 huo3 yi4 re4 ， yi4 yun4 er2 yi3 yi3 。 」
- qi2 ren2 fa2 yan4 ， qu3 zhi1 。 zhu1 hou2 jiang1 mou2 jiu4 yan4 。 xuan1 wang2 yue1 ： 「 zhu1 hou2 duo1 mou2 fa2 gua3 ren2 zhe3 ， he2 yi3 dai4 zhi1 ？ 」
- meng4 zi3 dui4 yue1 ： 「 chen2 wen2 qi1 shi2 li3 wei2 zheng4 yu2 tian1 xia4 zhe3 ， tang1 shi4 ye3 。 wei4 wen2 yi3 qian1 li3 wei4 ren2 zhe3 ye3 。 《 shu1 》 yue1 ： 『 tang1 yi4 zheng1 ， zi4 ge3 shi3 。 』 tian1 xia4 xin4 zhi1 。 『 dong1 mian4 er2 zheng1 ， xi1 yi2 yuan4 ； nan2 mian4 er2 zheng1 ， bei3 di2 yuan4 。 yue1 ， xi1 wei4 hou4 wo3 ？ 』 min2 wang4 zhi1 ， ruo4 da4 han4 zhi1 wang4 yun2 ni2 ye3 。 gui1 shi4 zhe3 bu4 zhi3 ， geng1 zhe3 bu2 bian4 。 zhu1 qi2 jun1 er2 diao4 qi2 min2 ， ruo4 shi2 yu3 jiang4 ， min2 da4 yue4 。 《 shu1 》 yue1 ： 『 xi1 wo3 hou4 ， hou4 lai2 qi2 su1 。 』
- 「 jin1 yan4 nüe4 qi2 min2 ， wang2 wang3 er2 zheng1 zhi1 。 min2 yi3 wei2 jiang1 zheng3 ji3 yu2 shui3 huo3 zhi1 zhong1 ye3 ， dan1 shi2 hu2 jiang1 ， yi3 ying2 wang2 shi1 。 ruo4 sha1 qi2 fu4 xiong1 ， xi4 lei4 qi2 zi3 di4 ， hui3 qi2 zong1 miao4 ， qian1 qi2 zhong4 qi4 ， ru2 zhi1 he2 qi2 ke3 ye3 ？ tian1 xia4 gu4 wei4 qi2 zhi1 qiang2 ye3 。 jin1 you4 bei4 di4 er2 bu4 xing2 ren2 zheng4 ， shi4 dong4 tian1 xia4 zhi1 bing1 ye3 。 wang2 su4 chu1 ling4 ， fan3 qi2 mao2 ni2 ， zhi3 qi2 zhong4 qi4 ， mou2 yu2 yan4 zhong4 ， zhi4 jun1 er2 hou4 qu4 zhi1 ， ze2 you2 ke3 ji2 zhi3 ye3 。 」
- zou1 yu3 lu3 hong3 。 mu4 gong1 wen4 yue1 ： 「 wu2 you3 si1 si3 zhe3 san1 shi2 san1 ren2 ， er2 min2 mo4 zhi1 si3 ye3 。 zhu1 zhi1 ， ze2 bu4 ke3 sheng4 zhu1 ； bu4 zhu1 ， ze2 ji2 shi4 qi2 zhang3 shang4 zhi1 si3 er2 bu2 jiu4 ， ru2 zhi1 he2 ze2 ke3 ye3 ？ 」
- meng4 zi3 dui4 yue1 ： 「 xiong1 nian2 ji1 sui4 ， jun1 zhi1 min2 lao3 ruo4 zhuan3 hu1 gou1 he4 ， zhuang4 zhe3 san4 er2 zhi1 si4 fang1 zhe3 ， ji3 qian1 ren2 yi3 ； er2 jun1 zhi1 cang1 lin3 shi2 ， fu3 ku4 chong1 ， you3 si1 mo4 yi3 gao4 ， shi4 shang4 man4 er2 can2 xia4 ye3 。 ceng2 zi3 yue1 ： 『 jie4 zhi1 jie4 zhi1 ！ chu1 hu1 er3 zhe3 ， fan3 hu1 er3 zhe3 ye3 。 』 fu1 min2 jin1 er2 hou4 de2 fan3 zhi1 ye3 。 jun1 wu2 you2 yan1 。 jun1 xing2 ren2 zheng4 ， si1 min2 qin1 qi2 shang4 、 si3 qi2 chang2 yi3 。 」
- teng2 wen2 gong1 wen4 yue1 ： 「 teng2 ， xiao3 guo2 ye3 ， jian1 yu2 qi2 chu3 。 shi4 qi2 hu1 ？ shi4 chu3 hu1 ？ 」
- meng4 zi3 dui4 yue1 ： 「 shi4 mou2 fei1 wu2 suo3 neng2 ji2 ye3 。 wu2 yi3 ， ze2 you3 yi4 yan1 ： zao2 si1 chi2 ye3 ， zhu4 si1 cheng2 ye3 ， yu3 min2 shou3 zhi1 ， xiao4 si3 er2 min2 fu2 qu4 ， ze2 shi4 ke3 wei4 ye3 。 」
- teng2 wen2 gong1 wen4 yue1 ： 「 qi2 ren2 jiang1 zhu4 xue1 ， wu2 shen4 kong3 。 ru2 zhi1 he2 ze2 ke3 ？ 」
- meng4 zi3 dui4 yue1 ： 「 xi1 zhe3 da4 wang2 ju1 bin1 ， di2 ren2 qin1 zhi1 ， qu4 zhi1 qi2 shan1 zhi1 xia4 ju1 yan1 。 fei1 ze2 er2 qu3 zhi1 ， bu4 de2 yi3 ye3 。 gou3 wei4 shan4 ， hou4 shi4 zi3 sun1 bi4 you3 wang2 zhe3 yi3 。 jun1 zi3 chuang4 ye4 chui2 tong3 ， wei4 ke3 ji4 ye3 。 ruo4 fu1 cheng2 gong1 ， ze2 tian1 ye3 。 jun1 ru2 bi3 he2 zai1 ？ qiang2 wei4 shan4 er2 yi3 yi3 。 」
- teng2 wen2 gong1 wen4 yue1 ： 「 teng2 ， xiao3 guo2 ye3 。 jie2 li4 yi3 shi4 da4 guo2 ， ze2 bu4 de2 mian3 yan1 。 ru2 zhi1 he2 ze2 ke3 ？ 」
- meng4 zi3 dui4 yue1 ： 「 xi1 zhe3 da4 wang2 ju1 bin1 ， di2 ren2 qin1 zhi1 。 shi4 zhi1 yi3 pi2 bi4 ， bu4 de2 mian3 yan1 ； shi4 zhi1 yi3 quan3 ma3 ， bu4 de2 mian3 yan1 ； shi4 zhi1 yi3 zhu1 yu4 ， bu4 de2 mian3 yan1 。 nai3 shu3 qi2 qi2 lao3 er2 gao4 zhi1 yue1 ： 『 di2 ren2 zhi1 suo3 yu4 zhe3 ， wu2 tu3 di4 ye3 。 wu2 wen2 zhi1 ye3 ： jun1 zi3 bu4 yi3 qi2 suo3 yi3 yang3 ren2 zhe3 hai4 ren2 。 er4 san1 zi3 he2 huan4 hu1 wu2 jun1 ？ wo3 jiang1 qu4 zhi1 。 』 qu4 bin1 ， yu2 liang2 shan1 ， yi4 yu2 qi2 shan1 zhi1 xia4 ju1 yan1 。 bin1 ren2 yue1 ： 『 ren2 ren2 ye3 ， bu4 ke3 shi1 ye3 。 』 cong2 zhi1 zhe3 ru2 gui1 shi4 。 huo4 yue1 ： 『 shi4 shou3 ye3 ， fei1 shen1 zhi1 suo3 neng2 wei4 ye3 。 xiao4 si3 wu4 qu4 。 』 jun1 qing3 ze2 yu2 si1 er4 zhe3 。 」
- lu3 ping2 gong1 jiang1 chu1 。 bi4 ren2 zang1 cang1 zhe3 qing3 yue1 ： 「 ta1 ri4 jun1 chu1 ， ze2 bi4 ming4 you3 si1 suo3 zhi1 。 jin1 cheng2 yu2 yi3 jia4 yi3 ， you3 si1 wei4 zhi1 suo3 zhi1 。 gan3 qing3 。 」 gong1 yue1 ： 「 jiang1 jian4 meng4 zi3 。 」 yue1 ： 「 he2 zai1 ？ jun1 suo3 wei4 qing1 shen1 yi3 xian1 yu2 pi3 fu1 zhe3 ， yi3 wei2 xian2 hu1 ？ li3 yi4 you2 xian2 zhe3 chu1 。 er2 meng4 zi3 zhi1 hou4 sang4 yu2 qian2 sang4 。 jun1 wu2 jian4 yan1 ！ 」 gong1 yue1 ： 「 nuo4 。 」
- le4 zheng4 zi3 ru4 jian4 ， yue1 ： 「 jun1 xi1 wei4 bu2 jian4 meng4 ke1 ye3 ？ 」 yue1 ： 「 huo4 gao4 gua3 ren2 yue1 ， 『 meng4 zi3 zhi1 hou4 sang4 yu2 qian2 sang4 』 ， shi4 yi3 bu4 wang3 jian4 ye3 。 」 yue1 ： 「 he2 zai1 jun1 suo3 wei4 yu2 zhe3 ？ qian2 yi3 shi4 ， hou4 yi3 dai4 fu0 ； qian2 yi3 san1 ding3 ， er2 hou4 yi3 wu3 ding3 yu3 ？ 」 yue1 ： 「 fou3 。 wei4 guan1 guo3 yi1 qin1 zhi1 mei3 ye3 。 」 yue1 ： 「 fei1 suo3 wei4 yu2 ye3 ， pin2 fu4 bu4 tong2 ye3 。 」
- le4 zheng4 zi3 jian4 meng4 zi3 ， yue1 ： 「 ke4 gao4 yu2 jun1 ， jun1 wei4 lai2 jian4 ye3 。 bi4 ren2 you3 zang1 cang1 zhe3 ju3 jun1 ， jun1 shi4 yi3 bu4 guo3 lai2 ye3 。 」 yue1 ： 「 xing2 huo4 shi3 zhi1 ， zhi3 huo4 ni2 zhi1 。 xing2 zhi3 ， fei1 ren2 suo3 neng2 ye3 。 wu2 zhi1 bu2 yu4 lu3 hou2 ， tian1 ye3 。 zang1 shi4 zhi1 zi3 yan1 neng2 shi3 yu3 bu2 yu4 zai1 ？ 」

## 注释

## 译文

## 赏析
