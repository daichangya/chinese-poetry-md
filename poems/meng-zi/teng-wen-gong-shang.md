---
id: meng-zi-teng-wen-gong-shang
title: 滕文公上
titlePinyin: teng2 wen2 gong1 shang4
titleSlug: teng-wen-gong-shang
author: 孟子
authorPinyin: meng4 zi3
authorSlug: meng-zi
dynasty: 战国
dynastyPinyin: zhan4 guo2
dynastySlug: zhan-guo
tags:
  - 四书五经
---
## 正文
- 滕文公为世子，将之楚，过宋而见孟子。孟子道性善，言必称尧舜。
- 世子自楚反，复见孟子。孟子曰：「世子疑吾言乎？夫道一而已矣。成覸谓齐景公曰：『彼丈夫也，我丈夫也，吾何畏彼哉？』颜渊曰：『舜何人也？予何人也？有为者亦若是。』公明仪曰：『文王我师也，周公岂欺我哉？』今滕，绝长补短，将五十里也，犹可以为善国。《书》曰：『若药不瞑眩，厥疾不瘳。』」
- 滕定公薨。世子谓然友曰：「昔者孟子尝与我言于宋，于心终不忘。今也不幸至于大故，吾欲使子问于孟子，然后行事。」
- 然友之邹问于孟子。孟子曰：「不亦善乎！亲丧固所自尽也。曾子曰：『生事之以礼；死葬之以礼，祭之以礼，可谓孝矣。』诸侯之礼，吾未之学也；虽然，吾尝闻之矣。三年之丧，齐疏之服，𫗞粥之食，自天子达于庶人，三代共之。」
- 然友反命，定为三年之丧。父兄百官皆不欲，曰：「吾宗国鲁先君莫之行，吾先君亦莫之行也，至于子之身而反之，不可。且志曰：『丧祭从先祖。』」曰：「吾有所受之也。」谓然友曰：「吾他日未尝学问，好驰马试剑。今也父兄百官不我足也，恐其不能尽于大事，子为我问孟子。」
- 然友复之邹问孟子。孟子曰：「然。不可以他求者也。孔子曰：『君薨，听于冢宰。歠粥，面深墨。即位而哭，百官有司，莫敢不哀，先之也。』上有好者，下必有甚焉者矣。『君子之德，风也；小人之德，草也。草尚之风必偃。』是在世子。」
- 然友反命。世子曰：「然。是诚在我。」五月居庐，未有命戒。百官族人可谓曰知。及至葬，四方来观之，颜色之戚，哭泣之哀，吊者大悦。
- 滕文公问为国。孟子曰：「民事不可缓也。《诗》云：『昼尔于茅，宵尔索绹；亟其乘屋，其始播百谷。』民之为道也，有恒产者有恒心，无恒产者无恒心。苟无恒心，放辟邪侈，无不为已。及陷乎罪，然后从而刑之，是罔民也。焉有仁人在位，罔民而可为也？是故贤君必恭俭礼下，取于民有制。阳虎曰：『为富不仁矣，为仁不富矣。』
- 「夏后氏五十而贡，殷人七十而助，周人百亩而彻，其实皆什一也。彻者，彻也；助者，藉也。龙子曰：『治地莫善于助，莫不善于贡。贡者校数岁之中以为常。乐岁，粒米狼戾，多取之而不为虐，则寡取之；凶年，粪其田而不足，则必取盈焉。为民父母，使民盻盻然，将终岁勤动，不得以养其父母，又称贷而益之。使老稚转乎沟壑，恶在其为民父母也？』夫世禄，滕固行之矣。《诗》云：『雨我公田，遂及我私。』惟助为有公田。由此观之，虽周亦助也。
- 「设为庠序学校以教之：庠者，养也；校者，教也；序者，射也。夏曰校，殷曰序，周曰庠，学则三代共之，皆所以明人伦也。人伦明于上，小民亲于下。有王者起，必来取法，是为王者师也。《诗》云『周虽旧邦，其命惟新』，文王之谓也。子力行之，亦以新子之国。」
- 使毕战问井地。孟子曰：「子之君将行仁政，选择而使子，子必勉之！夫仁政，必自经界始。经界不正，井地不钧，谷禄不平。是故暴君污吏必慢其经界。经界既正，分田制禄可坐而定也。夫滕壤地褊小，将为君子焉，将为野人焉。无君子莫治野人，无野人莫养君子。请野九一而助，国中什一使自赋。卿以下必有圭田，圭田五十亩。余夫二十五亩。死徙无出乡，乡田同井。出入相友，守望相助，疾病相扶持，则百姓亲睦。方里而井，井九百亩，其中为公田。八家皆私百亩，同养公田。公事毕，然后敢治私事，所以别野人也。此其大略也。若夫润泽之，则在君与子矣。」
- 有为神农之言者许行，自楚之滕，踵门而告文公曰：「远方之人闻君行仁政，愿受一廛而为氓。」文公与之处，其徒数十人，皆衣褐，捆屦、织席以为食。
- 陈良之徒陈相与其弟辛，负耒耜而自宋之滕，曰：「闻君行圣人之政，是亦圣人也，愿为圣人氓。」陈相见许行而大悦，尽弃其学而学焉。
- 陈相见孟子，道许行之言曰：「滕君，则诚贤君也；虽然，未闻道也。贤者与民并耕而食，饔飧而治。今也滕有仓廪府库，则是厉民而以自养也，恶得贤？」
- 孟子曰：「许子必种粟而后食乎？」曰：「然。」
- 「许子必织布而后衣乎？」曰：「否。许子衣褐。」
- 「许子冠乎？」曰：「冠。」
- 曰：「奚冠？」曰：「冠素。」
- 曰：「自织之与？」曰：「否。以粟易之。」
- 曰：「许子奚为不自织？」曰：「害于耕。」
- 曰：「许子以釜甑爨，以铁耕乎？」曰：「然。」
- 「自为之与？」曰：「否。以粟易之。」
- 「以粟易械器者，不为厉陶冶；陶冶亦以其械器易粟者，岂为厉农夫哉？且许子何不为陶冶。舍皆取诸其宫中而用之？何为纷纷然与百工交易？何许子之不惮烦？」曰：「百工之事，固不可耕且为也。」
- 「然则治天下独可耕且为与？有大人之事，有小人之事。且一人之身，而百工之所为备。如必自为而后用之，是率天下而路也。故曰：或劳心，或劳力；劳心者治人，劳力者治于人；治于人者食人，治人者食于人：天下之通义也。
- 「当尧之时，天下犹未平，洪水横流，泛滥于天下。草木畅茂，禽兽繁殖，五谷不登，禽兽偪人。兽蹄鸟迹之道，交于中国。尧独忧之，举舜而敷治焉。舜使益掌火，益烈山泽而焚之，禽兽逃匿。禹疏九河，瀹济漯，而注诸海；决汝汉，排淮泗，而注之江，然后中国可得而食也。当是时也，禹八年于外，三过其门而不入，虽欲耕，得乎？后稷教民稼穑。树艺五谷，五谷熟而民人育。人之有道也，饱食、煖衣、逸居而无教，则近于禽兽。圣人有忧之，使契为司徒，教以人伦：父子有亲，君臣有义，夫妇有别，长幼有序，朋友有信。放勋曰：『劳之来之，匡之直之，辅之翼之，使自得之，又从而振德之。』圣人之忧民如此，而暇耕乎？
- 「尧以不得舜为己忧，舜以不得禹、皋陶为己忧。夫以百亩之不易为己忧者，农夫也。分人以财谓之惠，教人以善谓之忠，为天下得人者谓之仁。是故以天下与人易，为天下得人难。孔子曰：『大哉尧之为君！惟天为大，惟尧则之，荡荡乎民无能名焉！君哉舜也！巍巍乎有天下而不与焉！』尧舜之治天下，岂无所用其心哉？亦不用于耕耳。
- 「吾闻用夏变夷者，未闻变于夷者也。陈良，楚产也。悦周公、仲尼之道，北学于中国。北方之学者，未能或之先也。彼所谓豪杰之士也。子之兄弟事之数十年，师死而遂倍之。昔者孔子没，三年之外，门人治任将归，入揖于子贡，相向而哭，皆失声，然后归。子贡反，筑室于场，独居三年，然后归。他日，子夏、子张、子游以有若似圣人，欲以所事孔子事之，彊曾子。曾子曰：『不可。江汉以濯之，秋阳以暴之，皜皜乎不可尚已。』今也南蛮𫛞舌之人，非先王之道，子倍子之师而学之，亦异于曾子矣。吾闻出于幽谷迁于乔木者，末闻下乔木而入于幽谷者。《鲁颂》曰：『戎狄是膺，荆舒是惩。』周公方且膺之，子是之学，亦为不善变矣。」
- 「从许子之道，则市贾不贰，国中无伪。虽使五尺之童适市，莫之或欺。布帛长短同，则贾相若；麻缕丝絮轻重同，则贾相若；五谷多寡同，则贾相若；屦大小同，则贾相若。」曰：「夫物之不齐，物之情也；或相倍蓰，或相什伯，或相千万。子比而同之，是乱天下也。巨屦小屦同贾，人岂为之哉？从许子之道，相率而为伪者也，恶能治国家？」
- 墨者夷之，因徐辟而求见孟子。孟子曰：「吾固愿见，今吾尚病，病愈，我且往见，夷子不来！」
- 他日又求见孟子。孟子曰：「吾今则可以见矣。不直，则道不见；我且直之。吾闻夷子墨者。墨之治丧也，以薄为其道也。夷子思以易天下，岂以为非是而不贵也？然而夷子葬其亲厚，则是以所贱事亲也。」
- 徐子以告夷子。夷子曰：「儒者之道，古之人『若保赤子』，此言何谓也？之则以为爱无差等，施由亲始。」
- 徐子以告孟子。孟子曰：「夫夷子，信以为人之亲其兄之子为若亲其邻之赤子乎？彼有取尔也。赤子匍匐将入井，非赤子之罪也。且天之生物也，使之一本，而夷子二本故也。盖上世尝有不葬其亲者。其亲死，则举而委之于壑。他日过之，狐狸食之，蝇蚋姑嘬之。其颡有泚，睨而不视。夫泚也，非为人泚，中心达于面目。盖归反蔂梩而掩之。掩之诚是也，则孝子仁人之掩其亲，亦必有道矣。」
- 徐子以告夷子。夷子怃然为闲曰：「命之矣。」

## 拼音
- teng2 wen2 gong1 wei4 shi4 zi3 ， jiang1 zhi1 chu3 ， guo4 song4 er2 jian4 meng4 zi3 。 meng4 zi3 dao4 xing4 shan4 ， yan2 bi4 cheng1 yao2 shun4 。
- shi4 zi3 zi4 chu3 fan3 ， fu4 jian4 meng4 zi3 。 meng4 zi3 yue1 ： 「 shi4 zi3 yi2 wu2 yan2 hu1 ？ fu1 dao4 yi1 er2 yi3 yi3 。 cheng2 jian4 wei4 qi2 jing3 gong1 yue1 ： 『 bi3 zhang4 fu0 ye3 ， wo3 zhang4 fu0 ye3 ， wu2 he2 wei4 bi3 zai1 ？ 』 yan2 yuan1 yue1 ： 『 shun4 he2 ren2 ye3 ？ yu3 he2 ren2 ye3 ？ you3 wei4 zhe3 yi4 ruo4 shi4 。 』 gong1 ming2 yi2 yue1 ： 『 wen2 wang2 wo3 shi1 ye3 ， zhou1 gong1 qi3 qi1 wo3 zai1 ？ 』 jin1 teng2 ， jue2 chang2 bu3 duan3 ， jiang1 wu3 shi2 li3 ye3 ， you2 ke3 yi3 wei2 shan4 guo2 。 《 shu1 》 yue1 ： 『 ruo4 yao4 bu4 ming2 xuan4 ， jue2 ji2 bu4 chou1 。 』 」
- teng2 ding4 gong1 hong1 。 shi4 zi3 wei4 ran2 you3 yue1 ： 「 xi1 zhe3 meng4 zi3 chang2 yu3 wo3 yan2 yu2 song4 ， yu2 xin1 zhong1 bu2 wang4 。 jin1 ye3 bu2 xing4 zhi4 yu2 da4 gu4 ， wu2 yu4 shi3 zi3 wen4 yu2 meng4 zi3 ， ran2 hou4 xing2 shi4 。 」
- ran2 you3 zhi1 zou1 wen4 yu2 meng4 zi3 。 meng4 zi3 yue1 ： 「 bu2 yi4 shan4 hu1 ！ qin1 sang4 gu4 suo3 zi4 jin4 ye3 。 ceng2 zi3 yue1 ： 『 sheng1 shi4 zhi1 yi3 li3 ； si3 zang4 zhi1 yi3 li3 ， ji4 zhi1 yi3 li3 ， ke3 wei4 xiao4 yi3 。 』 zhu1 hou2 zhi1 li3 ， wu2 wei4 zhi1 xue2 ye3 ； sui1 ran2 ， wu2 chang2 wen2 zhi1 yi3 。 san1 nian2 zhi1 sang4 ， qi2 shu1 zhi1 fu2 ， 𫗞 zhou1 zhi1 shi2 ， zi4 tian1 zi3 da2 yu2 shu4 ren2 ， san1 dai4 gong4 zhi1 。 」
- ran2 you3 fan3 ming4 ， ding4 wei4 san1 nian2 zhi1 sang4 。 fu4 xiong1 bai3 guan1 jie1 bu2 yu4 ， yue1 ： 「 wu2 zong1 guo2 lu3 xian1 jun1 mo4 zhi1 xing2 ， wu2 xian1 jun1 yi4 mo4 zhi1 xing2 ye3 ， zhi4 yu2 zi3 zhi1 shen1 er2 fan3 zhi1 ， bu4 ke3 。 qie3 zhi4 yue1 ： 『 sang4 ji4 cong2 xian1 zu3 。 』 」 yue1 ： 「 wu2 you3 suo3 shou4 zhi1 ye3 。 」 wei4 ran2 you3 yue1 ： 「 wu2 ta1 ri4 wei4 chang2 xue2 wen4 ， hao3 chi2 ma3 shi4 jian4 。 jin1 ye3 fu4 xiong1 bai3 guan1 bu4 wo3 zu2 ye3 ， kong3 qi2 bu4 neng2 jin4 yu2 da4 shi4 ， zi3 wei4 wo3 wen4 meng4 zi3 。 」
- ran2 you3 fu4 zhi1 zou1 wen4 meng4 zi3 。 meng4 zi3 yue1 ： 「 ran2 。 bu4 ke3 yi3 ta1 qiu2 zhe3 ye3 。 kong3 zi3 yue1 ： 『 jun1 hong1 ， ting1 yu2 zhong3 zai3 。 chuo4 zhou1 ， mian4 shen1 mo4 。 ji2 wei4 er2 ku1 ， bai3 guan1 you3 si1 ， mo4 gan3 bu4 ai1 ， xian1 zhi1 ye3 。 』 shang4 you3 hao3 zhe3 ， xia4 bi4 you3 shen4 yan1 zhe3 yi3 。 『 jun1 zi3 zhi1 de2 ， feng1 ye3 ； xiao3 ren2 zhi1 de2 ， cao3 ye3 。 cao3 shang4 zhi1 feng1 bi4 yan3 。 』 shi4 zai4 shi4 zi3 。 」
- ran2 you3 fan3 ming4 。 shi4 zi3 yue1 ： 「 ran2 。 shi4 cheng2 zai4 wo3 。 」 wu3 yue4 ju1 lu2 ， wei4 you3 ming4 jie4 。 bai3 guan1 zu2 ren2 ke3 wei4 yue1 zhi1 。 ji2 zhi4 zang4 ， si4 fang1 lai2 guan1 zhi1 ， yan2 se4 zhi1 qi1 ， ku1 qi4 zhi1 ai1 ， diao4 zhe3 da4 yue4 。
- teng2 wen2 gong1 wen4 wei4 guo2 。 meng4 zi3 yue1 ： 「 min2 shi4 bu4 ke3 huan3 ye3 。 《 shi1 》 yun2 ： 『 zhou4 er3 yu2 mao2 ， xiao1 er3 suo3 tao2 ； ji2 qi2 cheng2 wu1 ， qi2 shi3 bo1 bai3 gu3 。 』 min2 zhi1 wei4 dao4 ye3 ， you3 heng2 chan3 zhe3 you3 heng2 xin1 ， wu2 heng2 chan3 zhe3 wu2 heng2 xin1 。 gou3 wu2 heng2 xin1 ， fang4 pi4 xie2 chi3 ， wu2 bu2 wei4 yi3 。 ji2 xian4 hu1 zui4 ， ran2 hou4 cong2 er2 xing2 zhi1 ， shi4 wang3 min2 ye3 。 yan1 you3 ren2 ren2 zai4 wei4 ， wang3 min2 er2 ke3 wei4 ye3 ？ shi4 gu4 xian2 jun1 bi4 gong1 jian3 li3 xia4 ， qu3 yu2 min2 you3 zhi4 。 yang2 hu3 yue1 ： 『 wei2 fu4 bu4 ren2 yi3 ， wei2 ren2 bu2 fu4 yi3 。 』
- 「 xia4 hou4 shi4 wu3 shi2 er2 gong4 ， yin1 ren2 qi1 shi2 er2 zhu4 ， zhou1 ren2 bai3 mu3 er2 che4 ， qi2 shi2 jie1 shen2 yi1 ye3 。 che4 zhe3 ， che4 ye3 ； zhu4 zhe3 ， jie4 ye3 。 long2 zi3 yue1 ： 『 zhi4 di4 mo4 shan4 yu2 zhu4 ， mo4 bu2 shan4 yu2 gong4 。 gong4 zhe3 xiao4 shu4 sui4 zhi1 zhong1 yi3 wei2 chang2 。 le4 sui4 ， li4 mi3 lang2 li4 ， duo1 qu3 zhi1 er2 bu2 wei4 nüe4 ， ze2 gua3 qu3 zhi1 ； xiong1 nian2 ， fen4 qi2 tian2 er2 bu4 zu2 ， ze2 bi4 qu3 ying2 yan1 。 wei2 min2 fu4 mu3 ， shi3 min2 xi4 xi4 ran2 ， jiang1 zhong1 sui4 qin2 dong4 ， bu4 de2 yi3 yang3 qi2 fu4 mu3 ， you4 cheng1 dai4 er2 yi4 zhi1 。 shi3 lao3 zhi4 zhuan3 hu1 gou1 he4 ， e4 zai4 qi2 wei2 min2 fu4 mu3 ye3 ？ 』 fu1 shi4 lu4 ， teng2 gu4 xing2 zhi1 yi3 。 《 shi1 》 yun2 ： 『 yu3 wo3 gong1 tian2 ， sui4 ji2 wo3 si1 。 』 wei2 zhu4 wei4 you3 gong1 tian2 。 you2 ci3 guan1 zhi1 ， sui1 zhou1 yi4 zhu4 ye3 。
- 「 she4 wei4 xiang2 xu4 xue2 xiao4 yi3 jiao4 zhi1 ： xiang2 zhe3 ， yang3 ye3 ； xiao4 zhe3 ， jiao4 ye3 ； xu4 zhe3 ， she4 ye3 。 xia4 yue1 xiao4 ， yin1 yue1 xu4 ， zhou1 yue1 xiang2 ， xue2 ze2 san1 dai4 gong4 zhi1 ， jie1 suo3 yi3 ming2 ren2 lun2 ye3 。 ren2 lun2 ming2 yu2 shang4 ， xiao3 min2 qin1 yu2 xia4 。 you3 wang2 zhe3 qi3 ， bi4 lai2 qu3 fa3 ， shi4 wei4 wang2 zhe3 shi1 ye3 。 《 shi1 》 yun2 『 zhou1 sui1 jiu4 bang1 ， qi2 ming4 wei2 xin1 』 ， wen2 wang2 zhi1 wei4 ye3 。 zi3 li4 xing2 zhi1 ， yi4 yi3 xin1 zi3 zhi1 guo2 。 」
- shi3 bi4 zhan4 wen4 jing3 di4 。 meng4 zi3 yue1 ： 「 zi3 zhi1 jun1 jiang1 xing2 ren2 zheng4 ， xuan3 ze2 er2 shi3 zi3 ， zi3 bi4 mian3 zhi1 ！ fu1 ren2 zheng4 ， bi4 zi4 jing1 jie4 shi3 。 jing1 jie4 bu2 zheng4 ， jing3 di4 bu4 jun1 ， gu3 lu4 bu4 ping2 。 shi4 gu4 bao4 jun1 wu1 li4 bi4 man4 qi2 jing1 jie4 。 jing1 jie4 ji4 zheng4 ， fen1 tian2 zhi4 lu4 ke3 zuo4 er2 ding4 ye3 。 fu1 teng2 rang3 di4 bian3 xiao3 ， jiang1 wei4 jun1 zi3 yan1 ， jiang1 wei4 ye3 ren2 yan1 。 wu2 jun1 zi3 mo4 zhi4 ye3 ren2 ， wu2 ye3 ren2 mo4 yang3 jun1 zi3 。 qing3 ye3 jiu3 yi1 er2 zhu4 ， guo2 zhong1 shen2 yi4 shi3 zi4 fu4 。 qing1 yi3 xia4 bi4 you3 gui1 tian2 ， gui1 tian2 wu3 shi2 mu3 。 yu2 fu1 er4 shi2 wu3 mu3 。 si3 xi3 wu2 chu1 xiang1 ， xiang1 tian2 tong2 jing3 。 chu1 ru4 xiang1 you3 ， shou3 wang4 xiang1 zhu4 ， ji2 bing4 xiang1 fu2 chi2 ， ze2 bai3 xing4 qin1 mu4 。 fang1 li3 er2 jing3 ， jing3 jiu3 bai3 mu3 ， qi2 zhong1 wei4 gong1 tian2 。 ba1 jia1 jie1 si1 bai3 mu3 ， tong2 yang3 gong1 tian2 。 gong1 shi4 bi4 ， ran2 hou4 gan3 zhi4 si1 shi4 ， suo3 yi3 bie2 ye3 ren2 ye3 。 ci3 qi2 da4 lüe4 ye3 。 ruo4 fu1 run4 ze2 zhi1 ， ze2 zai4 jun1 yu3 zi3 yi3 。 」
- you3 wei4 shen2 nong2 zhi1 yan2 zhe3 xu3 xing2 ， zi4 chu3 zhi1 teng2 ， zhong3 men2 er2 gao4 wen2 gong1 yue1 ： 「 yuan3 fang1 zhi1 ren2 wen2 jun1 xing2 ren2 zheng4 ， yuan4 shou4 yi4 chan2 er2 wei4 mang2 。 」 wen2 gong1 yu3 zhi1 chu4 ， qi2 tu2 shu4 shi2 ren2 ， jie1 yi1 he4 ， kun3 ju4 、 zhi1 xi2 yi3 wei2 shi2 。
- chen2 liang2 zhi1 tu2 chen2 xiang1 yu3 qi2 di4 xin1 ， fu4 lei3 si4 er2 zi4 song4 zhi1 teng2 ， yue1 ： 「 wen2 jun1 xing2 sheng4 ren2 zhi1 zheng4 ， shi4 yi4 sheng4 ren2 ye3 ， yuan4 wei4 sheng4 ren2 mang2 。 」 chen2 xiang1 jian4 xu3 xing2 er2 da4 yue4 ， jin4 qi4 qi2 xue2 er2 xue2 yan1 。
- chen2 xiang1 jian4 meng4 zi3 ， dao4 xu3 xing2 zhi1 yan2 yue1 ： 「 teng2 jun1 ， ze2 cheng2 xian2 jun1 ye3 ； sui1 ran2 ， wei4 wen2 dao4 ye3 。 xian2 zhe3 yu3 min2 bing4 geng1 er2 shi2 ， yong1 sun1 er2 zhi4 。 jin1 ye3 teng2 you3 cang1 lin3 fu3 ku4 ， ze2 shi4 li4 min2 er2 yi3 zi4 yang3 ye3 ， e4 de2 xian2 ？ 」
- meng4 zi3 yue1 ： 「 xu3 zi3 bi4 zhong3 su4 er2 hou4 shi2 hu1 ？ 」 yue1 ： 「 ran2 。 」
- 「 xu3 zi3 bi4 zhi1 bu4 er2 hou4 yi1 hu1 ？ 」 yue1 ： 「 fou3 。 xu3 zi3 yi1 he4 。 」
- 「 xu3 zi3 guan1 hu1 ？ 」 yue1 ： 「 guan1 。 」
- yue1 ： 「 xi1 guan1 ？ 」 yue1 ： 「 guan1 su4 。 」
- yue1 ： 「 zi4 zhi1 zhi1 yu3 ？ 」 yue1 ： 「 fou3 。 yi3 su4 yi4 zhi1 。 」
- yue1 ： 「 xu3 zi3 xi1 wei4 bu2 zi4 zhi1 ？ 」 yue1 ： 「 hai4 yu2 geng1 。 」
- yue1 ： 「 xu3 zi3 yi3 fu3 zeng4 cuan4 ， yi3 tie3 geng1 hu1 ？ 」 yue1 ： 「 ran2 。 」
- 「 zi4 wei4 zhi1 yu3 ？ 」 yue1 ： 「 fou3 。 yi3 su4 yi4 zhi1 。 」
- 「 yi3 su4 yi4 xie4 qi4 zhe3 ， bu2 wei4 li4 tao2 ye3 ； tao2 ye3 yi4 yi3 qi2 xie4 qi4 yi4 su4 zhe3 ， qi3 wei4 li4 nong2 fu1 zai1 ？ qie3 xu3 zi3 he2 bu2 wei4 tao2 ye3 。 she4 jie1 qu3 zhu1 qi2 gong1 zhong1 er2 yong4 zhi1 ？ he2 wei4 fen1 fen1 ran2 yu3 bai3 gong1 jiao1 yi4 ？ he2 xu3 zi3 zhi1 bu2 dan4 fan2 ？ 」 yue1 ： 「 bai3 gong1 zhi1 shi4 ， gu4 bu4 ke3 geng1 qie3 wei4 ye3 。 」
- 「 ran2 ze2 zhi4 tian1 xia4 du2 ke3 geng1 qie3 wei4 yu3 ？ you3 da4 ren2 zhi1 shi4 ， you3 xiao3 ren2 zhi1 shi4 。 qie3 yi4 ren2 zhi1 shen1 ， er2 bai3 gong1 zhi1 suo3 wei4 bei4 。 ru2 bi4 zi4 wei4 er2 hou4 yong4 zhi1 ， shi4 lü4 tian1 xia4 er2 lu4 ye3 。 gu4 yue1 ： huo4 lao2 xin1 ， huo4 lao2 li4 ； lao2 xin1 zhe3 zhi4 ren2 ， lao2 li4 zhe3 zhi4 yu2 ren2 ； zhi4 yu2 ren2 zhe3 shi2 ren2 ， zhi4 ren2 zhe3 shi2 yu2 ren2 ： tian1 xia4 zhi1 tong1 yi4 ye3 。
- 「 dang1 yao2 zhi1 shi2 ， tian1 xia4 you2 wei4 ping2 ， hong2 shui3 heng2 liu2 ， fan4 lan4 yu2 tian1 xia4 。 cao3 mu4 chang4 mao4 ， qin2 shou4 fan2 zhi2 ， wu3 gu3 bu4 deng1 ， qin2 shou4 bi1 ren2 。 shou4 ti2 niao3 ji4 zhi1 dao4 ， jiao1 yu2 zhong1 guo2 。 yao2 du2 you1 zhi1 ， ju3 shun4 er2 fu1 zhi4 yan1 。 shun4 shi3 yi4 zhang3 huo3 ， yi4 lie4 shan1 ze2 er2 fen2 zhi1 ， qin2 shou4 tao2 ni4 。 yu3 shu1 jiu3 he2 ， yue4 ji4 luo4 ， er2 zhu4 zhu1 hai3 ； jue2 ru3 han4 ， pai2 huai2 si4 ， er2 zhu4 zhi1 jiang1 ， ran2 hou4 zhong1 guo2 ke3 de2 er2 shi2 ye3 。 dang1 shi4 shi2 ye3 ， yu3 ba1 nian2 yu2 wai4 ， san1 guo4 qi2 men2 er2 bu2 ru4 ， sui1 yu4 geng1 ， de2 hu1 ？ hou4 ji4 jiao4 min2 jia4 se4 。 shu4 yi4 wu3 gu3 ， wu3 gu3 shu2 er2 min2 ren2 yu4 。 ren2 zhi1 you3 dao4 ye3 ， bao3 shi2 、 xuan1 yi1 、 yi4 ju1 er2 wu2 jiao4 ， ze2 jin4 yu2 qin2 shou4 。 sheng4 ren2 you3 you1 zhi1 ， shi3 qi4 wei4 si1 tu2 ， jiao4 yi3 ren2 lun2 ： fu4 zi3 you3 qin1 ， jun1 chen2 you3 yi4 ， fu1 fu4 you3 bie2 ， zhang3 you4 you3 xu4 ， peng2 you3 you3 xin4 。 fang4 xun1 yue1 ： 『 lao2 zhi1 lai2 zhi1 ， kuang1 zhi1 zhi2 zhi1 ， fu3 zhi1 yi4 zhi1 ， shi3 zi4 de2 zhi1 ， you4 cong2 er2 zhen4 de2 zhi1 。 』 sheng4 ren2 zhi1 you1 min2 ru2 ci3 ， er2 xia2 geng1 hu1 ？
- 「 yao2 yi3 bu4 de2 shun4 wei4 ji3 you1 ， shun4 yi3 bu4 de2 yu3 、 gao1 tao2 wei4 ji3 you1 。 fu1 yi3 bai3 mu3 zhi1 bu2 yi4 wei4 ji3 you1 zhe3 ， nong2 fu1 ye3 。 fen1 ren2 yi3 cai2 wei4 zhi1 hui4 ， jiao4 ren2 yi3 shan4 wei4 zhi1 zhong1 ， wei4 tian1 xia4 de2 ren2 zhe3 wei4 zhi1 ren2 。 shi4 gu4 yi3 tian1 xia4 yu3 ren2 yi4 ， wei4 tian1 xia4 de2 ren2 nan2 。 kong3 zi3 yue1 ： 『 da4 zai1 yao2 zhi1 wei4 jun1 ！ wei2 tian1 wei4 da4 ， wei2 yao2 ze2 zhi1 ， dang4 dang4 hu1 min2 wu2 neng2 ming2 yan1 ！ jun1 zai1 shun4 ye3 ！ wei1 wei1 hu1 you3 tian1 xia4 er2 bu4 yu3 yan1 ！ 』 yao2 shun4 zhi1 zhi4 tian1 xia4 ， qi3 wu2 suo3 yong4 qi2 xin1 zai1 ？ yi4 bu2 yong4 yu2 geng1 er3 。
- 「 wu2 wen2 yong4 xia4 bian4 yi2 zhe3 ， wei4 wen2 bian4 yu2 yi2 zhe3 ye3 。 chen2 liang2 ， chu3 chan3 ye3 。 yue4 zhou1 gong1 、 zhong4 ni2 zhi1 dao4 ， bei3 xue2 yu2 zhong1 guo2 。 bei3 fang1 zhi1 xue2 zhe3 ， wei4 neng2 huo4 zhi1 xian1 ye3 。 bi3 suo3 wei4 hao2 jie2 zhi1 shi4 ye3 。 zi3 zhi1 xiong1 di4 shi4 zhi1 shu4 shi2 nian2 ， shi1 si3 er2 sui4 bei4 zhi1 。 xi1 zhe3 kong3 zi3 mei2 ， san1 nian2 zhi1 wai4 ， men2 ren2 zhi4 ren4 jiang1 gui1 ， ru4 yi1 yu2 zi3 gong4 ， xiang1 xiang4 er2 ku1 ， jie1 shi1 sheng1 ， ran2 hou4 gui1 。 zi3 gong4 fan3 ， zhu4 shi4 yu2 chang3 ， du2 ju1 san1 nian2 ， ran2 hou4 gui1 。 ta1 ri4 ， zi3 xia4 、 zi3 zhang1 、 zi3 you2 yi3 you3 ruo4 si4 sheng4 ren2 ， yu4 yi3 suo3 shi4 kong3 zi3 shi4 zhi1 ， qiang2 ceng2 zi3 。 ceng2 zi3 yue1 ： 『 bu4 ke3 。 jiang1 han4 yi3 zhuo2 zhi1 ， qiu1 yang2 yi3 bao4 zhi1 ， hao4 hao4 hu1 bu4 ke3 shang4 yi3 。 』 jin1 ye3 nan2 man2 𫛞 she2 zhi1 ren2 ， fei1 xian1 wang2 zhi1 dao4 ， zi3 bei4 zi3 zhi1 shi1 er2 xue2 zhi1 ， yi4 yi4 yu2 ceng2 zi3 yi3 。 wu2 wen2 chu1 yu2 you1 gu3 qian1 yu2 qiao2 mu4 zhe3 ， mo4 wen2 xia4 qiao2 mu4 er2 ru4 yu2 you1 gu3 zhe3 。 《 lu3 song4 》 yue1 ： 『 rong2 di2 shi4 ying1 ， jing1 shu1 shi4 cheng2 。 』 zhou1 gong1 fang1 qie3 ying1 zhi1 ， zi3 shi4 zhi1 xue2 ， yi4 wei4 bu2 shan4 bian4 yi3 。 」
- 「 cong2 xu3 zi3 zhi1 dao4 ， ze2 shi4 jia3 bu2 er4 ， guo2 zhong1 wu2 wei3 。 sui1 shi3 wu3 chi3 zhi1 tong2 shi4 shi4 ， mo4 zhi1 huo4 qi1 。 bu4 bo2 chang2 duan3 tong2 ， ze2 jia3 xiang1 ruo4 ； ma2 lü3 si1 xu4 qing1 zhong4 tong2 ， ze2 jia3 xiang1 ruo4 ； wu3 gu3 duo1 gua3 tong2 ， ze2 jia3 xiang1 ruo4 ； ju4 da4 xiao3 tong2 ， ze2 jia3 xiang1 ruo4 。 」 yue1 ： 「 fu1 wu4 zhi1 bu4 qi2 ， wu4 zhi1 qing2 ye3 ； huo4 xiang1 bei4 xi3 ， huo4 xiang1 shen2 bo2 ， huo4 xiang1 qian1 wan4 。 zi3 bi3 er2 tong2 zhi1 ， shi4 luan4 tian1 xia4 ye3 。 ju4 ju4 xiao3 ju4 tong2 jia3 ， ren2 qi3 wei4 zhi1 zai1 ？ cong2 xu3 zi3 zhi1 dao4 ， xiang1 shuai4 er2 wei4 wei3 zhe3 ye3 ， e4 neng2 zhi4 guo2 jia1 ？ 」
- mo4 zhe3 yi2 zhi1 ， yin1 xu2 pi4 er2 qiu2 jian4 meng4 zi3 。 meng4 zi3 yue1 ： 「 wu2 gu4 yuan4 jian4 ， jin1 wu2 shang4 bing4 ， bing4 yu4 ， wo3 qie3 wang3 jian4 ， yi2 zi3 bu4 lai2 ！ 」
- ta1 ri4 you4 qiu2 jian4 meng4 zi3 。 meng4 zi3 yue1 ： 「 wu2 jin1 ze2 ke3 yi3 jian4 yi3 。 bu4 zhi2 ， ze2 dao4 bu2 jian4 ； wo3 qie3 zhi2 zhi1 。 wu2 wen2 yi2 zi3 mo4 zhe3 。 mo4 zhi1 zhi4 sang1 ye3 ， yi3 bao2 wei4 qi2 dao4 ye3 。 yi2 zi3 si1 yi3 yi4 tian1 xia4 ， qi3 yi3 wei2 fei1 shi4 er2 bu2 gui4 ye3 ？ ran2 er2 yi2 zi3 zang4 qi2 qin1 hou4 ， ze2 shi4 yi3 suo3 jian4 shi4 qin1 ye3 。 」
- xu2 zi3 yi3 gao4 yi2 zi3 。 yi2 zi3 yue1 ： 「 ru2 zhe3 zhi1 dao4 ， gu3 zhi1 ren2 『 ruo4 bao3 chi4 zi3 』 ， ci3 yan2 he2 wei4 ye3 ？ zhi1 ze2 yi3 wei2 ai4 wu2 cha4 deng3 ， shi1 you2 qin1 shi3 。 」
- xu2 zi3 yi3 gao4 meng4 zi3 。 meng4 zi3 yue1 ： 「 fu1 yi2 zi3 ， xin4 yi3 wei2 ren2 zhi1 qin1 qi2 xiong1 zhi1 zi3 wei4 ruo4 qin1 qi2 lin2 zhi1 chi4 zi3 hu1 ？ bi3 you3 qu3 er3 ye3 。 chi4 zi3 pu2 fu2 jiang1 ru4 jing3 ， fei1 chi4 zi3 zhi1 zui4 ye3 。 qie3 tian1 zhi1 sheng1 wu4 ye3 ， shi3 zhi1 yi1 ben3 ， er2 yi2 zi3 er4 ben3 gu4 ye3 。 gai4 shang4 shi4 chang2 you3 bu2 zang4 qi2 qin1 zhe3 。 qi2 qin1 si3 ， ze2 ju3 er2 wei3 zhi1 yu2 he4 。 ta1 ri4 guo4 zhi1 ， hu2 li0 shi2 zhi1 ， ying2 rui4 gu1 zuo1 zhi1 。 qi2 sang3 you3 ci3 ， ni4 er2 bu2 shi4 。 fu1 ci3 ye3 ， fei1 wei4 ren2 ci3 ， zhong1 xin1 da2 yu2 mian4 mu4 。 gai4 gui1 fan3 lei2 li2 er2 yan3 zhi1 。 yan3 zhi1 cheng2 shi4 ye3 ， ze2 xiao4 zi3 ren2 ren2 zhi1 yan3 qi2 qin1 ， yi4 bi4 you3 dao4 yi3 。 」
- xu2 zi3 yi3 gao4 yi2 zi3 。 yi2 zi3 wu3 ran2 wei4 xian2 yue1 ： 「 ming4 zhi1 yi3 。 」

## 注释

## 译文

## 赏析
