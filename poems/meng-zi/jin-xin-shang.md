---
id: meng-zi-jin-xin-shang
title: 尽心上
titlePinyin: jin4 xin1 shang4
titleSlug: jin-xin-shang
author: 孟子
authorPinyin: meng4 zi3
authorSlug: meng-zi
dynasty: 战国
dynastyPinyin: zhan4 guo2
dynastySlug: zhan-guo
tags:
  - 四书五经
---
## 正文
- 孟子曰：「尽其心者，知其性也。知其性，则知天矣。存其心，养其性，所以事天也。殀寿不贰，修身以俟之，所以立命也。」
- 孟子曰：「莫非命也，顺受其正。是故知命者，不立乎岩墙之下。尽其道而死者，正命也。桎梏死者，非正命也。」
- 孟子曰：「求则得之，舍则失之，是求有益于得也，求在我者也。求之有道，得之有命，是求无益于得也，求在外者也。」
- 孟子曰：「万物皆备于我矣。反身而诚，乐莫大焉。强恕而行，求仁莫近焉。」
- 孟子曰：「行之而不著焉，习矣而不察焉，终身由之而不知其道者，众也。」
- 孟子曰：「人不可以无耻。无耻之耻，无耻矣。」
- 孟子曰：「耻之于人大矣。为机变之巧者，无所用耻焉。不耻不若人，何若人有？」
- 孟子曰：「古之贤王好善而忘势，古之贤士何独不然？乐其道而忘人之势。故王公不致敬尽礼，则不得亟见之。见且犹1不得亟，而况得而臣之乎？」1. 犹 : 或作「由」。《孟子正义》作「由」。
- 孟子谓宋句践曰：「子好游乎？吾语子游。人知之，亦嚣嚣；人不知，亦嚣嚣。」
- 曰：「何如斯可以嚣嚣矣？」
- 曰：「尊德乐义，则可以嚣嚣矣。故士穷不失义，达不离道。穷不失义，故士得己焉；达不离道，故民不失望焉。古之人，得志，泽加于民；不得志，修身见于世。穷则独善其身，达则兼善天下。」
- 孟子曰：「待文王而后兴者，凡民也。若夫豪杰之士，虽无文王犹兴。」
- 孟子曰：「附之以韩魏之家，如其自视欿然，则过人远矣。」
- 孟子曰：「以佚道使民，虽劳不怨；以生道杀民，虽死不怨杀者。」
- 孟子曰：「霸者之民，驩虞如也；王者之民，皞皞如也。杀之而不怨，利之而不庸，民日迁善而不知为之者。夫君子所过者化，所存者神，上下与天地同流，岂曰小补之哉？」
- 孟子曰：「仁言，不如仁声之入人深也。善政，不如善教之得民也。善政民畏之，善教民爱之；善政得民财，善教得民心。」
- 孟子曰：「人之所不学而能者，其良能也；所不虑而知者，其良知也。孩提之童，无不知爱其亲者；及其长也，无不知敬其兄也。亲亲，仁也；敬长，义也。无他，达之天下也。」
- 孟子曰：「舜之居深山之中，与木石居，与鹿豕游，其所以异于深山之野人者几希。及其闻一善言，见一善行，若决江河，沛然莫之能御也。」
- 孟子曰：「无为其所不为，无欲其所不欲，如此而已矣。」
- 孟子曰：「人之有德慧术知者，恒存乎疢疾。独孤臣孽子，其操心也危，其虑患也深，故达。」
- 孟子曰：「有事君人者，事是君则为容悦者也。有安社稷臣者，以安社稷为悦者也。有天民者，达可行于天下而后行之者也。有大人者，正己而物正者也。」
- 孟子曰：「君子有三乐，而王天下不与存焉。父母俱存，兄弟无故，一乐也。仰不愧于天，俯不怍于人，二乐也。得天下英才而教育之，三乐也。君子有三乐，而王天下不与存焉。」
- 孟子曰：「广土众民，君子欲之，所乐不存焉。中天下而立，定四海之民，君子乐之，所性不存焉。君子所性，虽大行不加焉，虽穷居不损焉，分定故也。君子所性，仁义礼智根于心。其生色也，睟然见于面，盎于背，施于四体，四体不言而喻。」
- 孟子曰：「伯夷辟纣，居北海之滨，闻文王作兴，曰：『盍归乎来！吾闻西伯善养老者。』太公辟纣，居东海之滨，闻文王作兴，曰：『盍归乎来！吾闻西伯善养老者。』天下有善养老，则仁人以为己归矣。五亩之宅，树墙下以桑，匹妇蚕之，则老者足以衣帛矣。五母鸡，二母彘，无失其时，老者足以无失肉矣。百亩之田，匹夫耕之，八口之家足以无饥矣。所谓西伯善养老者，制其田里，教之树畜，导其妻子，使养其老。五十非帛不煖，七十非肉不饱。不煖不饱，谓之冻馁。文王之民，无冻馁之老者，此之谓也。」
- 孟子曰：「易其田畴，薄其税敛，民可使富也。食之以时，用之以礼，财不可胜用也。民非水火不生活，昏暮叩人之门户，求水火，无弗与者，至足矣。圣人治天下，使有菽粟如水火。菽粟如水火，而民焉有不仁者乎？」
- 孟子曰：「孔子登东山而小鲁，登太山而小天下。故观于海者难为水，游于圣人之门者难为言。观水有术，必观其澜。日月有明，容光必照焉。流水之为物也，不盈科不行；君子之志于道也，不成章不达。」
- 孟子曰：「鸡鸣而起，孳孳为善者，舜之徒也。鸡鸣而起，孳孳为利者，跖之徒也。欲知舜与跖之分，无他，利与善之闲也。」
- 孟子曰：「杨子取为我，拔一毛而利天下，不为也。墨子兼爱，摩顶放踵利天下，为之。子莫执中，执中为近之，执中无权，犹执一也。所恶执一者，为其贼道也，举一而废百也。」
- 孟子曰：「饥者甘食，渴者甘饮，是未得饮食之正也，饥渴害之也。岂惟口腹有饥渴之害？人心亦皆有害。人能无以饥渴之害为心害，则不及人不为忧矣。」
- 孟子曰：「柳下惠不以三公易其介。」
- 孟子曰：「有为者辟若掘井，掘井九轫而不及泉，犹为弃井也。」
- 孟子曰：「尧舜，性之也；汤武，身之也；五霸，假之也。久假而不归，恶知其非有也。」
- 公孙丑曰：「伊尹曰：『予不狎于不顺。』放太甲于桐，民大悦。太甲贤。又反之，民大悦。贤者之为人臣也，其君不贤，则固可放与？」
- 孟子曰：「有伊尹之志，则可；无伊尹之志，则篡也。」
- 公孙丑曰：「《诗》曰：『不素餐兮』，君子之不耕而食，何也？」
- 孟子曰：「君子居是国也，其君用之，则安富尊荣；其子弟从之，则孝弟忠信。『不素餐兮』，孰大于是？」
- 王子垫问曰：「士何事？」
- 孟子曰：「尚志。」
- 曰：「何谓尚志？」
- 曰：「仁义而已矣。杀一无罪，非仁也；非其有而取之，非义也。居恶在？仁是也；路恶在？义是也。居仁由义，大人之事备矣。」
- 孟子曰：「仲子，不义与之齐国而弗受，人皆信之，是舍箪食豆羹之义也。人莫大焉亡亲戚、君臣、上下。以其小者信其大者，奚可哉？」
- 桃应问曰：「舜为天子，皋陶为士，瞽瞍杀人，则如之何？」
- 孟子曰：「执之而已矣。」
- 「然则舜不禁与？」
- 曰：「夫舜恶得而禁之？夫有所受之也。」
- 「然则舜如之何？」
- 曰：「舜视弃天下，犹弃敝蹝也。窃负而逃，遵海滨而处，终身䜣然，乐而忘天下。」
- 孟子自范之齐，望见齐王之子。喟然叹曰：「居移气，养移体，大哉居乎！夫非尽人之子与？」
- 孟子曰：「王子宫室、车马、衣服多与人同，而王子若彼者，其居使之然也；况居天下之广居者乎？鲁君之宋，呼于垤泽之门。守者曰：『此非吾君也，何其声之似我君也？』此无他，居相似也。」
- 孟子曰：「食而弗爱，豕交之也；爱而不敬，兽畜之也。恭敬者，币之未将者也。恭敬而无实，君子不可虚拘。」
- 孟子曰：「形色，天性也；惟圣人，然后可以践形。」
- 齐宣王欲短丧。公孙丑曰：「为朞之丧，犹愈于已乎？」
- 孟子曰：「是犹或紾其兄之臂，子谓之姑徐徐云尔，亦教之孝弟而已矣。」
- 王子有其母死者，其傅为之请数月之丧。公孙丑曰：「若此者，何如也？」
- 曰：「是欲终之而不可得也。虽加一日愈于已，谓夫莫之禁而弗为者也。」
- 孟子曰：「君子之所以教者五：有如时雨化之者，有成德者，有达财者，有答问者，有私淑艾者。此五者，君子之所以教也。」
- 公孙丑曰：「道则高矣，美矣，宜若登天然，似不可及也。何不使彼为可几及而日孳孳也？」
- 孟子曰：「大匠不为拙工改废绳墨，羿不为拙射变其彀率。君子引而不发，跃如也。中道而立，能者从之。」
- 孟子曰：「天下有道，以道殉身；天下无道，以身殉道。未闻以道殉乎人者也。」
- 公都子曰：「滕更之在门也，若在所礼。而不答，何也？」
- 孟子曰：「挟贵而问，挟贤而问，挟长而问，挟有勋劳而问，挟故而问，皆所不答也。滕更有二焉。」
- 孟子曰：「于不可已而已者，无所不已；于所厚者薄，无所不薄也。其进锐者，其退速。」
- 孟子曰：「君子之于物也，爱之而弗仁；于民也，仁之而弗亲。亲亲而仁民，仁民而爱物。」
- 孟子曰：「知者无不知也，当务之为急；仁者无不爱也，急亲贤之为务。尧舜之知而不遍物，急先务也；尧舜之仁不遍爱人，急亲贤也。不能三年之丧，而缌小功之察；放饭流歠，而问无齿决，是之谓不知务。」

## 拼音
- meng4 zi3 yue1 ： 「 jin4 qi2 xin1 zhe3 ， zhi1 qi2 xing4 ye3 。 zhi1 qi2 xing4 ， ze2 zhi1 tian1 yi3 。 cun2 qi2 xin1 ， yang3 qi2 xing4 ， suo3 yi3 shi4 tian1 ye3 。 yao1 shou4 bu2 er4 ， xiu1 shen1 yi3 si4 zhi1 ， suo3 yi3 li4 ming4 ye3 。 」
- meng4 zi3 yue1 ： 「 mo4 fei1 ming4 ye3 ， shun4 shou4 qi2 zheng4 。 shi4 gu4 zhi1 ming4 zhe3 ， bu2 li4 hu1 yan2 qiang2 zhi1 xia4 。 jin4 qi2 dao4 er2 si3 zhe3 ， zheng4 ming4 ye3 。 zhi4 gu4 si3 zhe3 ， fei1 zheng4 ming4 ye3 。 」
- meng4 zi3 yue1 ： 「 qiu2 ze2 de2 zhi1 ， she4 ze2 shi1 zhi1 ， shi4 qiu2 you3 yi4 yu2 de2 ye3 ， qiu2 zai4 wo3 zhe3 ye3 。 qiu2 zhi1 you3 dao4 ， de2 zhi1 you3 ming4 ， shi4 qiu2 wu2 yi4 yu2 de2 ye3 ， qiu2 zai4 wai4 zhe3 ye3 。 」
- meng4 zi3 yue1 ： 「 wan4 wu4 jie1 bei4 yu2 wo3 yi3 。 fan3 shen1 er2 cheng2 ， le4 mo4 da4 yan1 。 qiang2 shu4 er2 xing2 ， qiu2 ren2 mo4 jin4 yan1 。 」
- meng4 zi3 yue1 ： 「 xing2 zhi1 er2 bu2 zhu4 yan1 ， xi2 yi3 er2 bu4 cha2 yan1 ， zhong1 shen1 you2 zhi1 er2 bu4 zhi1 qi2 dao4 zhe3 ， zhong4 ye3 。 」
- meng4 zi3 yue1 ： 「 ren2 bu4 ke3 yi3 wu2 chi3 。 wu2 chi3 zhi1 chi3 ， wu2 chi3 yi3 。 」
- meng4 zi3 yue1 ： 「 chi3 zhi1 yu2 ren2 da4 yi3 。 wei4 ji1 bian4 zhi1 qiao3 zhe3 ， wu2 suo3 yong4 chi3 yan1 。 bu4 chi3 bu2 ruo4 ren2 ， he2 ruo4 ren2 you3 ？ 」
- meng4 zi3 yue1 ： 「 gu3 zhi1 xian2 wang2 hao3 shan4 er2 wang4 shi4 ， gu3 zhi1 xian2 shi4 he2 du2 bu4 ran2 ？ le4 qi2 dao4 er2 wang4 ren2 zhi1 shi4 。 gu4 wang2 gong1 bu2 zhi4 jing4 jin4 li3 ， ze2 bu4 de2 ji2 jian4 zhi1 。 jian4 qie3 you2 1 bu4 de2 ji2 ， er2 kuang4 de2 er2 chen2 zhi1 hu1 ？ 」 1 .   you2   :   huo4 zuo4 「 you2 」 。 《 meng4 zi3 zheng4 yi4 》 zuo4 「 you2 」 。
- meng4 zi3 wei4 song4 ju4 jian4 yue1 ： 「 zi3 hao3 you2 hu1 ？ wu2 yu3 zi3 you2 。 ren2 zhi1 zhi1 ， yi4 ao2 ao2 ； ren2 bu4 zhi1 ， yi4 ao2 ao2 。 」
- yue1 ： 「 he2 ru2 si1 ke3 yi3 ao2 ao2 yi3 ？ 」
- yue1 ： 「 zun1 de2 le4 yi4 ， ze2 ke3 yi3 ao2 ao2 yi3 。 gu4 shi4 qiong2 bu4 shi1 yi4 ， da2 bu4 li2 dao4 。 qiong2 bu4 shi1 yi4 ， gu4 shi4 de2 ji3 yan1 ； da2 bu4 li2 dao4 ， gu4 min2 bu4 shi1 wang4 yan1 。 gu3 zhi1 ren2 ， de2 zhi4 ， ze2 jia1 yu2 min2 ； bu4 de2 zhi4 ， xiu1 shen1 jian4 yu2 shi4 。 qiong2 ze2 du2 shan4 qi2 shen1 ， da2 ze2 jian1 shan4 tian1 xia4 。 」
- meng4 zi3 yue1 ： 「 dai4 wen2 wang2 er2 hou4 xing1 zhe3 ， fan2 min2 ye3 。 ruo4 fu1 hao2 jie2 zhi1 shi4 ， sui1 wu2 wen2 wang2 you2 xing1 。 」
- meng4 zi3 yue1 ： 「 fu4 zhi1 yi3 han2 wei4 zhi1 jia1 ， ru2 qi2 zi4 shi4 kan3 ran2 ， ze2 guo4 ren2 yuan3 yi3 。 」
- meng4 zi3 yue1 ： 「 yi3 yi4 dao4 shi3 min2 ， sui1 lao2 bu2 yuan4 ； yi3 sheng1 dao4 sha1 min2 ， sui1 si3 bu2 yuan4 sha1 zhe3 。 」
- meng4 zi3 yue1 ： 「 ba4 zhe3 zhi1 min2 ， huan1 yu2 ru2 ye3 ； wang2 zhe3 zhi1 min2 ， hao4 hao4 ru2 ye3 。 sha1 zhi1 er2 bu2 yuan4 ， li4 zhi1 er2 bu4 yong1 ， min2 ri4 qian1 shan4 er2 bu4 zhi1 wei4 zhi1 zhe3 。 fu1 jun1 zi3 suo3 guo4 zhe3 hua4 ， suo3 cun2 zhe3 shen2 ， shang4 xia4 yu3 tian1 di4 tong2 liu2 ， qi3 yue1 xiao3 bu3 zhi1 zai1 ？ 」
- meng4 zi3 yue1 ： 「 ren2 yan2 ， bu4 ru2 ren2 sheng1 zhi1 ru4 ren2 shen1 ye3 。 shan4 zheng4 ， bu4 ru2 shan4 jiao4 zhi1 de2 min2 ye3 。 shan4 zheng4 min2 wei4 zhi1 ， shan4 jiao4 min2 ai4 zhi1 ； shan4 zheng4 de2 min2 cai2 ， shan4 jiao4 de2 min2 xin1 。 」
- meng4 zi3 yue1 ： 「 ren2 zhi1 suo3 bu4 xue2 er2 neng2 zhe3 ， qi2 liang2 neng2 ye3 ； suo3 bu2 lü4 er2 zhi1 zhe3 ， qi2 liang2 zhi1 ye3 。 hai2 ti2 zhi1 tong2 ， wu2 bu4 zhi1 ai4 qi2 qin1 zhe3 ； ji2 qi2 chang2 ye3 ， wu2 bu4 zhi1 jing4 qi2 xiong1 ye3 。 qin1 qin1 ， ren2 ye3 ； jing4 chang2 ， yi4 ye3 。 wu2 ta1 ， da2 zhi1 tian1 xia4 ye3 。 」
- meng4 zi3 yue1 ： 「 shun4 zhi1 ju1 shen1 shan1 zhi1 zhong1 ， yu3 mu4 shi2 ju1 ， yu3 lu4 shi3 you2 ， qi2 suo3 yi3 yi4 yu2 shen1 shan1 zhi1 ye3 ren2 zhe3 ji3 xi1 。 ji2 qi2 wen2 yi1 shan4 yan2 ， jian4 yi2 shan4 xing2 ， ruo4 jue2 jiang1 he2 ， pei4 ran2 mo4 zhi1 neng2 yu4 ye3 。 」
- meng4 zi3 yue1 ： 「 wu2 wei2 qi2 suo3 bu2 wei4 ， wu2 yu4 qi2 suo3 bu2 yu4 ， ru2 ci3 er2 yi3 yi3 。 」
- meng4 zi3 yue1 ： 「 ren2 zhi1 you3 de2 hui4 shu4 zhi1 zhe3 ， heng2 cun2 hu1 chen4 ji2 。 du2 gu1 chen2 nie4 zi3 ， qi2 cao1 xin1 ye3 wei1 ， qi2 lü4 huan4 ye3 shen1 ， gu4 da2 。 」
- meng4 zi3 yue1 ： 「 you3 shi4 jun1 ren2 zhe3 ， shi4 shi4 jun1 ze2 wei4 rong2 yue4 zhe3 ye3 。 you3 an1 she4 ji4 chen2 zhe3 ， yi3 an1 she4 ji4 wei4 yue4 zhe3 ye3 。 you3 tian1 min2 zhe3 ， da2 ke3 xing2 yu2 tian1 xia4 er2 hou4 xing2 zhi1 zhe3 ye3 。 you3 da4 ren2 zhe3 ， zheng4 ji3 er2 wu4 zheng4 zhe3 ye3 。 」
- meng4 zi3 yue1 ： 「 jun1 zi3 you3 san1 le4 ， er2 wang2 tian1 xia4 bu4 yu3 cun2 yan1 。 fu4 mu3 ju4 cun2 ， xiong1 di4 wu2 gu4 ， yi2 le4 ye3 。 yang3 bu2 kui4 yu2 tian1 ， fu3 bu2 zuo4 yu2 ren2 ， er4 le4 ye3 。 de2 tian1 xia4 ying1 cai2 er2 jiao4 yu4 zhi1 ， san1 le4 ye3 。 jun1 zi3 you3 san1 le4 ， er2 wang2 tian1 xia4 bu4 yu3 cun2 yan1 。 」
- meng4 zi3 yue1 ： 「 guang3 tu3 zhong4 min2 ， jun1 zi3 yu4 zhi1 ， suo3 le4 bu4 cun2 yan1 。 zhong1 tian1 xia4 er2 li4 ， ding4 si4 hai3 zhi1 min2 ， jun1 zi3 le4 zhi1 ， suo3 xing4 bu4 cun2 yan1 。 jun1 zi3 suo3 xing4 ， sui1 da4 xing2 bu4 jia1 yan1 ， sui1 qiong2 ju1 bu4 sun3 yan1 ， fen1 ding4 gu4 ye3 。 jun1 zi3 suo3 xing4 ， ren2 yi4 li3 zhi4 gen1 yu2 xin1 。 qi2 sheng1 se4 ye3 ， sui4 ran2 jian4 yu2 mian4 ， ang4 yu2 bei4 ， shi1 yu2 si4 ti3 ， si4 ti3 bu4 yan2 er2 yu4 。 」
- meng4 zi3 yue1 ： 「 bo2 yi2 pi4 zhou4 ， ju1 bei3 hai3 zhi1 bin1 ， wen2 wen2 wang2 zuo4 xing1 ， yue1 ： 『 he2 gui1 hu1 lai2 ！ wu2 wen2 xi1 bo2 shan4 yang3 lao3 zhe3 。 』 tai4 gong1 pi4 zhou4 ， ju1 dong1 hai3 zhi1 bin1 ， wen2 wen2 wang2 zuo4 xing1 ， yue1 ： 『 he2 gui1 hu1 lai2 ！ wu2 wen2 xi1 bo2 shan4 yang3 lao3 zhe3 。 』 tian1 xia4 you3 shan4 yang3 lao3 ， ze2 ren2 ren2 yi3 wei2 ji3 gui1 yi3 。 wu3 mu3 zhi1 zhai2 ， shu4 qiang2 xia4 yi3 sang1 ， pi3 fu4 can2 zhi1 ， ze2 lao3 zhe3 zu2 yi3 yi1 bo2 yi3 。 wu3 mu3 ji1 ， er4 mu3 zhi4 ， wu2 shi1 qi2 shi2 ， lao3 zhe3 zu2 yi3 wu2 shi1 rou4 yi3 。 bai3 mu3 zhi1 tian2 ， pi3 fu1 geng1 zhi1 ， ba1 kou3 zhi1 jia1 zu2 yi3 wu2 ji1 yi3 。 suo3 wei4 xi1 bo2 shan4 yang3 lao3 zhe3 ， zhi4 qi2 tian2 li3 ， jiao4 zhi1 shu4 chu4 ， dao3 qi2 qi1 zi3 ， shi3 yang3 qi2 lao3 。 wu3 shi2 fei1 bo2 bu4 xuan1 ， qi1 shi2 fei1 rou4 bu4 bao3 。 bu4 xuan1 bu4 bao3 ， wei4 zhi1 dong4 nei3 。 wen2 wang2 zhi1 min2 ， wu2 dong4 nei3 zhi1 lao3 zhe3 ， ci3 zhi1 wei4 ye3 。 」
- meng4 zi3 yue1 ： 「 yi4 qi2 tian2 chou2 ， bao2 qi2 shui4 lian3 ， min2 ke3 shi3 fu4 ye3 。 shi2 zhi1 yi3 shi2 ， yong4 zhi1 yi3 li3 ， cai2 bu4 ke3 sheng4 yong4 ye3 。 min2 fei1 shui3 huo3 bu4 sheng1 huo2 ， hun1 mu4 kou4 ren2 zhi1 men2 hu4 ， qiu2 shui3 huo3 ， wu2 fu2 yu3 zhe3 ， zhi4 zu2 yi3 。 sheng4 ren2 zhi4 tian1 xia4 ， shi3 you3 shu1 su4 ru2 shui3 huo3 。 shu1 su4 ru2 shui3 huo3 ， er2 min2 yan1 you3 bu4 ren2 zhe3 hu1 ？ 」
- meng4 zi3 yue1 ： 「 kong3 zi3 deng1 dong1 shan1 er2 xiao3 lu3 ， deng1 tai4 shan1 er2 xiao3 tian1 xia4 。 gu4 guan1 yu2 hai3 zhe3 nan2 wei2 shui3 ， you2 yu2 sheng4 ren2 zhi1 men2 zhe3 nan2 wei2 yan2 。 guan1 shui3 you3 shu4 ， bi4 guan1 qi2 lan2 。 ri4 yue4 you3 ming2 ， rong2 guang1 bi4 zhao4 yan1 。 liu2 shui3 zhi1 wei4 wu4 ye3 ， bu4 ying2 ke1 bu4 xing2 ； jun1 zi3 zhi1 zhi4 yu2 dao4 ye3 ， bu4 cheng2 zhang1 bu4 da2 。 」
- meng4 zi3 yue1 ： 「 ji1 ming2 er2 qi3 ， zi1 zi1 wei4 shan4 zhe3 ， shun4 zhi1 tu2 ye3 。 ji1 ming2 er2 qi3 ， zi1 zi1 wei4 li4 zhe3 ， zhi2 zhi1 tu2 ye3 。 yu4 zhi1 shun4 yu3 zhi2 zhi1 fen1 ， wu2 ta1 ， li4 yu3 shan4 zhi1 xian2 ye3 。 」
- meng4 zi3 yue1 ： 「 yang2 zi3 qu3 wei4 wo3 ， ba2 yi4 mao2 er2 li4 tian1 xia4 ， bu2 wei4 ye3 。 mo4 zi3 jian1 ai4 ， mo2 ding3 fang4 zhong3 li4 tian1 xia4 ， wei4 zhi1 。 zi3 mo4 zhi2 zhong1 ， zhi2 zhong1 wei4 jin4 zhi1 ， zhi2 zhong1 wu2 quan2 ， you2 zhi2 yi1 ye3 。 suo3 e4 zhi2 yi4 zhe3 ， wei4 qi2 zei2 dao4 ye3 ， ju3 yi1 er2 fei4 bai3 ye3 。 」
- meng4 zi3 yue1 ： 「 ji1 zhe3 gan1 shi2 ， ke3 zhe3 gan1 yin3 ， shi4 wei4 de2 yin3 shi2 zhi1 zheng4 ye3 ， ji1 ke3 hai4 zhi1 ye3 。 qi3 wei2 kou3 fu4 you3 ji1 ke3 zhi1 hai4 ？ ren2 xin1 yi4 jie1 you3 hai4 。 ren2 neng2 wu2 yi3 ji1 ke3 zhi1 hai4 wei4 xin1 hai4 ， ze2 bu4 ji2 ren2 bu2 wei4 you1 yi3 。 」
- meng4 zi3 yue1 ： 「 liu3 xia4 hui4 bu4 yi3 san1 gong1 yi4 qi2 jie4 。 」
- meng4 zi3 yue1 ： 「 you3 wei4 zhe3 pi4 ruo4 jue2 jing3 ， jue2 jing3 jiu3 ren4 er2 bu4 ji2 quan2 ， you2 wei4 qi4 jing3 ye3 。 」
- meng4 zi3 yue1 ： 「 yao2 shun4 ， xing4 zhi1 ye3 ； tang1 wu3 ， shen1 zhi1 ye3 ； wu3 ba4 ， jia3 zhi1 ye3 。 jiu3 jia3 er2 bu4 gui1 ， e4 zhi1 qi2 fei1 you3 ye3 。 」
- gong1 sun1 chou3 yue1 ： 「 yi1 yin3 yue1 ： 『 yu3 bu4 xia2 yu2 bu2 shun4 。 』 fang4 tai4 jia3 yu2 tong2 ， min2 da4 yue4 。 tai4 jia3 xian2 。 you4 fan3 zhi1 ， min2 da4 yue4 。 xian2 zhe3 zhi1 wei4 ren2 chen2 ye3 ， qi2 jun1 bu4 xian2 ， ze2 gu4 ke3 fang4 yu3 ？ 」
- meng4 zi3 yue1 ： 「 you3 yi1 yin3 zhi1 zhi4 ， ze2 ke3 ； wu2 yi1 yin3 zhi1 zhi4 ， ze2 cuan4 ye3 。 」
- gong1 sun1 chou3 yue1 ： 「 《 shi1 》 yue1 ： 『 bu2 su4 can1 xi1 』 ， jun1 zi3 zhi1 bu4 geng1 er2 shi2 ， he2 ye3 ？ 」
- meng4 zi3 yue1 ： 「 jun1 zi3 ju1 shi4 guo2 ye3 ， qi2 jun1 yong4 zhi1 ， ze2 an1 fu4 zun1 rong2 ； qi2 zi3 di4 cong2 zhi1 ， ze2 xiao4 di4 zhong1 xin4 。 『 bu2 su4 can1 xi1 』 ， shu2 da4 yu2 shi4 ？ 」
- wang2 zi3 dian4 wen4 yue1 ： 「 shi4 he2 shi4 ？ 」
- meng4 zi3 yue1 ： 「 shang4 zhi4 。 」
- yue1 ： 「 he2 wei4 shang4 zhi4 ？ 」
- yue1 ： 「 ren2 yi4 er2 yi3 yi3 。 sha1 yi4 wu2 zui4 ， fei1 ren2 ye3 ； fei1 qi2 you3 er2 qu3 zhi1 ， fei1 yi4 ye3 。 ju1 e4 zai4 ？ ren2 shi4 ye3 ； lu4 e4 zai4 ？ yi4 shi4 ye3 。 ju1 ren2 you2 yi4 ， da4 ren2 zhi1 shi4 bei4 yi3 。 」
- meng4 zi3 yue1 ： 「 zhong4 zi3 ， bu2 yi4 yu3 zhi1 qi2 guo2 er2 fu2 shou4 ， ren2 jie1 xin4 zhi1 ， shi4 she4 dan1 shi2 dou4 geng1 zhi1 yi4 ye3 。 ren2 mo4 da4 yan1 wang2 qin1 qi0 、 jun1 chen2 、 shang4 xia4 。 yi3 qi2 xiao3 zhe3 xin4 qi2 da4 zhe3 ， xi1 ke3 zai1 ？ 」
- tao2 ying4 wen4 yue1 ： 「 shun4 wei4 tian1 zi3 ， gao1 tao2 wei4 shi4 ， gu3 sou3 sha1 ren2 ， ze2 ru2 zhi1 he2 ？ 」
- meng4 zi3 yue1 ： 「 zhi2 zhi1 er2 yi3 yi3 。 」
- 「 ran2 ze2 shun4 bu4 jin1 yu3 ？ 」
- yue1 ： 「 fu1 shun4 e4 de2 er2 jin4 zhi1 ？ fu1 you3 suo3 shou4 zhi1 ye3 。 」
- 「 ran2 ze2 shun4 ru2 zhi1 he2 ？ 」
- yue1 ： 「 shun4 shi4 qi4 tian1 xia4 ， you2 qi4 bi4 xi3 ye3 。 qie4 fu4 er2 tao2 ， zun1 hai3 bin1 er2 chu4 ， zhong1 shen1 xin1 ran2 ， le4 er2 wang4 tian1 xia4 。 」
- meng4 zi3 zi4 fan4 zhi1 qi2 ， wang4 jian4 qi2 wang2 zhi1 zi3 。 kui4 ran2 tan4 yue1 ： 「 ju1 yi2 qi4 ， yang3 yi2 ti3 ， da4 zai1 ju1 hu1 ！ fu1 fei1 jin4 ren2 zhi1 zi3 yu3 ？ 」
- meng4 zi3 yue1 ： 「 wang2 zi3 gong1 shi4 、 che1 ma3 、 yi1 fu0 duo1 yu3 ren2 tong2 ， er2 wang2 zi3 ruo4 bi3 zhe3 ， qi2 ju1 shi3 zhi1 ran2 ye3 ； kuang4 ju1 tian1 xia4 zhi1 guang3 ju1 zhe3 hu1 ？ lu3 jun1 zhi1 song4 ， hu1 yu2 die2 ze2 zhi1 men2 。 shou3 zhe3 yue1 ： 『 ci3 fei1 wu2 jun1 ye3 ， he2 qi2 sheng1 zhi1 si4 wo3 jun1 ye3 ？ 』 ci3 wu2 ta1 ， ju1 xiang1 si4 ye3 。 」
- meng4 zi3 yue1 ： 「 shi2 er2 fu2 ai4 ， shi3 jiao1 zhi1 ye3 ； ai4 er2 bu2 jing4 ， shou4 chu4 zhi1 ye3 。 gong1 jing4 zhe3 ， bi4 zhi1 wei4 jiang1 zhe3 ye3 。 gong1 jing4 er2 wu2 shi2 ， jun1 zi3 bu4 ke3 xu1 ju1 。 」
- meng4 zi3 yue1 ： 「 xing2 se4 ， tian1 xing4 ye3 ； wei2 sheng4 ren2 ， ran2 hou4 ke3 yi3 jian4 xing2 。 」
- qi2 xuan1 wang2 yu4 duan3 sang4 。 gong1 sun1 chou3 yue1 ： 「 wei4 ji1 zhi1 sang4 ， you2 yu4 yu2 yi3 hu1 ？ 」
- meng4 zi3 yue1 ： 「 shi4 you2 huo4 tian3 qi2 xiong1 zhi1 bi4 ， zi3 wei4 zhi1 gu1 xu2 xu2 yun2 er3 ， yi4 jiao4 zhi1 xiao4 di4 er2 yi3 yi3 。 」
- wang2 zi3 you3 qi2 mu3 si3 zhe3 ， qi2 fu4 wei4 zhi1 qing3 shu4 yue4 zhi1 sang4 。 gong1 sun1 chou3 yue1 ： 「 ruo4 ci3 zhe3 ， he2 ru2 ye3 ？ 」
- yue1 ： 「 shi4 yu4 zhong1 zhi1 er2 bu4 ke3 de2 ye3 。 sui1 jia1 yi2 ri4 yu4 yu2 yi3 ， wei4 fu1 mo4 zhi1 jin4 er2 fu2 wei4 zhe3 ye3 。 」
- meng4 zi3 yue1 ： 「 jun1 zi3 zhi1 suo3 yi3 jiao4 zhe3 wu3 ： you3 ru2 shi2 yu3 hua4 zhi1 zhe3 ， you3 cheng2 de2 zhe3 ， you3 da2 cai2 zhe3 ， you3 da2 wen4 zhe3 ， you3 si1 shu1 ai4 zhe3 。 ci3 wu3 zhe3 ， jun1 zi3 zhi1 suo3 yi3 jiao4 ye3 。 」
- gong1 sun1 chou3 yue1 ： 「 dao4 ze2 gao1 yi3 ， mei3 yi3 ， yi2 ruo4 deng1 tian1 ran2 ， si4 bu4 ke3 ji2 ye3 。 he2 bu4 shi3 bi3 wei4 ke3 ji3 ji2 er2 ri4 zi1 zi1 ye3 ？ 」
- meng4 zi3 yue1 ： 「 da4 jiang4 bu2 wei4 zhuo1 gong1 gai3 fei4 sheng2 mo4 ， yi4 bu2 wei4 zhuo1 she4 bian4 qi2 gou4 lü4 。 jun1 zi3 yin3 er2 bu4 fa1 ， yue4 ru2 ye3 。 zhong1 dao4 er2 li4 ， neng2 zhe3 cong2 zhi1 。 」
- meng4 zi3 yue1 ： 「 tian1 xia4 you3 dao4 ， yi3 dao4 xun4 shen1 ； tian1 xia4 wu2 dao4 ， yi3 shen1 xun4 dao4 。 wei4 wen2 yi3 dao4 xun4 hu1 ren2 zhe3 ye3 。 」
- gong1 dou1 zi3 yue1 ： 「 teng2 geng4 zhi1 zai4 men2 ye3 ， ruo4 zai4 suo3 li3 。 er2 bu4 da2 ， he2 ye3 ？ 」
- meng4 zi3 yue1 ： 「 xie2 gui4 er2 wen4 ， xie2 xian2 er2 wen4 ， xie2 chang2 er2 wen4 ， xie2 you3 xun1 lao2 er2 wen4 ， xie2 gu4 er2 wen4 ， jie1 suo3 bu4 da2 ye3 。 teng2 geng4 you3 er4 yan1 。 」
- meng4 zi3 yue1 ： 「 yu2 bu4 ke3 yi3 er2 yi3 zhe3 ， wu2 suo3 bu4 yi3 ； yu2 suo3 hou4 zhe3 bao2 ， wu2 suo3 bu4 bao2 ye3 。 qi2 jin4 rui4 zhe3 ， qi2 tui4 su4 。 」
- meng4 zi3 yue1 ： 「 jun1 zi3 zhi1 yu2 wu4 ye3 ， ai4 zhi1 er2 fu2 ren2 ； yu2 min2 ye3 ， ren2 zhi1 er2 fu2 qin1 。 qin1 qin1 er2 ren2 min2 ， ren2 min2 er2 ai4 wu4 。 」
- meng4 zi3 yue1 ： 「 zhi1 zhe3 wu2 bu4 zhi1 ye3 ， dang1 wu4 zhi1 wei4 ji2 ； ren2 zhe3 wu2 bu2 ai4 ye3 ， ji2 qin1 xian2 zhi1 wei4 wu4 。 yao2 shun4 zhi1 zhi1 er2 bu2 bian4 wu4 ， ji2 xian1 wu4 ye3 ； yao2 shun4 zhi1 ren2 bu2 bian4 ai4 ren2 ， ji2 qin1 xian2 ye3 。 bu4 neng2 san1 nian2 zhi1 sang4 ， er2 si1 xiao3 gong1 zhi1 cha2 ； fang4 fan4 liu2 chuo4 ， er2 wen4 wu2 chi3 jue2 ， shi4 zhi1 wei4 bu4 zhi1 wu4 。 」

## 注释

## 译文

## 赏析
