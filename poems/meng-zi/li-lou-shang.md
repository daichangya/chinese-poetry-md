---
id: meng-zi-li-lou-shang
title: 离娄上
titlePinyin: li2 lou2 shang4
titleSlug: li-lou-shang
author: 孟子
authorPinyin: meng4 zi3
authorSlug: meng-zi
dynasty: 战国
dynastyPinyin: zhan4 guo2
dynastySlug: zhan-guo
tags:
  - 四书五经
---
## 正文
- 孟子曰：「离娄之明，公输子之巧，不以规矩，不能成方员：师旷之聪，不以六律，不能正五音；尧舜之道，不以仁政，不能平治天下。今有仁心仁闻而民不被其泽，不可法于后世者，不行先王之道也。
- 「故曰，徒善不足以为政，徒法不能以自行。《诗》云：『不愆不忘，率由旧章。』遵先王之法而过者，未之有也。圣人既竭目力焉，继之以规矩准绳，以为方员平直，不可胜用也；既竭耳力焉，继之以六律，正五音，不可胜用也；既竭心思焉，继之以不忍人之政，而仁覆天下矣。
- 「故曰，为高必因丘陵，为下必因川泽。为政不因先王之道，可谓智乎？是以惟仁者宜在高位。不仁而在高位，是播其恶于众也。上无道揆也。下无法守也，朝不信道，工不信度，君子犯义，小人犯刑，国之所存者幸也。
- 「故曰，城郭不完，兵甲不多，非国之灾也；田野不辟，货财不聚，非国之害也。上无礼，下无学，贼民兴，丧无日矣。《诗》曰：『天之方蹶，无然泄泄。』泄泄，犹沓沓也。事君无义，进退无礼，言则非先王之道者，犹沓沓也。故曰：责难于君谓之恭，陈善闭邪谓之敬，吾君不能谓之贼。」
- 孟子曰：「规矩，方员之至也；圣人，人伦之至也。欲为君尽君道，欲为臣尽臣道，二者皆法尧舜而已矣。不以舜之所以事尧事君，不敬其君者也；不以尧之所以治民治民，贼其民者也。孔子曰：『道二：仁与不仁而已矣。』暴其民甚，则身弑国亡；不甚，则身危国削。名之曰『幽厉』，虽孝子慈孙，百世不能改也。《诗》云『殷鉴不远，在夏后之世』，此之谓也。」
- 孟子曰：「三代之得天下也以仁，其失天下也以不仁。国之所以废兴存亡者亦然。天子不仁，不保四海；诸侯不仁，不保社稷；卿大夫不仁，不保宗庙；士庶人不仁，不保四体。今恶死亡而乐不仁，是犹恶醉而强酒。」
- 孟子曰：「爱人不亲反其仁，治人不治反其智，礼人不答反其敬。行有不得者，皆反求诸己，其身正而天下归之。《诗》云：『永言配命，自求多福。』」
- 孟子曰：「人有恒言，皆曰『天下国家』。天下之本在国，国之本在家，家之本在身。」
- 孟子曰：「为政不难，不得罪于巨室。巨室之所慕，一国慕之；一国之所慕，天下慕之；故沛然德教溢乎四海。」
- 孟子曰：「天下有道，小德役大德，小贤役大贤；天下无道，小役大，弱役强。斯二者天也。顺天者存，逆天者亡。齐景公曰：『既不能令，又不受命，是绝物也。』涕出而女于吴。
- 今也小国师大国而耻受命焉，是犹弟子而耻受命于先师也。如耻之，莫若师文王。师文王，大国五年，小国七年，必为政于天下矣。《诗》云：『商之孙子，其丽不亿。上帝既命，侯于周服。侯服于周，天命靡常。殷士肤敏，祼将于京。』孔子曰：『仁不可为众也。夫国君好仁，天下无敌。』今也欲无敌于天下而不以仁，是犹执热而不以濯也。《诗》云：『谁能执热，逝不以濯？』」
- 孟子曰：「不仁者可与言哉？安其危而利其菑，乐其所以亡者。不仁而可与言，则何亡国败家之有？有孺子歌曰：『沧浪之水清兮，可以濯我缨；沧浪之水浊兮，可以濯我足。』孔子曰：『小子听之！清斯濯缨，浊斯濯足矣，自取之也。』夫人必自侮，然后人侮之；家必自毁，而后人毁之；国必自伐，而后人伐之。《太甲》曰：『天作孽，犹可违；自作孽，不可活。』此之谓也。」
- 孟子曰：「桀纣之失天下也，失其民也；失其民者，失其心也。得天下有道：得其民，斯得天下矣；得其民有道：得其心，斯得民矣；得其心有道：所欲与之聚之，所恶勿施尔也。民之归仁也，犹水之就下、兽之走圹也。故为渊敺鱼者，獭也；为丛敺爵者，鹯也；为汤武敺民者，桀与纣也。今天下之君有好仁者，则诸侯皆为之敺矣。虽欲无王，不可得已。今之欲王者，犹七年之病求三年之艾也。苟为不畜，终身不得。苟不志于仁，终身忧辱，以陷于死亡。《诗》云『其何能淑，载胥及溺』，此之谓也。」
- 孟子曰：「自暴者，不可与有言也；自弃者，不可与有为也。言非礼义，谓之自暴也；吾身不能居仁由义，谓之自弃也。仁，人之安宅也；义，人之正路也。旷安宅而弗居，舍正路而不由，哀哉！」
- 孟子曰：「道在尔而求诸远，事在易而求之难。人人亲其亲、长其长而天下平。」
- 孟子曰：「居下位而不获于上，民不可得而治也。获于上有道：不信于友，弗获于上矣；信于友有道：事亲弗悦，弗信于友矣；悦亲有道：反身不诚，不悦于亲矣；诚身有道：不明乎善，不诚其身矣。是故诚者，天之道也；思诚者，人之道也。至诚而不动者，未之有也；不诚，未有能动者也。」
- 孟子曰：「伯夷辟纣，居北海之滨，闻文王作，兴曰：『盍归乎来！吾闻西伯善养老者。』太公辟纣，居东海之滨，闻文王作，兴曰：『盍归乎来！吾闻西伯善养老者。』二老者，天下之大老也，而归之，是天下之父归之也。天下之父归之，其子焉往？诸侯有行文王之政者，七年之内，必为政于天下矣。」
- 孟子曰：「求也为季氏宰，无能改于其德，而赋粟倍他日。孔子曰：『求非我徒也，小子鸣鼓而攻之可也。』由此观之，君不行仁政而富之，皆弃于孔子者也。况于为之强战？争地以战，杀人盈野；争城以战，杀人盈城。此所谓率土地而食人肉，罪不容于死。故善战者服上刑，连诸侯者次之，辟草莱、任土地者次之。」
- 孟子曰：「存乎人者，莫良于眸子。眸子不能掩其恶。胸中正，则眸子瞭焉；胸中不正，则眸子眊焉。听其言也，观其眸子，人焉廋哉？」
- 孟子曰：「恭者不侮人，俭者不夺人。侮夺人之君，惟恐不顺焉，恶得为恭俭？恭俭岂可以声音笑貌为哉？」
- 淳于髡曰：「男女授受不亲，礼与？」
- 孟子曰：「礼也。」
- 曰：「嫂溺则援之以手乎？」
- 曰：「嫂溺不援，是豺狼也。男女授受不亲，礼也；嫂溺援之以手者，权也。」
- 曰：「今天下溺矣，夫子之不援，何也？」
- 曰：「天下溺，援之以道；嫂溺，援之以手。子欲手援天下乎？」
- 公孙丑曰：「君子之不教子，何也？」
- 孟子曰：「势不行也。教者必以正；以正不行，继之以怒；继之以怒，则反夷矣。『夫子教我以正，夫子未出于正也。』则是父子相夷也。父子相夷，则恶矣。古者易子而教之。父子之间不责善。责善则离，离则不祥莫大焉。」
- 孟子曰：「事孰为大？事亲为大；守孰为大？守身为大。不失其身而能事其亲者，吾闻之矣；失其身而能事其亲者，吾未之闻也。孰不为事？事亲，事之本也；孰不为守？守身，守之本也。曾子养曾皙，必有酒肉。将彻，必请所与。问有余，必曰『有』。曾皙死，曾元养曾子，必有酒肉。将彻，不请所与。问有余，曰『亡矣』。将以复进也。此所谓养口体者也。若曾子，则可谓养志也。事亲若曾子者，可也。」
- 孟子曰：「人不足与适也，政不足间也。惟大人为能格君心之非。君仁莫不仁，君义莫不义，君正莫不正。一正君而国定矣。」
- 孟子曰：「有不虞之誉，有求全之毁。」
- 孟子曰：「人之易其言也，无责耳矣。」
- 孟子曰：「人之患在好为人师。」
- 乐正子从于子敖之齐。乐正子见孟子。孟子曰：「子亦来见我乎？」曰：「先生何为出此言也？」曰：「子来几日矣？」曰：「昔昔。」曰：「昔昔，则我出此言也，不亦宜乎？」曰：「舍馆未定。」曰：「子闻之也，舍馆定，然后求见长者乎？」曰：「克有罪。」
- 孟子谓乐正子曰：「子之从于子敖来，徒𫗦啜也。我不意子学古之道，而以𫗦啜也。」
- 孟子曰：「不孝有三，无后为大。舜不告而娶，为无后也，君子以为犹告也。」
- 孟子曰：「仁之实，事亲是也；义之实，从兄是也。智之实，知斯二者弗去是也；礼之实，节文斯二者是也；乐之实，乐斯二者，乐则生矣；生则恶可已也，恶可已，则不知足之蹈之、手之舞之。」
- 孟子曰：「天下大悦而将归己。视天下悦而归己，犹草芥也。惟舜为然。不得乎亲，不可以为人；不顺乎亲，不可以为子。舜尽事亲之道而瞽瞍厎豫，瞽瞍厎豫而天下化，瞽瞍厎豫而天下之为父子者定，此之谓大孝。」

## 拼音
- meng4 zi3 yue1 ： 「 li2 lou2 zhi1 ming2 ， gong1 shu1 zi3 zhi1 qiao3 ， bu4 yi3 gui1 ju3 ， bu4 neng2 cheng2 fang1 yuan2 ： shi1 kuang4 zhi1 cong1 ， bu4 yi3 liu4 lü4 ， bu4 neng2 zheng4 wu3 yin1 ； yao2 shun4 zhi1 dao4 ， bu4 yi3 ren2 zheng4 ， bu4 neng2 ping2 zhi4 tian1 xia4 。 jin1 you3 ren2 xin1 ren2 wen2 er2 min2 bu2 bei4 qi2 ze2 ， bu4 ke3 fa3 yu2 hou4 shi4 zhe3 ， bu4 xing2 xian1 wang2 zhi1 dao4 ye3 。
- 「 gu4 yue1 ， tu2 shan4 bu4 zu2 yi3 wei2 zheng4 ， tu2 fa3 bu4 neng2 yi3 zi4 xing2 。 《 shi1 》 yun2 ： 『 bu4 qian1 bu2 wang4 ， shuai4 you2 jiu4 zhang1 。 』 zun1 xian1 wang2 zhi1 fa3 er2 guo4 zhe3 ， wei4 zhi1 you3 ye3 。 sheng4 ren2 ji4 jie2 mu4 li4 yan1 ， ji4 zhi1 yi3 gui1 ju3 zhun3 sheng2 ， yi3 wei2 fang1 yuan2 ping2 zhi2 ， bu4 ke3 sheng4 yong4 ye3 ； ji4 jie2 er3 li4 yan1 ， ji4 zhi1 yi3 liu4 lü4 ， zheng4 wu3 yin1 ， bu4 ke3 sheng4 yong4 ye3 ； ji4 jie2 xin1 si1 yan1 ， ji4 zhi1 yi3 bu4 ren3 ren2 zhi1 zheng4 ， er2 ren2 fu4 tian1 xia4 yi3 。
- 「 gu4 yue1 ， wei4 gao1 bi4 yin1 qiu1 ling2 ， wei4 xia4 bi4 yin1 chuan1 ze2 。 wei2 zheng4 bu4 yin1 xian1 wang2 zhi1 dao4 ， ke3 wei4 zhi4 hu1 ？ shi4 yi3 wei2 ren2 zhe3 yi2 zai4 gao1 wei4 。 bu4 ren2 er2 zai4 gao1 wei4 ， shi4 bo1 qi2 e4 yu2 zhong4 ye3 。 shang4 wu2 dao4 kui2 ye3 。 xia4 wu2 fa3 shou3 ye3 ， chao2 bu2 xin4 dao4 ， gong1 bu2 xin4 du4 ， jun1 zi3 fan4 yi4 ， xiao3 ren2 fan4 xing2 ， guo2 zhi1 suo3 cun2 zhe3 xing4 ye3 。
- 「 gu4 yue1 ， cheng2 guo1 bu4 wan2 ， bing1 jia3 bu4 duo1 ， fei1 guo2 zhi1 zai1 ye3 ； tian2 ye3 bu2 pi4 ， huo4 cai2 bu2 ju4 ， fei1 guo2 zhi1 hai4 ye3 。 shang4 wu2 li3 ， xia4 wu2 xue2 ， zei2 min2 xing1 ， sang4 wu2 ri4 yi3 。 《 shi1 》 yue1 ： 『 tian1 zhi1 fang1 jue3 ， wu2 ran2 xie4 xie4 。 』 xie4 xie4 ， you2 ta4 ta4 ye3 。 shi4 jun1 wu2 yi4 ， jin4 tui4 wu2 li3 ， yan2 ze2 fei1 xian1 wang2 zhi1 dao4 zhe3 ， you2 ta4 ta4 ye3 。 gu4 yue1 ： ze2 nan2 yu2 jun1 wei4 zhi1 gong1 ， chen2 shan4 bi4 xie2 wei4 zhi1 jing4 ， wu2 jun1 bu4 neng2 wei4 zhi1 zei2 。 」
- meng4 zi3 yue1 ： 「 gui1 ju3 ， fang1 yuan2 zhi1 zhi4 ye3 ； sheng4 ren2 ， ren2 lun2 zhi1 zhi4 ye3 。 yu4 wei4 jun1 jin4 jun1 dao4 ， yu4 wei4 chen2 jin4 chen2 dao4 ， er4 zhe3 jie1 fa3 yao2 shun4 er2 yi3 yi3 。 bu4 yi3 shun4 zhi1 suo3 yi3 shi4 yao2 shi4 jun1 ， bu2 jing4 qi2 jun1 zhe3 ye3 ； bu4 yi3 yao2 zhi1 suo3 yi3 zhi4 min2 zhi4 min2 ， zei2 qi2 min2 zhe3 ye3 。 kong3 zi3 yue1 ： 『 dao4 er4 ： ren2 yu3 bu4 ren2 er2 yi3 yi3 。 』 bao4 qi2 min2 shen4 ， ze2 shen1 shi4 guo2 wang2 ； bu2 shen4 ， ze2 shen1 wei1 guo2 xiao1 。 ming2 zhi1 yue1 『 you1 li4 』 ， sui1 xiao4 zi3 ci2 sun1 ， bai3 shi4 bu4 neng2 gai3 ye3 。 《 shi1 》 yun2 『 yin1 jian4 bu4 yuan3 ， zai4 xia4 hou4 zhi1 shi4 』 ， ci3 zhi1 wei4 ye3 。 」
- meng4 zi3 yue1 ： 「 san1 dai4 zhi1 de2 tian1 xia4 ye3 yi3 ren2 ， qi2 shi1 tian1 xia4 ye3 yi3 bu4 ren2 。 guo2 zhi1 suo3 yi3 fei4 xing1 cun2 wang2 zhe3 yi4 ran2 。 tian1 zi3 bu4 ren2 ， bu4 bao3 si4 hai3 ； zhu1 hou2 bu4 ren2 ， bu4 bao3 she4 ji4 ； qing1 dai4 fu0 bu4 ren2 ， bu4 bao3 zong1 miao4 ； shi4 shu4 ren2 bu4 ren2 ， bu4 bao3 si4 ti3 。 jin1 e4 si3 wang2 er2 le4 bu4 ren2 ， shi4 you2 e4 zui4 er2 qiang2 jiu3 。 」
- meng4 zi3 yue1 ： 「 ai4 ren2 bu4 qin1 fan3 qi2 ren2 ， zhi4 ren2 bu2 zhi4 fan3 qi2 zhi4 ， li3 ren2 bu4 da2 fan3 qi2 jing4 。 xing2 you3 bu4 de2 zhe3 ， jie1 fan3 qiu2 zhu1 ji3 ， qi2 shen1 zheng4 er2 tian1 xia4 gui1 zhi1 。 《 shi1 》 yun2 ： 『 yong3 yan2 pei4 ming4 ， zi4 qiu2 duo1 fu2 。 』 」
- meng4 zi3 yue1 ： 「 ren2 you3 heng2 yan2 ， jie1 yue1 『 tian1 xia4 guo2 jia1 』 。 tian1 xia4 zhi1 ben3 zai4 guo2 ， guo2 zhi1 ben3 zai4 jia1 ， jia1 zhi1 ben3 zai4 shen1 。 」
- meng4 zi3 yue1 ： 「 wei2 zheng4 bu4 nan2 ， bu4 de2 zui4 yu2 ju4 shi4 。 ju4 shi4 zhi1 suo3 mu4 ， yi4 guo2 mu4 zhi1 ； yi4 guo2 zhi1 suo3 mu4 ， tian1 xia4 mu4 zhi1 ； gu4 pei4 ran2 de2 jiao4 yi4 hu1 si4 hai3 。 」
- meng4 zi3 yue1 ： 「 tian1 xia4 you3 dao4 ， xiao3 de2 yi4 da4 de2 ， xiao3 xian2 yi4 da4 xian2 ； tian1 xia4 wu2 dao4 ， xiao3 yi4 da4 ， ruo4 yi4 qiang2 。 si1 er4 zhe3 tian1 ye3 。 shun4 tian1 zhe3 cun2 ， ni4 tian1 zhe3 wang2 。 qi2 jing3 gong1 yue1 ： 『 ji4 bu4 neng2 ling4 ， you4 bu2 shou4 ming4 ， shi4 jue2 wu4 ye3 。 』 ti4 chu1 er2 nü3 yu2 wu2 。
- jin1 ye3 xiao3 guo2 shi1 da4 guo2 er2 chi3 shou4 ming4 yan1 ， shi4 you2 di4 zi3 er2 chi3 shou4 ming4 yu2 xian1 shi1 ye3 。 ru2 chi3 zhi1 ， mo4 ruo4 shi1 wen2 wang2 。 shi1 wen2 wang2 ， da4 guo2 wu3 nian2 ， xiao3 guo2 qi1 nian2 ， bi4 wei4 zheng4 yu2 tian1 xia4 yi3 。 《 shi1 》 yun2 ： 『 shang1 zhi1 sun1 zi0 ， qi2 li4 bu2 yi4 。 shang4 di4 ji4 ming4 ， hou2 yu2 zhou1 fu2 。 hou2 fu2 yu2 zhou1 ， tian1 ming4 mi2 chang2 。 yin1 shi4 fu1 min3 ， guan4 jiang1 yu2 jing1 。 』 kong3 zi3 yue1 ： 『 ren2 bu4 ke3 wei4 zhong4 ye3 。 fu1 guo2 jun1 hao3 ren2 ， tian1 xia4 wu2 di2 。 』 jin1 ye3 yu4 wu2 di2 yu2 tian1 xia4 er2 bu4 yi3 ren2 ， shi4 you2 zhi2 re4 er2 bu4 yi3 zhuo2 ye3 。 《 shi1 》 yun2 ： 『 shui2 neng2 zhi2 re4 ， shi4 bu4 yi3 zhuo2 ？ 』 」
- meng4 zi3 yue1 ： 「 bu4 ren2 zhe3 ke3 yu3 yan2 zai1 ？ an1 qi2 wei1 er2 li4 qi2 zi1 ， le4 qi2 suo3 yi3 wang2 zhe3 。 bu4 ren2 er2 ke3 yu3 yan2 ， ze2 he2 wang2 guo2 bai4 jia1 zhi1 you3 ？ you3 ru2 zi3 ge1 yue1 ： 『 cang1 lang4 zhi1 shui3 qing1 xi1 ， ke3 yi3 zhuo2 wo3 ying1 ； cang1 lang4 zhi1 shui3 zhuo2 xi1 ， ke3 yi3 zhuo2 wo3 zu2 。 』 kong3 zi3 yue1 ： 『 xiao3 zi0 ting1 zhi1 ！ qing1 si1 zhuo2 ying1 ， zhuo2 si1 zhuo2 zu2 yi3 ， zi4 qu3 zhi1 ye3 。 』 fu1 ren2 bi4 zi4 wu3 ， ran2 hou4 ren2 wu3 zhi1 ； jia1 bi4 zi4 hui3 ， er2 hou4 ren2 hui3 zhi1 ； guo2 bi4 zi4 fa2 ， er2 hou4 ren2 fa2 zhi1 。 《 tai4 jia3 》 yue1 ： 『 tian1 zuo4 nie4 ， you2 ke3 wei2 ； zi4 zuo4 nie4 ， bu4 ke3 huo2 。 』 ci3 zhi1 wei4 ye3 。 」
- meng4 zi3 yue1 ： 「 jie2 zhou4 zhi1 shi1 tian1 xia4 ye3 ， shi1 qi2 min2 ye3 ； shi1 qi2 min2 zhe3 ， shi1 qi2 xin1 ye3 。 de2 tian1 xia4 you3 dao4 ： de2 qi2 min2 ， si1 de2 tian1 xia4 yi3 ； de2 qi2 min2 you3 dao4 ： de2 qi2 xin1 ， si1 de2 min2 yi3 ； de2 qi2 xin1 you3 dao4 ： suo3 yu4 yu3 zhi1 ju4 zhi1 ， suo3 e4 wu4 shi1 er3 ye3 。 min2 zhi1 gui1 ren2 ye3 ， you2 shui3 zhi1 jiu4 xia4 、 shou4 zhi1 zou3 kuang4 ye3 。 gu4 wei4 yuan1 qu1 yu2 zhe3 ， ta3 ye3 ； wei4 cong2 qu1 jue2 zhe3 ， zhan1 ye3 ； wei4 tang1 wu3 qu1 min2 zhe3 ， jie2 yu3 zhou4 ye3 。 jin1 tian1 xia4 zhi1 jun1 you3 hao3 ren2 zhe3 ， ze2 zhu1 hou2 jie1 wei4 zhi1 qu1 yi3 。 sui1 yu4 wu2 wang2 ， bu4 ke3 de2 yi3 。 jin1 zhi1 yu4 wang2 zhe3 ， you2 qi1 nian2 zhi1 bing4 qiu2 san1 nian2 zhi1 ai4 ye3 。 gou3 wei4 bu2 chu4 ， zhong1 shen1 bu4 de2 。 gou3 bu2 zhi4 yu2 ren2 ， zhong1 shen1 you1 ru3 ， yi3 xian4 yu2 si3 wang2 。 《 shi1 》 yun2 『 qi2 he2 neng2 shu1 ， zai3 xu1 ji2 ni4 』 ， ci3 zhi1 wei4 ye3 。 」
- meng4 zi3 yue1 ： 「 zi4 bao4 zhe3 ， bu4 ke3 yu3 you3 yan2 ye3 ； zi4 qi4 zhe3 ， bu4 ke3 yu3 you3 wei4 ye3 。 yan2 fei1 li3 yi4 ， wei4 zhi1 zi4 bao4 ye3 ； wu2 shen1 bu4 neng2 ju1 ren2 you2 yi4 ， wei4 zhi1 zi4 qi4 ye3 。 ren2 ， ren2 zhi1 an1 zhai2 ye3 ； yi4 ， ren2 zhi1 zheng4 lu4 ye3 。 kuang4 an1 zhai2 er2 fu2 ju1 ， she4 zheng4 lu4 er2 bu4 you2 ， ai1 zai1 ！ 」
- meng4 zi3 yue1 ： 「 dao4 zai4 er3 er2 qiu2 zhu1 yuan3 ， shi4 zai4 yi4 er2 qiu2 zhi1 nan2 。 ren2 ren2 qin1 qi2 qin1 、 chang2 qi2 chang2 er2 tian1 xia4 ping2 。 」
- meng4 zi3 yue1 ： 「 ju1 xia4 wei4 er2 bu2 huo4 yu2 shang4 ， min2 bu4 ke3 de2 er2 zhi4 ye3 。 huo4 yu2 shang4 you3 dao4 ： bu2 xin4 yu2 you3 ， fu2 huo4 yu2 shang4 yi3 ； xin4 yu2 you3 you3 dao4 ： shi4 qin1 fu2 yue4 ， fu2 xin4 yu2 you3 yi3 ； yue4 qin1 you3 dao4 ： fan3 shen1 bu4 cheng2 ， bu2 yue4 yu2 qin1 yi3 ； cheng2 shen1 you3 dao4 ： bu4 ming2 hu1 shan4 ， bu4 cheng2 qi2 shen1 yi3 。 shi4 gu4 cheng2 zhe3 ， tian1 zhi1 dao4 ye3 ； si1 cheng2 zhe3 ， ren2 zhi1 dao4 ye3 。 zhi4 cheng2 er2 bu2 dong4 zhe3 ， wei4 zhi1 you3 ye3 ； bu4 cheng2 ， wei4 you3 neng2 dong4 zhe3 ye3 。 」
- meng4 zi3 yue1 ： 「 bo2 yi2 pi4 zhou4 ， ju1 bei3 hai3 zhi1 bin1 ， wen2 wen2 wang2 zuo4 ， xing1 yue1 ： 『 he2 gui1 hu1 lai2 ！ wu2 wen2 xi1 bo2 shan4 yang3 lao3 zhe3 。 』 tai4 gong1 pi4 zhou4 ， ju1 dong1 hai3 zhi1 bin1 ， wen2 wen2 wang2 zuo4 ， xing1 yue1 ： 『 he2 gui1 hu1 lai2 ！ wu2 wen2 xi1 bo2 shan4 yang3 lao3 zhe3 。 』 er4 lao3 zhe3 ， tian1 xia4 zhi1 da4 lao3 ye3 ， er2 gui1 zhi1 ， shi4 tian1 xia4 zhi1 fu4 gui1 zhi1 ye3 。 tian1 xia4 zhi1 fu4 gui1 zhi1 ， qi2 zi3 yan1 wang3 ？ zhu1 hou2 you3 xing2 wen2 wang2 zhi1 zheng4 zhe3 ， qi1 nian2 zhi1 nei4 ， bi4 wei2 zheng4 yu2 tian1 xia4 yi3 。 」
- meng4 zi3 yue1 ： 「 qiu2 ye3 wei4 ji4 shi4 zai3 ， wu2 neng2 gai3 yu2 qi2 de2 ， er2 fu4 su4 bei4 ta1 ri4 。 kong3 zi3 yue1 ： 『 qiu2 fei1 wo3 tu2 ye3 ， xiao3 zi0 ming2 gu3 er2 gong1 zhi1 ke3 ye3 。 』 you2 ci3 guan1 zhi1 ， jun1 bu4 xing2 ren2 zheng4 er2 fu4 zhi1 ， jie1 qi4 yu2 kong3 zi3 zhe3 ye3 。 kuang4 yu2 wei4 zhi1 qiang2 zhan4 ？ zheng1 di4 yi3 zhan4 ， sha1 ren2 ying2 ye3 ； zheng1 cheng2 yi3 zhan4 ， sha1 ren2 ying2 cheng2 。 ci3 suo3 wei4 lü4 tu3 di4 er2 shi2 ren2 rou4 ， zui4 bu4 rong2 yu2 si3 。 gu4 shan4 zhan4 zhe3 fu2 shang4 xing2 ， lian2 zhu1 hou2 zhe3 ci4 zhi1 ， pi4 cao3 lai2 、 ren4 tu3 di4 zhe3 ci4 zhi1 。 」
- meng4 zi3 yue1 ： 「 cun2 hu1 ren2 zhe3 ， mo4 liang2 yu2 mou2 zi3 。 mou2 zi3 bu4 neng2 yan3 qi2 e4 。 xiong1 zhong1 zheng4 ， ze2 mou2 zi3 liao4 yan1 ； xiong1 zhong1 bu2 zheng4 ， ze2 mou2 zi3 mao4 yan1 。 ting1 qi2 yan2 ye3 ， guan1 qi2 mou2 zi3 ， ren2 yan1 sou1 zai1 ？ 」
- meng4 zi3 yue1 ： 「 gong1 zhe3 bu4 wu3 ren2 ， jian3 zhe3 bu4 duo2 ren2 。 wu3 duo2 ren2 zhi1 jun1 ， wei2 kong3 bu2 shun4 yan1 ， e4 de2 wei4 gong1 jian3 ？ gong1 jian3 qi3 ke3 yi3 sheng1 yin1 xiao4 mao4 wei4 zai1 ？ 」
- chun2 yu2 kun1 yue1 ： 「 nan2 nü3 shou4 shou4 bu4 qin1 ， li3 yu3 ？ 」
- meng4 zi3 yue1 ： 「 li3 ye3 。 」
- yue1 ： 「 sao3 ni4 ze2 yuan2 zhi1 yi3 shou3 hu1 ？ 」
- yue1 ： 「 sao3 ni4 bu4 yuan2 ， shi4 chai2 lang2 ye3 。 nan2 nü3 shou4 shou4 bu4 qin1 ， li3 ye3 ； sao3 ni4 yuan2 zhi1 yi3 shou3 zhe3 ， quan2 ye3 。 」
- yue1 ： 「 jin1 tian1 xia4 ni4 yi3 ， fu1 zi3 zhi1 bu4 yuan2 ， he2 ye3 ？ 」
- yue1 ： 「 tian1 xia4 ni4 ， yuan2 zhi1 yi3 dao4 ； sao3 ni4 ， yuan2 zhi1 yi3 shou3 。 zi3 yu4 shou3 yuan2 tian1 xia4 hu1 ？ 」
- gong1 sun1 chou3 yue1 ： 「 jun1 zi3 zhi1 bu2 jiao4 zi3 ， he2 ye3 ？ 」
- meng4 zi3 yue1 ： 「 shi4 bu4 xing2 ye3 。 jiao4 zhe3 bi4 yi3 zheng4 ； yi3 zheng4 bu4 xing2 ， ji4 zhi1 yi3 nu4 ； ji4 zhi1 yi3 nu4 ， ze2 fan3 yi2 yi3 。 『 fu1 zi3 jiao4 wo3 yi3 zheng4 ， fu1 zi3 wei4 chu1 yu2 zheng4 ye3 。 』 ze2 shi4 fu4 zi3 xiang1 yi2 ye3 。 fu4 zi3 xiang1 yi2 ， ze2 e4 yi3 。 gu3 zhe3 yi4 zi3 er2 jiao4 zhi1 。 fu4 zi3 zhi1 jian1 bu4 ze2 shan4 。 ze2 shan4 ze2 li2 ， li2 ze2 bu4 xiang2 mo4 da4 yan1 。 」
- meng4 zi3 yue1 ： 「 shi4 shu2 wei4 da4 ？ shi4 qin1 wei4 da4 ； shou3 shu2 wei4 da4 ？ shou3 shen1 wei4 da4 。 bu4 shi1 qi2 shen1 er2 neng2 shi4 qi2 qin1 zhe3 ， wu2 wen2 zhi1 yi3 ； shi1 qi2 shen1 er2 neng2 shi4 qi2 qin1 zhe3 ， wu2 wei4 zhi1 wen2 ye3 。 shu2 bu2 wei4 shi4 ？ shi4 qin1 ， shi4 zhi1 ben3 ye3 ； shu2 bu2 wei4 shou3 ？ shou3 shen1 ， shou3 zhi1 ben3 ye3 。 ceng2 zi3 yang3 ceng2 xi1 ， bi4 you3 jiu3 rou4 。 jiang1 che4 ， bi4 qing3 suo3 yu3 。 wen4 you3 yu2 ， bi4 yue1 『 you3 』 。 ceng2 xi1 si3 ， ceng2 yuan2 yang3 ceng2 zi3 ， bi4 you3 jiu3 rou4 。 jiang1 che4 ， bu4 qing3 suo3 yu3 。 wen4 you3 yu2 ， yue1 『 wang2 yi3 』 。 jiang1 yi3 fu4 jin4 ye3 。 ci3 suo3 wei4 yang3 kou3 ti3 zhe3 ye3 。 ruo4 ceng2 zi3 ， ze2 ke3 wei4 yang3 zhi4 ye3 。 shi4 qin1 ruo4 ceng2 zi3 zhe3 ， ke3 ye3 。 」
- meng4 zi3 yue1 ： 「 ren2 bu4 zu2 yu3 shi4 ye3 ， zheng4 bu4 zu2 jian1 ye3 。 wei2 da4 ren2 wei2 neng2 ge2 jun1 xin1 zhi1 fei1 。 jun1 ren2 mo4 bu4 ren2 ， jun1 yi4 mo4 bu2 yi4 ， jun1 zheng4 mo4 bu2 zheng4 。 yi2 zheng4 jun1 er2 guo2 ding4 yi3 。 」
- meng4 zi3 yue1 ： 「 you3 bu4 yu2 zhi1 yu4 ， you3 qiu2 quan2 zhi1 hui3 。 」
- meng4 zi3 yue1 ： 「 ren2 zhi1 yi4 qi2 yan2 ye3 ， wu2 ze2 er3 yi3 。 」
- meng4 zi3 yue1 ： 「 ren2 zhi1 huan4 zai4 hao4 wei2 ren2 shi1 。 」
- le4 zheng4 zi3 cong2 yu2 zi3 ao2 zhi1 qi2 。 le4 zheng4 zi3 jian4 meng4 zi3 。 meng4 zi3 yue1 ： 「 zi3 yi4 lai2 jian4 wo3 hu1 ？ 」 yue1 ： 「 xian1 sheng1 he2 wei4 chu1 ci3 yan2 ye3 ？ 」 yue1 ： 「 zi3 lai2 ji3 ri4 yi3 ？ 」 yue1 ： 「 xi1 xi1 。 」 yue1 ： 「 xi1 xi1 ， ze2 wo3 chu1 ci3 yan2 ye3 ， bu2 yi4 yi2 hu1 ？ 」 yue1 ： 「 she4 guan3 wei4 ding4 。 」 yue1 ： 「 zi3 wen2 zhi1 ye3 ， she4 guan3 ding4 ， ran2 hou4 qiu2 jian4 zhang3 zhe3 hu1 ？ 」 yue1 ： 「 ke4 you3 zui4 。 」
- meng4 zi3 wei4 le4 zheng4 zi3 yue1 ： 「 zi3 zhi1 cong2 yu2 zi3 ao2 lai2 ， tu2 𫗦 chuo4 ye3 。 wo3 bu2 yi4 zi3 xue2 gu3 zhi1 dao4 ， er2 yi3 𫗦 chuo4 ye3 。 」
- meng4 zi3 yue1 ： 「 bu2 xiao4 you3 san1 ， wu2 hou4 wei4 da4 。 shun4 bu2 gao4 er2 qu3 ， wei4 wu2 hou4 ye3 ， jun1 zi3 yi3 wei2 you2 gao4 ye3 。 」
- meng4 zi3 yue1 ： 「 ren2 zhi1 shi2 ， shi4 qin1 shi4 ye3 ； yi4 zhi1 shi2 ， cong2 xiong1 shi4 ye3 。 zhi4 zhi1 shi2 ， zhi1 si1 er4 zhe3 fu2 qu4 shi4 ye3 ； li3 zhi1 shi2 ， jie2 wen2 si1 er4 zhe3 shi4 ye3 ； le4 zhi1 shi2 ， le4 si1 er4 zhe3 ， le4 ze2 sheng1 yi3 ； sheng1 ze2 e4 ke3 yi3 ye3 ， e4 ke3 yi3 ， ze2 bu4 zhi1 zu2 zhi1 dao3 zhi1 、 shou3 zhi1 wu3 zhi1 。 」
- meng4 zi3 yue1 ： 「 tian1 xia4 da4 yue4 er2 jiang1 gui1 ji3 。 shi4 tian1 xia4 yue4 er2 gui1 ji3 ， you2 cao3 jie4 ye3 。 wei2 shun4 wei4 ran2 。 bu4 de2 hu1 qin1 ， bu4 ke3 yi3 wei2 ren2 ； bu2 shun4 hu1 qin1 ， bu4 ke3 yi3 wei2 zi3 。 shun4 jin4 shi4 qin1 zhi1 dao4 er2 gu3 sou3 di3 yu4 ， gu3 sou3 di3 yu4 er2 tian1 xia4 hua4 ， gu3 sou3 di3 yu4 er2 tian1 xia4 zhi1 wei4 fu4 zi3 zhe3 ding4 ， ci3 zhi1 wei4 da4 xiao4 。 」

## 注释

## 译文

## 赏析
