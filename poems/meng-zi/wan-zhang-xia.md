---
id: meng-zi-wan-zhang-xia
title: 万章下
titlePinyin: wan4 zhang1 xia4
titleSlug: wan-zhang-xia
author: 孟子
authorPinyin: meng4 zi3
authorSlug: meng-zi
dynasty: 战国
dynastyPinyin: zhan4 guo2
dynastySlug: zhan-guo
tags:
  - 四书五经
---
## 正文
- 孟子曰：「伯夷，目不视恶色，耳不听恶声。非其君不事，非其民不使。治则进，乱则退。横政之所出，横民之所止，不忍居也。思与乡人处，如以朝衣朝冠坐于涂炭也。当纣之时，居北海之滨，以待天下之清也。故闻伯夷之风者，顽夫廉，懦夫有立志。
- 「伊尹曰：『何事非君？何使非民？』治亦进，乱亦进。曰：『天之生斯民也，使先知觉后知，使先觉觉后觉。予，天民之先觉者也；予将以此道觉此民也。』思天下之民匹夫匹妇有不与被尧舜之泽者，若己推而内之沟中，其自任以天下之重也。
- 「柳下惠，不羞污君，不辞小官。进不隐贤，必以其道。遗佚而不怨，阨穷而不悯。与乡人处，由由然不忍去也。『尔为尔，我为我，虽袒裼裸裎于我侧，尔焉能浼我哉？』故闻柳下惠之风者，鄙夫宽，薄夫敦。
- 「孔子之去齐，接淅而行；去鲁，曰：『迟迟吾行也。』去父母国之道也。可以速而速，可以久而久，可以处而处，可以仕而仕，孔子也。」
- 孟子曰：「伯夷，圣之清者也；伊尹，圣之任者也；柳下惠，圣之和者也；孔子，圣之时者也。孔子之谓集大成。集大成也者，金声而玉振之也。金声也者，始条理也；玉振之也者，终条理也。始条理者，智之事也；终条理者，圣之事也。智，譬则巧也；圣，譬则力也。由射于百步之外也，其至，尔力也；其中，非尔力也。」
- 北宫锜问曰：「周室班爵禄也，如之何？」
- 孟子曰：「其详不可得闻也。诸侯恶其害己也，而皆去其籍。然而轲也，尝闻其略也。天子一位，公一位，侯一位，伯一位，子、男同一位，凡五等也。君一位，卿一位，大夫一位，上士一位，中士一位，下士一位，凡六等。
- 「天子之制，地方千里，公侯皆方百里，伯七十里，子、男五十里，凡四等。不能五十里，不达于天子，附于诸侯，曰附庸。天子之卿受地视侯，大夫受地视伯，元士受地视子、男。
- 「大国地方百里，君十卿禄，卿禄四大夫，大夫倍上士，上士倍中士，中士倍下士，下士与庶人在官者同禄，禄足以代其耕也。次国地方七十里，君十卿禄，卿禄三大夫，大夫倍上士，上士倍中士，中士倍下士，下士与庶人在官者同禄，禄足以代其耕也。小国地方五十里，君十卿禄，卿禄二大夫，大夫倍上士，上士倍中士，中士倍下士，下士与庶人在官者同禄，禄足以代其耕也。耕者之所获，一夫百亩。百亩之粪，上农夫食九人，上次食八人，中食七人，中次食六人，下食五人。庶人在官者，其禄以是为差。」
- 万章问曰：「敢问友。」
- 孟子曰：「不挟长，不挟贵，不挟兄弟而友。友也者，友其德也，不可以有挟也。孟献子，百乘之家也，有友五人焉：乐正裘、牧仲，其三人，则予忘之矣。献子之与此五人者友也，无献子之家者也。此五人者，亦有献子之家，则不与之友矣。非惟百乘之家为然也。虽小国之君亦有之。费惠公曰：『吾于子思，则师之矣；吾于颜般，则友之矣；王顺、长息则事我者也。』非惟小国之君为然也，虽大国之君亦有之。晋平公之于亥唐也，入云则入，坐云则坐，食云则食。虽疏食菜羹，未尝不饱，盖不敢不饱也。然终于此而已矣。弗与共天位也，弗与治天职也，弗与食天禄也，士之尊贤者也，非王公之尊贤也。舜尚见帝，帝馆甥于贰室，亦飨舜，迭为宾主，是天子而友匹夫也。用下敬上，谓之贵贵；用上敬下，谓之尊贤。贵贵、尊贤，其义一也。」
- 万章问曰：「敢问交际何心也？」
- 孟子曰：「恭也。」
- 曰：「却之却之为不恭，何哉？」
- 曰：「尊者赐之，曰『其所取之者，义乎，不义乎」，而后受之，以是为不恭，故弗却也。」
- 曰：「请无以辞却之，以心却之，曰『其取诸民之不义也』，而以他辞无受，不可乎？」
- 曰：「其交也以道，其接也以礼，斯孔子受之矣。」
- 万章曰：「今有御人于国门之外者，其交也以道，其餽也以礼，斯可受御与？」
- 曰：「不可。《康诰》曰：『杀越人于货，闵不畏死，凡民罔不譈。』是不待教而诛者也。殷受夏，周受殷，所不辞也。于今为烈，如之何其受之？」
- 曰：「今之诸侯取之于民也，犹御也。苟善其礼际矣，斯君子受之，敢问何说也？」
- 曰：「子以为有王者作，将比今之诸侯而诛之乎？其教之不改而后诛之乎？夫谓非其有而取之者盗也，充类至义之尽也。孔子之仕于鲁也，鲁人猎较，孔子亦猎较。猎较犹可，而况受其赐乎？」
- 曰：「然则孔子之仕也，非事道与？」
- 曰：「事道也。」
- 「事道奚猎较也？」
- 曰：「孔子先簿正祭器，不以四方之食供簿正。」
- 曰：「奚不去也？」
- 曰：「为之兆也。兆足以行矣，而不行，而后去，是以未尝有所终三年淹也。孔子有见行可之仕，有际可之仕，有公养之仕也。于季桓子，见行可之仕也；于卫灵公，际可之仕也；于卫孝公，公养之仕也。」
- 孟子曰：「仕非为贫也，而有时乎为贫；娶妻非为养也，而有时乎为养。为贫者，辞尊居卑，辞富居贫。辞尊居卑，辞富居贫，恶乎宜乎？抱关击柝。孔子尝为委吏矣，曰『会计当而已矣』。尝为乘田矣，曰『牛羊茁壮，长而已矣』。位卑而言高，罪也；立乎人之本朝，而道不行，耻也」
- 万章曰：「士之不托诸侯，何也？」
- 孟子曰：「不敢也。诸侯失国，而后托于诸侯，礼也；士之托于诸侯，非礼也。」
- 万章曰：「君餽之粟，则受之乎？」
- 曰：「受之。」
- 「受之何义也？」
- 曰：「君之于氓也，固周之。」
- 曰：「周之则受，赐之则不受，何也？」
- 曰：「不敢也。」
- 曰：「敢问其不敢何也？」
- 曰：「抱关击柝者，皆有常职以食于上。无常职而赐于上者，以为不恭也。」
- 曰：「君餽之，则受之，不识可常继乎？」
- 曰：「缪公之于子思也，亟问，亟餽鼎肉。子思不悦。于卒也，摽使者出诸大门之外，北面稽首再拜而不受。曰：『今而后知君之犬马畜伋。』盖自是台无餽也。悦贤不能举，又不能养也，可谓悦贤乎？」
- 曰：「敢问国君欲养君子，如何斯可谓养矣？」
- 曰：「以君命将之，再拜稽首而受。其后廪人继粟，庖人继肉，不以君命将之。子思以为鼎肉，使己仆仆尔亟拜也，非养君子之道也。尧之于舜也，使其子九男事之，二女女焉，百官牛羊仓廪备，以养舜于畎亩之中，后举而加诸上位。故曰：王公之尊贤者也。」
- 万章曰：「敢问不见诸侯，何义也？」
- 孟子曰：「在国曰市井之臣，在野曰草莽之臣，皆谓庶人。庶人不传质为臣，不敢见于诸侯，礼也。」
- 万章曰：「庶人，召之役，则往役；君欲见之，召之，则不往见之，何也？」
- 曰：「往役，义也；往见，不义也。且君之欲见之也，何为也哉？」
- 曰：「为其多闻也，为其贤也。」
- 曰：「为其多闻也，则天子不召师，而况诸侯乎？为其贤也，则吾未闻欲见贤而召之也。缪公亟见于子思，曰：『古千乘之国以友士，何如？』子思不悦，曰：『古之人有言：曰事之云乎，岂曰友之云乎？』子思之不悦也，岂不曰：『以位，则子，君也；我，臣也。何敢与君友也？以德，则子事我者也。奚可以与我友？』千乘之君求与之友，而不可得也，而况可召与？齐景公田，招虞人以旌，不至，将杀之。志士不忘在沟壑，勇士不忘丧其元。孔子奚取焉？取非其招不往也。」
- 曰：「敢问招虞人何以？」
- 曰：「以皮冠。庶人以旃，士以旗，大夫以旌。以大夫之招招虞人，虞人死不敢往。以士之招招庶人，庶人岂敢往哉。况乎以不贤人之招招贤人乎？欲见贤人而不以其道，犹欲其入而闭之门也。夫义，路也；礼，门也。惟君子能由是路，出入是门也。《诗》云：『周道如砥，其直如矢；君子所履，小人所视。』」
- 万章曰：「孔子，君命召，不俟驾而行。然则孔子非与？」
- 曰：「孔子当仕有官职，而以其官召之也。」
- 孟子谓万章曰：「一乡之善士，斯友一乡之善士；一国之善士，斯友一国之善士；天下之善士，斯友天下之善士。以友天下之善士为未足，又尚论古之人。颂其诗，读其书，不知其人，可乎？是以论其世也。是尚友也。」
- 齐宣王问卿。孟子曰：「王何卿之问也？」
- 王曰：「卿不同乎？」
- 曰：「不同。有贵戚之卿，有异姓之卿。」
- 王曰：「请问贵戚之卿。」
- 曰：「君有大过则谏，反复之而不听，则易位。」
- 王勃然变乎色。曰：「王勿异也。王问臣，臣不敢不以正对。」
- 王色定，然后请问异姓之卿。曰：「君有过则谏，反复之而不听，则去。」

## 拼音
- meng4 zi3 yue1 ： 「 bo2 yi2 ， mu4 bu2 shi4 e4 se4 ， er3 bu4 ting1 e4 sheng1 。 fei1 qi2 jun1 bu2 shi4 ， fei1 qi2 min2 bu4 shi3 。 zhi4 ze2 jin4 ， luan4 ze2 tui4 。 heng2 zheng4 zhi1 suo3 chu1 ， heng2 min2 zhi1 suo3 zhi3 ， bu4 ren3 ju1 ye3 。 si1 yu3 xiang1 ren2 chu4 ， ru2 yi3 chao2 yi1 chao2 guan1 zuo4 yu2 tu2 tan4 ye3 。 dang1 zhou4 zhi1 shi2 ， ju1 bei3 hai3 zhi1 bin1 ， yi3 dai4 tian1 xia4 zhi1 qing1 ye3 。 gu4 wen2 bo2 yi2 zhi1 feng1 zhe3 ， wan2 fu1 lian2 ， nuo4 fu1 you3 li4 zhi4 。
- 「 yi1 yin3 yue1 ： 『 he2 shi4 fei1 jun1 ？ he2 shi3 fei1 min2 ？ 』 zhi4 yi4 jin4 ， luan4 yi4 jin4 。 yue1 ： 『 tian1 zhi1 sheng1 si1 min2 ye3 ， shi3 xian1 zhi1 jue2 hou4 zhi1 ， shi3 xian1 jue2 jue2 hou4 jue2 。 yu3 ， tian1 min2 zhi1 xian1 jue2 zhe3 ye3 ； yu3 jiang1 yi3 ci3 dao4 jue2 ci3 min2 ye3 。 』 si1 tian1 xia4 zhi1 min2 pi3 fu1 pi3 fu4 you3 bu4 yu3 bei4 yao2 shun4 zhi1 ze2 zhe3 ， ruo4 ji3 tui1 er2 nei4 zhi1 gou1 zhong1 ， qi2 zi4 ren4 yi3 tian1 xia4 zhi1 zhong4 ye3 。
- 「 liu3 xia4 hui4 ， bu4 xiu1 wu1 jun1 ， bu4 ci2 xiao3 guan1 。 jin4 bu4 yin3 xian2 ， bi4 yi3 qi2 dao4 。 yi2 yi4 er2 bu2 yuan4 ， e4 qiong2 er2 bu4 min3 。 yu3 xiang1 ren2 chu4 ， you2 you2 ran2 bu4 ren3 qu4 ye3 。 『 er3 wei4 er3 ， wo3 wei4 wo3 ， sui1 tan3 ti4 luo3 cheng2 yu2 wo3 ce4 ， er3 yan1 neng2 mei3 wo3 zai1 ？ 』 gu4 wen2 liu3 xia4 hui4 zhi1 feng1 zhe3 ， bi3 fu1 kuan1 ， bao2 fu1 dun1 。
- 「 kong3 zi3 zhi1 qu4 qi2 ， jie1 xi1 er2 xing2 ； qu4 lu3 ， yue1 ： 『 chi2 chi2 wu2 xing2 ye3 。 』 qu4 fu4 mu3 guo2 zhi1 dao4 ye3 。 ke3 yi3 su4 er2 su4 ， ke3 yi3 jiu3 er2 jiu3 ， ke3 yi3 chu4 er2 chu4 ， ke3 yi3 shi4 er2 shi4 ， kong3 zi3 ye3 。 」
- meng4 zi3 yue1 ： 「 bo2 yi2 ， sheng4 zhi1 qing1 zhe3 ye3 ； yi1 yin3 ， sheng4 zhi1 ren4 zhe3 ye3 ； liu3 xia4 hui4 ， sheng4 zhi1 he2 zhe3 ye3 ； kong3 zi3 ， sheng4 zhi1 shi2 zhe3 ye3 。 kong3 zi3 zhi1 wei4 ji2 da4 cheng2 。 ji2 da4 cheng2 ye3 zhe3 ， jin1 sheng1 er2 yu4 zhen4 zhi1 ye3 。 jin1 sheng1 ye3 zhe3 ， shi3 tiao2 li3 ye3 ； yu4 zhen4 zhi1 ye3 zhe3 ， zhong1 tiao2 li3 ye3 。 shi3 tiao2 li3 zhe3 ， zhi4 zhi1 shi4 ye3 ； zhong1 tiao2 li3 zhe3 ， sheng4 zhi1 shi4 ye3 。 zhi4 ， pi4 ze2 qiao3 ye3 ； sheng4 ， pi4 ze2 li4 ye3 。 you2 she4 yu2 bai3 bu4 zhi1 wai4 ye3 ， qi2 zhi4 ， er3 li4 ye3 ； qi2 zhong1 ， fei1 er3 li4 ye3 。 」
- bei3 gong1 qi2 wen4 yue1 ： 「 zhou1 shi4 ban1 jue2 lu4 ye3 ， ru2 zhi1 he2 ？ 」
- meng4 zi3 yue1 ： 「 qi2 xiang2 bu4 ke3 de2 wen2 ye3 。 zhu1 hou2 e4 qi2 hai4 ji3 ye3 ， er2 jie1 qu4 qi2 ji2 。 ran2 er2 ke1 ye3 ， chang2 wen2 qi2 lüe4 ye3 。 tian1 zi3 yi2 wei4 ， gong1 yi2 wei4 ， hou2 yi2 wei4 ， bo2 yi2 wei4 ， zi3 、 nan2 tong2 yi2 wei4 ， fan2 wu3 deng3 ye3 。 jun1 yi2 wei4 ， qing1 yi2 wei4 ， dai4 fu0 yi2 wei4 ， shang4 shi4 yi2 wei4 ， zhong1 shi4 yi2 wei4 ， xia4 shi4 yi2 wei4 ， fan2 liu4 deng3 。
- 「 tian1 zi3 zhi1 zhi4 ， di4 fang1 qian1 li3 ， gong1 hou2 jie1 fang1 bai3 li3 ， bo2 qi1 shi2 li3 ， zi3 、 nan2 wu3 shi2 li3 ， fan2 si4 deng3 。 bu4 neng2 wu3 shi2 li3 ， bu4 da2 yu2 tian1 zi3 ， fu4 yu2 zhu1 hou2 ， yue1 fu4 yong1 。 tian1 zi3 zhi1 qing1 shou4 di4 shi4 hou2 ， dai4 fu0 shou4 di4 shi4 bo2 ， yuan2 shi4 shou4 di4 shi4 zi3 、 nan2 。
- 「 da4 guo2 di4 fang1 bai3 li3 ， jun1 shi2 qing1 lu4 ， qing1 lu4 si4 dai4 fu0 ， dai4 fu0 bei4 shang4 shi4 ， shang4 shi4 bei4 zhong1 shi4 ， zhong1 shi4 bei4 xia4 shi4 ， xia4 shi4 yu3 shu4 ren2 zai4 guan1 zhe3 tong2 lu4 ， lu4 zu2 yi3 dai4 qi2 geng1 ye3 。 ci4 guo2 di4 fang1 qi1 shi2 li3 ， jun1 shi2 qing1 lu4 ， qing1 lu4 san1 dai4 fu0 ， dai4 fu0 bei4 shang4 shi4 ， shang4 shi4 bei4 zhong1 shi4 ， zhong1 shi4 bei4 xia4 shi4 ， xia4 shi4 yu3 shu4 ren2 zai4 guan1 zhe3 tong2 lu4 ， lu4 zu2 yi3 dai4 qi2 geng1 ye3 。 xiao3 guo2 di4 fang1 wu3 shi2 li3 ， jun1 shi2 qing1 lu4 ， qing1 lu4 er4 dai4 fu0 ， dai4 fu0 bei4 shang4 shi4 ， shang4 shi4 bei4 zhong1 shi4 ， zhong1 shi4 bei4 xia4 shi4 ， xia4 shi4 yu3 shu4 ren2 zai4 guan1 zhe3 tong2 lu4 ， lu4 zu2 yi3 dai4 qi2 geng1 ye3 。 geng1 zhe3 zhi1 suo3 huo4 ， yi4 fu1 bai3 mu3 。 bai3 mu3 zhi1 fen4 ， shang4 nong2 fu1 shi2 jiu3 ren2 ， shang4 ci4 shi2 ba1 ren2 ， zhong1 shi2 qi1 ren2 ， zhong1 ci4 shi2 liu4 ren2 ， xia4 shi2 wu3 ren2 。 shu4 ren2 zai4 guan1 zhe3 ， qi2 lu4 yi3 shi4 wei4 cha4 。 」
- wan4 zhang1 wen4 yue1 ： 「 gan3 wen4 you3 。 」
- meng4 zi3 yue1 ： 「 bu4 xie2 chang2 ， bu4 xie2 gui4 ， bu4 xie2 xiong1 di4 er2 you3 。 you3 ye3 zhe3 ， you3 qi2 de2 ye3 ， bu4 ke3 yi3 you3 xie2 ye3 。 meng4 xian4 zi3 ， bai3 cheng2 zhi1 jia1 ye3 ， you3 you3 wu3 ren2 yan1 ： le4 zheng4 qiu2 、 mu4 zhong4 ， qi2 san1 ren2 ， ze2 yu3 wang4 zhi1 yi3 。 xian4 zi3 zhi1 yu3 ci3 wu3 ren2 zhe3 you3 ye3 ， wu2 xian4 zi3 zhi1 jia1 zhe3 ye3 。 ci3 wu3 ren2 zhe3 ， yi4 you3 xian4 zi3 zhi1 jia1 ， ze2 bu4 yu3 zhi1 you3 yi3 。 fei1 wei2 bai3 cheng2 zhi1 jia1 wei4 ran2 ye3 。 sui1 xiao3 guo2 zhi1 jun1 yi4 you3 zhi1 。 fei4 hui4 gong1 yue1 ： 『 wu2 yu2 zi3 si1 ， ze2 shi1 zhi1 yi3 ； wu2 yu2 yan2 ban1 ， ze2 you3 zhi1 yi3 ； wang2 shun4 、 chang2 xi1 ze2 shi4 wo3 zhe3 ye3 。 』 fei1 wei2 xiao3 guo2 zhi1 jun1 wei4 ran2 ye3 ， sui1 da4 guo2 zhi1 jun1 yi4 you3 zhi1 。 jin4 ping2 gong1 zhi1 yu2 hai4 tang2 ye3 ， ru4 yun2 ze2 ru4 ， zuo4 yun2 ze2 zuo4 ， shi2 yun2 ze2 shi2 。 sui1 shu1 shi2 cai4 geng1 ， wei4 chang2 bu4 bao3 ， gai4 bu4 gan3 bu4 bao3 ye3 。 ran2 zhong1 yu2 ci3 er2 yi3 yi3 。 fu2 yu3 gong4 tian1 wei4 ye3 ， fu2 yu3 zhi4 tian1 zhi2 ye3 ， fu2 yu3 shi2 tian1 lu4 ye3 ， shi4 zhi1 zun1 xian2 zhe3 ye3 ， fei1 wang2 gong1 zhi1 zun1 xian2 ye3 。 shun4 shang4 jian4 di4 ， di4 guan3 sheng1 yu2 er4 shi4 ， yi4 xiang3 shun4 ， die2 wei4 bin1 zhu3 ， shi4 tian1 zi3 er2 you3 pi3 fu1 ye3 。 yong4 xia4 jing4 shang4 ， wei4 zhi1 gui4 gui4 ； yong4 shang4 jing4 xia4 ， wei4 zhi1 zun1 xian2 。 gui4 gui4 、 zun1 xian2 ， qi2 yi4 yi1 ye3 。 」
- wan4 zhang1 wen4 yue1 ： 「 gan3 wen4 jiao1 ji4 he2 xin1 ye3 ？ 」
- meng4 zi3 yue1 ： 「 gong1 ye3 。 」
- yue1 ： 「 que4 zhi1 que4 zhi1 wei4 bu4 gong1 ， he2 zai1 ？ 」
- yue1 ： 「 zun1 zhe3 ci4 zhi1 ， yue1 『 qi2 suo3 qu3 zhi1 zhe3 ， yi4 hu1 ， bu2 yi4 hu1 」 ， er2 hou4 shou4 zhi1 ， yi3 shi4 wei4 bu4 gong1 ， gu4 fu2 que4 ye3 。 」
- yue1 ： 「 qing3 wu2 yi3 ci2 que4 zhi1 ， yi3 xin1 que4 zhi1 ， yue1 『 qi2 qu3 zhu1 min2 zhi1 bu2 yi4 ye3 』 ， er2 yi3 ta1 ci2 wu2 shou4 ， bu4 ke3 hu1 ？ 」
- yue1 ： 「 qi2 jiao1 ye3 yi3 dao4 ， qi2 jie1 ye3 yi3 li3 ， si1 kong3 zi3 shou4 zhi1 yi3 。 」
- wan4 zhang1 yue1 ： 「 jin1 you3 yu4 ren2 yu2 guo2 men2 zhi1 wai4 zhe3 ， qi2 jiao1 ye3 yi3 dao4 ， qi2 kui4 ye3 yi3 li3 ， si1 ke3 shou4 yu4 yu3 ？ 」
- yue1 ： 「 bu4 ke3 。 《 kang1 gao4 》 yue1 ： 『 sha1 yue4 ren2 yu2 huo4 ， min3 bu2 wei4 si3 ， fan2 min2 wang3 bu2 dui4 。 』 shi4 bu2 dai4 jiao4 er2 zhu1 zhe3 ye3 。 yin1 shou4 xia4 ， zhou1 shou4 yin1 ， suo3 bu4 ci2 ye3 。 yu2 jin1 wei2 lie4 ， ru2 zhi1 he2 qi2 shou4 zhi1 ？ 」
- yue1 ： 「 jin1 zhi1 zhu1 hou2 qu3 zhi1 yu2 min2 ye3 ， you2 yu4 ye3 。 gou3 shan4 qi2 li3 ji4 yi3 ， si1 jun1 zi3 shou4 zhi1 ， gan3 wen4 he2 shuo1 ye3 ？ 」
- yue1 ： 「 zi3 yi3 wei2 you3 wang2 zhe3 zuo4 ， jiang1 bi3 jin1 zhi1 zhu1 hou2 er2 zhu1 zhi1 hu1 ？ qi2 jiao4 zhi1 bu4 gai3 er2 hou4 zhu1 zhi1 hu1 ？ fu1 wei4 fei1 qi2 you3 er2 qu3 zhi1 zhe3 dao4 ye3 ， chong1 lei4 zhi4 yi4 zhi1 jin4 ye3 。 kong3 zi3 zhi1 shi4 yu2 lu3 ye3 ， lu3 ren2 lie4 jiao4 ， kong3 zi3 yi4 lie4 jiao4 。 lie4 jiao4 you2 ke3 ， er2 kuang4 shou4 qi2 ci4 hu1 ？ 」
- yue1 ： 「 ran2 ze2 kong3 zi3 zhi1 shi4 ye3 ， fei1 shi4 dao4 yu3 ？ 」
- yue1 ： 「 shi4 dao4 ye3 。 」
- 「 shi4 dao4 xi1 lie4 jiao4 ye3 ？ 」
- yue1 ： 「 kong3 zi3 xian1 bo2 zheng4 ji4 qi4 ， bu4 yi3 si4 fang1 zhi1 shi2 gong4 bo2 zheng4 。 」
- yue1 ： 「 xi1 bu2 qu4 ye3 ？ 」
- yue1 ： 「 wei4 zhi1 zhao4 ye3 。 zhao4 zu2 yi3 xing2 yi3 ， er2 bu4 xing2 ， er2 hou4 qu4 ， shi4 yi3 wei4 chang2 you3 suo3 zhong1 san1 nian2 yan1 ye3 。 kong3 zi3 you3 jian4 xing2 ke3 zhi1 shi4 ， you3 ji4 ke3 zhi1 shi4 ， you3 gong1 yang3 zhi1 shi4 ye3 。 yu2 ji4 huan2 zi3 ， jian4 xing2 ke3 zhi1 shi4 ye3 ； yu2 wei4 ling2 gong1 ， ji4 ke3 zhi1 shi4 ye3 ； yu2 wei4 xiao4 gong1 ， gong1 yang3 zhi1 shi4 ye3 。 」
- meng4 zi3 yue1 ： 「 shi4 fei1 wei4 pin2 ye3 ， er2 you3 shi2 hu1 wei4 pin2 ； qu3 qi1 fei1 wei4 yang3 ye3 ， er2 you3 shi2 hu1 wei4 yang3 。 wei4 pin2 zhe3 ， ci2 zun1 ju1 bei1 ， ci2 fu4 ju1 pin2 。 ci2 zun1 ju1 bei1 ， ci2 fu4 ju1 pin2 ， e4 hu1 yi2 hu1 ？ bao4 guan1 ji1 tuo4 。 kong3 zi3 chang2 wei4 wei3 li4 yi3 ， yue1 『 kuai4 ji4 dang1 er2 yi3 yi3 』 。 chang2 wei4 cheng2 tian2 yi3 ， yue1 『 niu2 yang2 zhuo2 zhuang4 ， chang2 er2 yi3 yi3 』 。 wei4 bei1 er2 yan2 gao1 ， zui4 ye3 ； li4 hu1 ren2 zhi1 ben3 chao2 ， er2 dao4 bu4 xing2 ， chi3 ye3 」
- wan4 zhang1 yue1 ： 「 shi4 zhi1 bu4 tuo1 zhu1 hou2 ， he2 ye3 ？ 」
- meng4 zi3 yue1 ： 「 bu4 gan3 ye3 。 zhu1 hou2 shi1 guo2 ， er2 hou4 tuo1 yu2 zhu1 hou2 ， li3 ye3 ； shi4 zhi1 tuo1 yu2 zhu1 hou2 ， fei1 li3 ye3 。 」
- wan4 zhang1 yue1 ： 「 jun1 kui4 zhi1 su4 ， ze2 shou4 zhi1 hu1 ？ 」
- yue1 ： 「 shou4 zhi1 。 」
- 「 shou4 zhi1 he2 yi4 ye3 ？ 」
- yue1 ： 「 jun1 zhi1 yu2 mang2 ye3 ， gu4 zhou1 zhi1 。 」
- yue1 ： 「 zhou1 zhi1 ze2 shou4 ， ci4 zhi1 ze2 bu2 shou4 ， he2 ye3 ？ 」
- yue1 ： 「 bu4 gan3 ye3 。 」
- yue1 ： 「 gan3 wen4 qi2 bu4 gan3 he2 ye3 ？ 」
- yue1 ： 「 bao4 guan1 ji1 tuo4 zhe3 ， jie1 you3 chang2 zhi2 yi3 shi2 yu2 shang4 。 wu2 chang2 zhi2 er2 ci4 yu2 shang4 zhe3 ， yi3 wei2 bu4 gong1 ye3 。 」
- yue1 ： 「 jun1 kui4 zhi1 ， ze2 shou4 zhi1 ， bu4 shi2 ke3 chang2 ji4 hu1 ？ 」
- yue1 ： 「 miu4 gong1 zhi1 yu2 zi3 si1 ye3 ， ji2 wen4 ， ji2 kui4 ding3 rou4 。 zi3 si1 bu2 yue4 。 yu2 zu2 ye3 ， biao1 shi3 zhe3 chu1 zhu1 da4 men2 zhi1 wai4 ， bei3 mian4 qi3 shou3 zai4 bai4 er2 bu2 shou4 。 yue1 ： 『 jin1 er2 hou4 zhi1 jun1 zhi1 quan3 ma3 chu4 ji2 。 』 gai4 zi4 shi4 tai2 wu2 kui4 ye3 。 yue4 xian2 bu4 neng2 ju3 ， you4 bu4 neng2 yang3 ye3 ， ke3 wei4 yue4 xian2 hu1 ？ 」
- yue1 ： 「 gan3 wen4 guo2 jun1 yu4 yang3 jun1 zi3 ， ru2 he2 si1 ke3 wei4 yang3 yi3 ？ 」
- yue1 ： 「 yi3 jun1 ming4 jiang1 zhi1 ， zai4 bai4 qi3 shou3 er2 shou4 。 qi2 hou4 lin3 ren2 ji4 su4 ， pao2 ren2 ji4 rou4 ， bu4 yi3 jun1 ming4 jiang1 zhi1 。 zi3 si1 yi3 wei2 ding3 rou4 ， shi3 ji3 pu2 pu2 er3 ji2 bai4 ye3 ， fei1 yang3 jun1 zi3 zhi1 dao4 ye3 。 yao2 zhi1 yu2 shun4 ye3 ， shi3 qi2 zi3 jiu3 nan2 shi4 zhi1 ， er4 nü3 nü3 yan1 ， bai3 guan1 niu2 yang2 cang1 lin3 bei4 ， yi3 yang3 shun4 yu2 quan3 mu3 zhi1 zhong1 ， hou4 ju3 er2 jia1 zhu1 shang4 wei4 。 gu4 yue1 ： wang2 gong1 zhi1 zun1 xian2 zhe3 ye3 。 」
- wan4 zhang1 yue1 ： 「 gan3 wen4 bu2 jian4 zhu1 hou2 ， he2 yi4 ye3 ？ 」
- meng4 zi3 yue1 ： 「 zai4 guo2 yue1 shi4 jing3 zhi1 chen2 ， zai4 ye3 yue1 cao3 mang3 zhi1 chen2 ， jie1 wei4 shu4 ren2 。 shu4 ren2 bu4 chuan2 zhi4 wei4 chen2 ， bu4 gan3 jian4 yu2 zhu1 hou2 ， li3 ye3 。 」
- wan4 zhang1 yue1 ： 「 shu4 ren2 ， zhao4 zhi1 yi4 ， ze2 wang3 yi4 ； jun1 yu4 jian4 zhi1 ， zhao4 zhi1 ， ze2 bu4 wang3 jian4 zhi1 ， he2 ye3 ？ 」
- yue1 ： 「 wang3 yi4 ， yi4 ye3 ； wang3 jian4 ， bu2 yi4 ye3 。 qie3 jun1 zhi1 yu4 jian4 zhi1 ye3 ， he2 wei4 ye3 zai1 ？ 」
- yue1 ： 「 wei4 qi2 duo1 wen2 ye3 ， wei4 qi2 xian2 ye3 。 」
- yue1 ： 「 wei4 qi2 duo1 wen2 ye3 ， ze2 tian1 zi3 bu2 zhao4 shi1 ， er2 kuang4 zhu1 hou2 hu1 ？ wei4 qi2 xian2 ye3 ， ze2 wu2 wei4 wen2 yu4 jian4 xian2 er2 zhao4 zhi1 ye3 。 miu4 gong1 ji2 jian4 yu2 zi3 si1 ， yue1 ： 『 gu3 qian1 cheng2 zhi1 guo2 yi3 you3 shi4 ， he2 ru2 ？ 』 zi3 si1 bu2 yue4 ， yue1 ： 『 gu3 zhi1 ren2 you3 yan2 ： yue1 shi4 zhi1 yun2 hu1 ， qi3 yue1 you3 zhi1 yun2 hu1 ？ 』 zi3 si1 zhi1 bu2 yue4 ye3 ， qi3 bu4 yue1 ： 『 yi3 wei4 ， ze2 zi3 ， jun1 ye3 ； wo3 ， chen2 ye3 。 he2 gan3 yu3 jun1 you3 ye3 ？ yi3 de2 ， ze2 zi3 shi4 wo3 zhe3 ye3 。 xi1 ke3 yi3 yu3 wo3 you3 ？ 』 qian1 cheng2 zhi1 jun1 qiu2 yu3 zhi1 you3 ， er2 bu4 ke3 de2 ye3 ， er2 kuang4 ke3 zhao4 yu3 ？ qi2 jing3 gong1 tian2 ， zhao1 yu2 ren2 yi3 jing1 ， bu2 zhi4 ， jiang1 sha1 zhi1 。 zhi4 shi4 bu2 wang4 zai4 gou1 he4 ， yong3 shi4 bu2 wang4 sang4 qi2 yuan2 。 kong3 zi3 xi1 qu3 yan1 ？ qu3 fei1 qi2 zhao1 bu4 wang3 ye3 。 」
- yue1 ： 「 gan3 wen4 zhao1 yu2 ren2 he2 yi3 ？ 」
- yue1 ： 「 yi3 pi2 guan1 。 shu4 ren2 yi3 zhan1 ， shi4 yi3 qi2 ， dai4 fu0 yi3 jing1 。 yi3 dai4 fu0 zhi1 zhao1 zhao1 yu2 ren2 ， yu2 ren2 si3 bu4 gan3 wang3 。 yi3 shi4 zhi1 zhao1 zhao1 shu4 ren2 ， shu4 ren2 qi3 gan3 wang3 zai1 。 kuang4 hu1 yi3 bu4 xian2 ren2 zhi1 zhao1 zhao1 xian2 ren2 hu1 ？ yu4 jian4 xian2 ren2 er2 bu4 yi3 qi2 dao4 ， you2 yu4 qi2 ru4 er2 bi4 zhi1 men2 ye3 。 fu1 yi4 ， lu4 ye3 ； li3 ， men2 ye3 。 wei2 jun1 zi3 neng2 you2 shi4 lu4 ， chu1 ru4 shi4 men2 ye3 。 《 shi1 》 yun2 ： 『 zhou1 dao4 ru2 di3 ， qi2 zhi2 ru2 shi3 ； jun1 zi3 suo3 lü3 ， xiao3 ren2 suo3 shi4 。 』 」
- wan4 zhang1 yue1 ： 「 kong3 zi3 ， jun1 ming4 zhao4 ， bu2 si4 jia4 er2 xing2 。 ran2 ze2 kong3 zi3 fei1 yu3 ？ 」
- yue1 ： 「 kong3 zi3 dang1 shi4 you3 guan1 zhi2 ， er2 yi3 qi2 guan1 zhao4 zhi1 ye3 。 」
- meng4 zi3 wei4 wan4 zhang1 yue1 ： 「 yi4 xiang1 zhi1 shan4 shi4 ， si1 you3 yi4 xiang1 zhi1 shan4 shi4 ； yi4 guo2 zhi1 shan4 shi4 ， si1 you3 yi4 guo2 zhi1 shan4 shi4 ； tian1 xia4 zhi1 shan4 shi4 ， si1 you3 tian1 xia4 zhi1 shan4 shi4 。 yi3 you3 tian1 xia4 zhi1 shan4 shi4 wei4 wei4 zu2 ， you4 shang4 lun4 gu3 zhi1 ren2 。 song4 qi2 shi1 ， du2 qi2 shu1 ， bu4 zhi1 qi2 ren2 ， ke3 hu1 ？ shi4 yi3 lun4 qi2 shi4 ye3 。 shi4 shang4 you3 ye3 。 」
- qi2 xuan1 wang2 wen4 qing1 。 meng4 zi3 yue1 ： 「 wang2 he2 qing1 zhi1 wen4 ye3 ？ 」
- wang2 yue1 ： 「 qing1 bu4 tong2 hu1 ？ 」
- yue1 ： 「 bu4 tong2 。 you3 gui4 qi1 zhi1 qing1 ， you3 yi4 xing4 zhi1 qing1 。 」
- wang2 yue1 ： 「 qing3 wen4 gui4 qi1 zhi1 qing1 。 」
- yue1 ： 「 jun1 you3 da4 guo4 ze2 jian4 ， fan3 fu4 zhi1 er2 bu4 ting1 ， ze2 yi4 wei4 。 」
- wang2 bo2 ran2 bian4 hu1 se4 。 yue1 ： 「 wang2 wu4 yi4 ye3 。 wang2 wen4 chen2 ， chen2 bu4 gan3 bu4 yi3 zheng4 dui4 。 」
- wang2 se4 ding4 ， ran2 hou4 qing3 wen4 yi4 xing4 zhi1 qing1 。 yue1 ： 「 jun1 you3 guo4 ze2 jian4 ， fan3 fu4 zhi1 er2 bu4 ting1 ， ze2 qu4 。 」

## 注释

## 译文

## 赏析
