---
id: meng-zi-liang-hui-wang-shang
title: 梁惠王上
titlePinyin: liang2 hui4 wang2 shang4
titleSlug: liang-hui-wang-shang
author: 孟子
authorPinyin: meng4 zi3
authorSlug: meng-zi
dynasty: 战国
dynastyPinyin: zhan4 guo2
dynastySlug: zhan-guo
tags:
  - 四书五经
---
## 正文
- 孟子见梁惠王。王曰：「叟不远千里而来，亦将有以利吾国乎？」
- 孟子对曰：「王何必曰利？亦有仁义而已矣。王曰『何以利吾国』？大夫曰『何以利吾家』？士庶人曰『何以利吾身』？上下交征利而国危矣。万乘之国弑其君者，必千乘之家；千乘之国弑其君者，必百乘之家。万取千焉，千取百焉，不为不多矣。苟为后义而先利，不夺不餍。未有仁而遗其亲者也，未有义而后其君者也。王亦曰仁义而已矣，何必曰利？」
- 孟子见梁惠王，王立于沼上，顾鸿鴈麋鹿，曰：「贤者亦乐此乎？」
- 孟子对曰：「贤者而后乐此，不贤者虽有此，不乐也。《诗》云：『经始灵台，经之营之，庶民攻之，不日成之。经始勿亟，庶民子来。王在灵囿，麀鹿攸伏，麀鹿濯濯，白鸟鹤鹤。王在灵沼，于牣鱼跃。』文王以民力为台为沼。而民欢乐之，谓其台曰灵台，谓其沼曰灵沼，乐其有麋鹿鱼鼈。古之人与民偕乐，故能乐也。《汤誓》曰：『时日害丧？予及女偕亡。』民欲与之偕亡，虽有台池鸟兽，岂能独乐哉？」
- 梁惠王曰：「寡人之于国也，尽心焉耳矣。河内凶，则移其民于河东，移其粟于河内。河东凶亦然。察邻国之政，无如寡人之用心者。邻国之民不加少，寡人之民不加多，何也？」
- 孟子对曰：「王好战，请以战喻。填然鼓之，兵刃既接，弃甲曳兵而走。或百步而后止，或五十步而后止。以五十步笑百步，则何如？」
- 曰：「不可，直不百步耳，是亦走也。」
- 曰：「王如知此，则无望民之多于邻国也。不违农时，谷不可胜食也；数罟不入洿池，鱼鼈不可胜食也；斧斤以时入山林，材木不可胜用也。谷与鱼鼈不可胜食，材木不可胜用，是使民养生丧死无憾也。养生丧死无憾，王道之始也。五亩之宅，树之以桑，五十者可以衣帛矣；鸡豚狗彘之畜，无失其时，七十者可以食肉矣；百亩之田，勿夺其时，数口之家可以无饥矣；谨庠序之教，申之以孝悌之义，颁白者不负戴于道路矣。七十者衣帛食肉，黎民不饥不寒，然而不王者，未之有也。
- 狗彘食人食而不知检，涂有饿莩而不知发；人死，则曰：『非我也，岁也。』是何异于刺人而杀之，曰：『非我也，兵也。』王无罪岁，斯天下之民至焉。」
- 梁惠王曰：「寡人愿安承教。」
- 孟子对曰：「杀人以梃与刃，有以异乎？」
- 曰：「无以异也。」
- 「以刃与政，有以异乎？」
- 曰：「无以异也。」
- 曰：「庖有肥肉，廐有肥马，民有饥色，野有饿莩，此率兽而食人也。兽相食，且人恶之。为民父母，行政不免于率兽而食人。恶在其为民父母也？仲尼曰：『始作俑者，其无后乎！』为其象人而用之也。如之何其使斯民饥而死也？」
- 梁惠王曰：「晋国，天下莫强焉，叟之所知也。及寡人之身，东败于齐，长子死焉；西丧地于秦七百里；南辱于楚。寡人耻之，愿比死者一洒之，如之何则可？」
- 孟子对曰：「地方百里而可以王。王如施仁政于民，省刑罚，薄税敛，深耕易耨。壮者以暇日修其孝悌忠信，入以事其父兄，出以事其长上，可使制梃以挞秦楚之坚甲利兵矣。彼夺其民时，使不得耕耨以养其父母，父母冻饿，兄弟妻子离散。彼陷溺其民，王往而征之，夫谁与王敌？故曰：『仁者无敌。』王请勿疑！」
- 孟子见梁襄王。出，语人曰：「望之不似人君，就之而不见所畏焉。卒然问曰：『天下恶乎定？』吾对曰：『定于一。』
- 『孰能一之？』对曰：『不嗜杀人者能一之。』
- 『孰能与之？』对曰：『天下莫不与也。王知夫苗乎？七八月之间旱，则苗槁矣。天油然作云，沛然下雨，则苗浡然兴之矣。其如是，孰能御之？今夫天下之人牧，未有不嗜杀人者也，如有不嗜杀人者，则天下之民皆引领而望之矣。诚如是也，民归之，由水之就下，沛然谁能御之？』」
- 齐宣王问曰：「齐桓、晋文之事可得闻乎？」
- 孟子对曰：「仲尼之徒无道桓、文之事者，是以后世无传焉。臣未之闻也。无以，则王乎？」
- 曰：「德何如，则可以王矣？」
- 曰：「保民而王，莫之能御也。」
- 曰：「若寡人者，可以保民乎哉？」
- 曰：「可。」
- 曰：「何由知吾可也？」
- 曰：「臣闻之胡龁曰，王坐于堂上，有牵牛而过堂下者，王见之，曰：『牛何之？』对曰：『将以衅钟。』王曰：『舍之！吾不忍其觳觫，若无罪而就死地。』对曰：『然则废衅钟与？』曰：『何可废也？以羊易之！』不识有诸？」
- 曰：「有之。」
- 曰：「是心足以王矣。百姓皆以王为爱也，臣固知王之不忍也。」
- 王曰：「然。诚有百姓者。齐国虽褊小，吾何爱一牛？即不忍其觳觫，若无罪而就死地，故以羊易之也。」
- 曰：「王无异于百姓之以王为爱也。以小易大，彼恶知之？王若隐其无罪而就死地，则牛羊何择焉？」
- 王笑曰：「是诚何心哉？我非爱其财。而易之以羊也，宜乎百姓之谓我爱也。」
- 曰：「无伤也，是乃仁术也，见牛未见羊也。君子之于禽兽也，见其生，不忍见其死；闻其声，不忍食其肉。是以君子远庖厨也。」
- 王说曰：「《诗》云：『他人有心，予忖度之。』夫子之谓也。夫我乃行之，反而求之，不得吾心。夫子言之，于我心有戚戚焉。此心之所以合于王者，何也？」
- 曰：「有复于王者曰：『吾力足以举百钧』，而不足以举一羽；『明足以察秋毫之末』，而不见舆薪，则王许之乎？」
- 曰：「否。」
- 「今恩足以及禽兽，而功不至于百姓者，独何与？然则一羽之不举，为不用力焉；舆薪之不见，为不用明焉，百姓之不见保，为不用恩焉。故王之不王，不为也，非不能也。」
- 曰：「不为者与不能者之形何以异？」
- 曰：「挟太山以超北海，语人曰『我不能』，是诚不能也。为长者折枝，语人曰『我不能』，是不为也，非不能也。故王之不王，非挟太山以超北海之类也；王之不王，是折枝之类也。老吾老，以及人之老；幼吾幼，以及人之幼。天下可运于掌。《诗》云：『刑于寡妻，至于兄弟，以御于家邦。』言举斯心加诸彼而已。故推恩足以保四海，不推恩无以保妻子。古之人所以大过人者无他焉，善推其所为而已矣。今恩足以及禽兽，而功不至于百姓者，独何与？权，然后知轻重；度，然后知长短。物皆然，心为甚。王请度之！抑王兴甲兵，危士臣，构怨于诸侯，然后快于心与？」
- 王曰：「否。吾何快于是？将以求吾所大欲也。」
- 曰：「王之所大欲可得闻与？」王笑而不言。
- 曰：「为肥甘不足于口与？轻煖不足于体与？抑为采色不足视于目与？声音不足听于耳与？便嬖不足使令于前与？王之诸臣皆足以供之，而王岂为是哉？」
- 曰：「否。吾不为是也。」
- 曰：「然则王之所大欲可知已。欲辟土地，朝秦楚，莅中国而抚四夷也。以若所为求若所欲，犹缘木而求鱼也。」
- 王曰：「若是其甚与？」
- 曰：「殆有甚焉。缘木求鱼，虽不得鱼，无后灾。以若所为，求若所欲，尽心力而为之，后必有灾。」
- 曰：「可得闻与？」
- 曰：「邹人与楚人战，则王以为孰胜？」
- 曰：「楚人胜。」
- 曰：「然则小固不可以敌大，寡固不可以敌众，弱固不可以敌彊。海内之地方千里者九，齐集有其一。以一服八，何以异于邹敌楚哉？盖亦反其本矣。今王发政施仁，使天下仕者皆欲立于王之朝，耕者皆欲耕于王之野，商贾皆欲藏于王之市，行旅皆欲出于王之涂，天下之欲疾其君者皆欲赴愬于王。其若是，孰能御之？」
- 王曰：「吾惛，不能进于是矣。愿夫子辅吾志，明以教我。我虽不敏，请尝试之。」
- 曰：「无恒产而有恒心者，惟士为能。若民，则无恒产，因无恒心。苟无恒心，放辟，邪侈，无不为已。及陷于罪，然后从而刑之，是罔民也。焉有仁人在位，罔民而可为也？是故明君制民之产，必使仰足以事父母，俯足以畜妻子，乐岁终身饱，凶年免于死亡。然后驱而之善，故民之从之也轻。今也制民之产，仰不足以事父母，俯不足以畜妻子，乐岁终身苦，凶年不免于死亡。此惟救死而恐不赡，奚暇治礼义哉？王欲行之，则盍反其本矣。五亩之宅，树之以桑，五十者可以衣帛矣；鸡豚狗彘之畜，无失其时，七十者可以食肉矣；百亩之田，勿夺其时，八口之家可以无饥矣；谨庠序之教，申之以孝悌之义，颁白者不负戴于道路矣。老者衣帛食肉，黎民不饥不寒，然而不王者，未之有也。」

## 拼音
- meng4 zi3 jian4 liang2 hui4 wang2 。 wang2 yue1 ： 「 sou3 bu4 yuan3 qian1 li3 er2 lai2 ， yi4 jiang1 you3 yi3 li4 wu2 guo2 hu1 ？ 」
- meng4 zi3 dui4 yue1 ： 「 wang2 he2 bi4 yue1 li4 ？ yi4 you3 ren2 yi4 er2 yi3 yi3 。 wang2 yue1 『 he2 yi3 li4 wu2 guo2 』 ？ dai4 fu0 yue1 『 he2 yi3 li4 wu2 jia1 』 ？ shi4 shu4 ren2 yue1 『 he2 yi3 li4 wu2 shen1 』 ？ shang4 xia4 jiao1 zheng1 li4 er2 guo2 wei1 yi3 。 wan4 cheng2 zhi1 guo2 shi4 qi2 jun1 zhe3 ， bi4 qian1 cheng2 zhi1 jia1 ； qian1 cheng2 zhi1 guo2 shi4 qi2 jun1 zhe3 ， bi4 bai3 cheng2 zhi1 jia1 。 wan4 qu3 qian1 yan1 ， qian1 qu3 bai3 yan1 ， bu2 wei4 bu4 duo1 yi3 。 gou3 wei4 hou4 yi4 er2 xian1 li4 ， bu4 duo2 bu2 yan4 。 wei4 you3 ren2 er2 yi2 qi2 qin1 zhe3 ye3 ， wei4 you3 yi4 er2 hou4 qi2 jun1 zhe3 ye3 。 wang2 yi4 yue1 ren2 yi4 er2 yi3 yi3 ， he2 bi4 yue1 li4 ？ 」
- meng4 zi3 jian4 liang2 hui4 wang2 ， wang2 li4 yu2 zhao3 shang4 ， gu4 hong2 yan4 mi2 lu4 ， yue1 ： 「 xian2 zhe3 yi4 le4 ci3 hu1 ？ 」
- meng4 zi3 dui4 yue1 ： 「 xian2 zhe3 er2 hou4 le4 ci3 ， bu4 xian2 zhe3 sui1 you3 ci3 ， bu2 le4 ye3 。 《 shi1 》 yun2 ： 『 jing1 shi3 ling2 tai2 ， jing1 zhi1 ying2 zhi1 ， shu4 min2 gong1 zhi1 ， bu2 ri4 cheng2 zhi1 。 jing1 shi3 wu4 ji2 ， shu4 min2 zi3 lai2 。 wang2 zai4 ling2 you4 ， you1 lu4 you1 fu2 ， you1 lu4 zhuo2 zhuo2 ， bai2 niao3 he4 he4 。 wang2 zai4 ling2 zhao3 ， yu2 ren4 yu2 yue4 。 』 wen2 wang2 yi3 min2 li4 wei4 tai2 wei4 zhao3 。 er2 min2 huan1 le4 zhi1 ， wei4 qi2 tai2 yue1 ling2 tai2 ， wei4 qi2 zhao3 yue1 ling2 zhao3 ， le4 qi2 you3 mi2 lu4 yu2 bie1 。 gu3 zhi1 ren2 yu3 min2 xie2 le4 ， gu4 neng2 le4 ye3 。 《 tang1 shi4 》 yue1 ： 『 shi2 ri4 hai4 sang4 ？ yu3 ji2 nü3 xie2 wang2 。 』 min2 yu4 yu3 zhi1 xie2 wang2 ， sui1 you3 tai2 chi2 niao3 shou4 ， qi3 neng2 du2 le4 zai1 ？ 」
- liang2 hui4 wang2 yue1 ： 「 gua3 ren2 zhi1 yu2 guo2 ye3 ， jin4 xin1 yan1 er3 yi3 。 he2 nei4 xiong1 ， ze2 yi2 qi2 min2 yu2 he2 dong1 ， yi2 qi2 su4 yu2 he2 nei4 。 he2 dong1 xiong1 yi4 ran2 。 cha2 lin2 guo2 zhi1 zheng4 ， wu2 ru2 gua3 ren2 zhi1 yong4 xin1 zhe3 。 lin2 guo2 zhi1 min2 bu4 jia1 shao3 ， gua3 ren2 zhi1 min2 bu4 jia1 duo1 ， he2 ye3 ？ 」
- meng4 zi3 dui4 yue1 ： 「 wang2 hao4 zhan4 ， qing3 yi3 zhan4 yu4 。 tian2 ran2 gu3 zhi1 ， bing1 ren4 ji4 jie1 ， qi4 jia3 ye4 bing1 er2 zou3 。 huo4 bai3 bu4 er2 hou4 zhi3 ， huo4 wu3 shi2 bu4 er2 hou4 zhi3 。 yi3 wu3 shi2 bu4 xiao4 bai3 bu4 ， ze2 he2 ru2 ？ 」
- yue1 ： 「 bu4 ke3 ， zhi2 bu4 bai3 bu4 er3 ， shi4 yi4 zou3 ye3 。 」
- yue1 ： 「 wang2 ru2 zhi1 ci3 ， ze2 wu2 wang4 min2 zhi1 duo1 yu2 lin2 guo2 ye3 。 bu4 wei2 nong2 shi2 ， gu3 bu4 ke3 sheng4 shi2 ye3 ； shu4 gu3 bu2 ru4 wu1 chi2 ， yu2 bie1 bu4 ke3 sheng4 shi2 ye3 ； fu3 jin1 yi3 shi2 ru4 shan1 lin2 ， cai2 mu4 bu4 ke3 sheng4 yong4 ye3 。 gu3 yu3 yu2 bie1 bu4 ke3 sheng4 shi2 ， cai2 mu4 bu4 ke3 sheng4 yong4 ， shi4 shi3 min2 yang3 sheng1 sang4 si3 wu2 han4 ye3 。 yang3 sheng1 sang4 si3 wu2 han4 ， wang2 dao4 zhi1 shi3 ye3 。 wu3 mu3 zhi1 zhai2 ， shu4 zhi1 yi3 sang1 ， wu3 shi2 zhe3 ke3 yi3 yi1 bo2 yi3 ； ji1 tun2 gou3 zhi4 zhi1 chu4 ， wu2 shi1 qi2 shi2 ， qi1 shi2 zhe3 ke3 yi3 shi2 rou4 yi3 ； bai3 mu3 zhi1 tian2 ， wu4 duo2 qi2 shi2 ， shu4 kou3 zhi1 jia1 ke3 yi3 wu2 ji1 yi3 ； jin3 xiang2 xu4 zhi1 jiao4 ， shen1 zhi1 yi3 xiao4 ti4 zhi1 yi4 ， ban1 bai2 zhe3 bu2 fu4 dai4 yu2 dao4 lu4 yi3 。 qi1 shi2 zhe3 yi1 bo2 shi2 rou4 ， li2 min2 bu4 ji1 bu4 han2 ， ran2 er2 bu4 wang2 zhe3 ， wei4 zhi1 you3 ye3 。
- gou3 zhi4 shi2 ren2 shi2 er2 bu4 zhi1 jian3 ， tu2 you3 e4 piao3 er2 bu4 zhi1 fa1 ； ren2 si3 ， ze2 yue1 ： 『 fei1 wo3 ye3 ， sui4 ye3 。 』 shi4 he2 yi4 yu2 ci4 ren2 er2 sha1 zhi1 ， yue1 ： 『 fei1 wo3 ye3 ， bing1 ye3 。 』 wang2 wu2 zui4 sui4 ， si1 tian1 xia4 zhi1 min2 zhi4 yan1 。 」
- liang2 hui4 wang2 yue1 ： 「 gua3 ren2 yuan4 an1 cheng2 jiao4 。 」
- meng4 zi3 dui4 yue1 ： 「 sha1 ren2 yi3 ting3 yu3 ren4 ， you3 yi3 yi4 hu1 ？ 」
- yue1 ： 「 wu2 yi3 yi4 ye3 。 」
- 「 yi3 ren4 yu3 zheng4 ， you3 yi3 yi4 hu1 ？ 」
- yue1 ： 「 wu2 yi3 yi4 ye3 。 」
- yue1 ： 「 pao2 you3 fei2 rou4 ， jiu4 you3 fei2 ma3 ， min2 you3 ji1 se4 ， ye3 you3 e4 piao3 ， ci3 lü4 shou4 er2 shi2 ren2 ye3 。 shou4 xiang1 shi2 ， qie3 ren2 e4 zhi1 。 wei2 min2 fu4 mu3 ， xing2 zheng4 bu4 mian3 yu2 lü4 shou4 er2 shi2 ren2 。 e4 zai4 qi2 wei2 min2 fu4 mu3 ye3 ？ zhong4 ni2 yue1 ： 『 shi3 zuo4 yong3 zhe3 ， qi2 wu2 hou4 hu1 ！ 』 wei4 qi2 xiang4 ren2 er2 yong4 zhi1 ye3 。 ru2 zhi1 he2 qi2 shi3 si1 min2 ji1 er2 si3 ye3 ？ 」
- liang2 hui4 wang2 yue1 ： 「 jin4 guo2 ， tian1 xia4 mo4 qiang2 yan1 ， sou3 zhi1 suo3 zhi1 ye3 。 ji2 gua3 ren2 zhi1 shen1 ， dong1 bai4 yu2 qi2 ， zhang3 zi3 si3 yan1 ； xi1 sang4 di4 yu2 qin2 qi1 bai3 li3 ； nan2 ru3 yu2 chu3 。 gua3 ren2 chi3 zhi1 ， yuan4 bi3 si3 zhe3 yi4 sa3 zhi1 ， ru2 zhi1 he2 ze2 ke3 ？ 」
- meng4 zi3 dui4 yue1 ： 「 di4 fang1 bai3 li3 er2 ke3 yi3 wang2 。 wang2 ru2 shi1 ren2 zheng4 yu2 min2 ， sheng3 xing2 fa2 ， bao2 shui4 lian3 ， shen1 geng1 yi4 nou4 。 zhuang4 zhe3 yi3 xia2 ri4 xiu1 qi2 xiao4 ti4 zhong1 xin4 ， ru4 yi3 shi4 qi2 fu4 xiong1 ， chu1 yi3 shi4 qi2 zhang3 shang4 ， ke3 shi3 zhi4 ting3 yi3 ta4 qin2 chu3 zhi1 jian1 jia3 li4 bing1 yi3 。 bi3 duo2 qi2 min2 shi2 ， shi3 bu4 de2 geng1 nou4 yi3 yang3 qi2 fu4 mu3 ， fu4 mu3 dong4 e4 ， xiong1 di4 qi1 zi3 li2 san4 。 bi3 xian4 ni4 qi2 min2 ， wang2 wang3 er2 zheng1 zhi1 ， fu1 shui2 yu3 wang2 di2 ？ gu4 yue1 ： 『 ren2 zhe3 wu2 di2 。 』 wang2 qing3 wu4 yi2 ！ 」
- meng4 zi3 jian4 liang2 xiang1 wang2 。 chu1 ， yu3 ren2 yue1 ： 「 wang4 zhi1 bu2 si4 ren2 jun1 ， jiu4 zhi1 er2 bu2 jian4 suo3 wei4 yan1 。 zu2 ran2 wen4 yue1 ： 『 tian1 xia4 e4 hu1 ding4 ？ 』 wu2 dui4 yue1 ： 『 ding4 yu2 yi1 。 』
- 『 shu2 neng2 yi1 zhi1 ？ 』 dui4 yue1 ： 『 bu2 shi4 sha1 ren2 zhe3 neng2 yi1 zhi1 。 』
- 『 shu2 neng2 yu3 zhi1 ？ 』 dui4 yue1 ： 『 tian1 xia4 mo4 bu4 yu3 ye3 。 wang2 zhi1 fu1 miao2 hu1 ？ qi1 ba1 yue4 zhi1 jian1 han4 ， ze2 miao2 gao3 yi3 。 tian1 you2 ran2 zuo4 yun2 ， pei4 ran2 xia4 yu3 ， ze2 miao2 bo2 ran2 xing1 zhi1 yi3 。 qi2 ru2 shi4 ， shu2 neng2 yu4 zhi1 ？ jin1 fu1 tian1 xia4 zhi1 ren2 mu4 ， wei4 you3 bu2 shi4 sha1 ren2 zhe3 ye3 ， ru2 you3 bu2 shi4 sha1 ren2 zhe3 ， ze2 tian1 xia4 zhi1 min2 jie1 yin3 ling3 er2 wang4 zhi1 yi3 。 cheng2 ru2 shi4 ye3 ， min2 gui1 zhi1 ， you2 shui3 zhi1 jiu4 xia4 ， pei4 ran2 shui2 neng2 yu4 zhi1 ？ 』 」
- qi2 xuan1 wang2 wen4 yue1 ： 「 qi2 huan2 、 jin4 wen2 zhi1 shi4 ke3 de2 wen2 hu1 ？ 」
- meng4 zi3 dui4 yue1 ： 「 zhong4 ni2 zhi1 tu2 wu2 dao4 huan2 、 wen2 zhi1 shi4 zhe3 ， shi4 yi3 hou4 shi4 wu2 chuan2 yan1 。 chen2 wei4 zhi1 wen2 ye3 。 wu2 yi3 ， ze2 wang2 hu1 ？ 」
- yue1 ： 「 de2 he2 ru2 ， ze2 ke3 yi3 wang2 yi3 ？ 」
- yue1 ： 「 bao3 min2 er2 wang2 ， mo4 zhi1 neng2 yu4 ye3 。 」
- yue1 ： 「 ruo4 gua3 ren2 zhe3 ， ke3 yi3 bao3 min2 hu1 zai1 ？ 」
- yue1 ： 「 ke3 。 」
- yue1 ： 「 he2 you2 zhi1 wu2 ke3 ye3 ？ 」
- yue1 ： 「 chen2 wen2 zhi1 hu2 he2 yue1 ， wang2 zuo4 yu2 tang2 shang4 ， you3 qian1 niu2 er2 guo4 tang2 xia4 zhe3 ， wang2 jian4 zhi1 ， yue1 ： 『 niu2 he2 zhi1 ？ 』 dui4 yue1 ： 『 jiang1 yi3 xin4 zhong1 。 』 wang2 yue1 ： 『 she4 zhi1 ！ wu2 bu4 ren3 qi2 hu2 su4 ， ruo4 wu2 zui4 er2 jiu4 si3 di4 。 』 dui4 yue1 ： 『 ran2 ze2 fei4 xin4 zhong1 yu3 ？ 』 yue1 ： 『 he2 ke3 fei4 ye3 ？ yi3 yang2 yi4 zhi1 ！ 』 bu4 shi2 you3 zhu1 ？ 」
- yue1 ： 「 you3 zhi1 。 」
- yue1 ： 「 shi4 xin1 zu2 yi3 wang2 yi3 。 bai3 xing4 jie1 yi3 wang2 wei4 ai4 ye3 ， chen2 gu4 zhi1 wang2 zhi1 bu4 ren3 ye3 。 」
- wang2 yue1 ： 「 ran2 。 cheng2 you3 bai3 xing4 zhe3 。 qi2 guo2 sui1 bian3 xiao3 ， wu2 he2 ai4 yi4 niu2 ？ ji2 bu4 ren3 qi2 hu2 su4 ， ruo4 wu2 zui4 er2 jiu4 si3 di4 ， gu4 yi3 yang2 yi4 zhi1 ye3 。 」
- yue1 ： 「 wang2 wu2 yi4 yu2 bai3 xing4 zhi1 yi3 wang2 wei4 ai4 ye3 。 yi3 xiao3 yi4 da4 ， bi3 e4 zhi1 zhi1 ？ wang2 ruo4 yin3 qi2 wu2 zui4 er2 jiu4 si3 di4 ， ze2 niu2 yang2 he2 ze2 yan1 ？ 」
- wang2 xiao4 yue1 ： 「 shi4 cheng2 he2 xin1 zai1 ？ wo3 fei1 ai4 qi2 cai2 。 er2 yi4 zhi1 yi3 yang2 ye3 ， yi2 hu1 bai3 xing4 zhi1 wei4 wo3 ai4 ye3 。 」
- yue1 ： 「 wu2 shang1 ye3 ， shi4 nai3 ren2 shu4 ye3 ， jian4 niu2 wei4 jian4 yang2 ye3 。 jun1 zi3 zhi1 yu2 qin2 shou4 ye3 ， jian4 qi2 sheng1 ， bu4 ren3 jian4 qi2 si3 ； wen2 qi2 sheng1 ， bu4 ren3 shi2 qi2 rou4 。 shi4 yi3 jun1 zi3 yuan3 pao2 chu2 ye3 。 」
- wang2 shuo1 yue1 ： 「 《 shi1 》 yun2 ： 『 ta1 ren2 you3 xin1 ， yu3 cun3 duo2 zhi1 。 』 fu1 zi3 zhi1 wei4 ye3 。 fu1 wo3 nai3 xing2 zhi1 ， fan3 er2 qiu2 zhi1 ， bu4 de2 wu2 xin1 。 fu1 zi3 yan2 zhi1 ， yu2 wo3 xin1 you3 qi1 qi1 yan1 。 ci3 xin1 zhi1 suo3 yi3 he2 yu2 wang2 zhe3 ， he2 ye3 ？ 」
- yue1 ： 「 you3 fu4 yu2 wang2 zhe3 yue1 ： 『 wu2 li4 zu2 yi3 ju3 bai3 jun1 』 ， er2 bu4 zu2 yi3 ju3 yi4 yu3 ； 『 ming2 zu2 yi3 cha2 qiu1 hao2 zhi1 mo4 』 ， er2 bu2 jian4 yu2 xin1 ， ze2 wang2 xu3 zhi1 hu1 ？ 」
- yue1 ： 「 fou3 。 」
- 「 jin1 en1 zu2 yi3 ji2 qin2 shou4 ， er2 gong1 bu2 zhi4 yu2 bai3 xing4 zhe3 ， du2 he2 yu3 ？ ran2 ze2 yi4 yu3 zhi1 bu4 ju3 ， wei4 bu2 yong4 li4 yan1 ； yu2 xin1 zhi1 bu2 jian4 ， wei4 bu2 yong4 ming2 yan1 ， bai3 xing4 zhi1 bu2 jian4 bao3 ， wei4 bu2 yong4 en1 yan1 。 gu4 wang2 zhi1 bu4 wang2 ， bu2 wei4 ye3 ， fei1 bu4 neng2 ye3 。 」
- yue1 ： 「 bu2 wei4 zhe3 yu3 bu4 neng2 zhe3 zhi1 xing2 he2 yi3 yi4 ？ 」
- yue1 ： 「 xie2 tai4 shan1 yi3 chao1 bei3 hai3 ， yu3 ren2 yue1 『 wo3 bu4 neng2 』 ， shi4 cheng2 bu4 neng2 ye3 。 wei4 zhang3 zhe3 zhe2 zhi1 ， yu3 ren2 yue1 『 wo3 bu4 neng2 』 ， shi4 bu2 wei4 ye3 ， fei1 bu4 neng2 ye3 。 gu4 wang2 zhi1 bu4 wang2 ， fei1 xie2 tai4 shan1 yi3 chao1 bei3 hai3 zhi1 lei4 ye3 ； wang2 zhi1 bu4 wang2 ， shi4 zhe2 zhi1 zhi1 lei4 ye3 。 lao3 wu2 lao3 ， yi3 ji2 ren2 zhi1 lao3 ； you4 wu2 you4 ， yi3 ji2 ren2 zhi1 you4 。 tian1 xia4 ke3 yun4 yu2 zhang3 。 《 shi1 》 yun2 ： 『 xing2 yu2 gua3 qi1 ， zhi4 yu2 xiong1 di4 ， yi3 yu4 yu2 jia1 bang1 。 』 yan2 ju3 si1 xin1 jia1 zhu1 bi3 er2 yi3 。 gu4 tui1 en1 zu2 yi3 bao3 si4 hai3 ， bu4 tui1 en1 wu2 yi3 bao3 qi1 zi3 。 gu3 zhi1 ren2 suo3 yi3 da4 guo4 ren2 zhe3 wu2 ta1 yan1 ， shan4 tui1 qi2 suo3 wei4 er2 yi3 yi3 。 jin1 en1 zu2 yi3 ji2 qin2 shou4 ， er2 gong1 bu2 zhi4 yu2 bai3 xing4 zhe3 ， du2 he2 yu3 ？ quan2 ， ran2 hou4 zhi1 qing1 zhong4 ； du4 ， ran2 hou4 zhi1 chang2 duan3 。 wu4 jie1 ran2 ， xin1 wei4 shen4 。 wang2 qing3 du4 zhi1 ！ yi4 wang2 xing1 jia3 bing1 ， wei1 shi4 chen2 ， gou4 yuan4 yu2 zhu1 hou2 ， ran2 hou4 kuai4 yu2 xin1 yu3 ？ 」
- wang2 yue1 ： 「 fou3 。 wu2 he2 kuai4 yu2 shi4 ？ jiang1 yi3 qiu2 wu2 suo3 da4 yu4 ye3 。 」
- yue1 ： 「 wang2 zhi1 suo3 da4 yu4 ke3 de2 wen2 yu3 ？ 」 wang2 xiao4 er2 bu4 yan2 。
- yue1 ： 「 wei4 fei2 gan1 bu4 zu2 yu2 kou3 yu3 ？ qing1 xuan1 bu4 zu2 yu2 ti3 yu3 ？ yi4 wei4 cai3 se4 bu4 zu2 shi4 yu2 mu4 yu3 ？ sheng1 yin1 bu4 zu2 ting1 yu2 er3 yu3 ？ bian4 bi4 bu4 zu2 shi3 ling4 yu2 qian2 yu3 ？ wang2 zhi1 zhu1 chen2 jie1 zu2 yi3 gong4 zhi1 ， er2 wang2 qi3 wei4 shi4 zai1 ？ 」
- yue1 ： 「 fou3 。 wu2 bu2 wei4 shi4 ye3 。 」
- yue1 ： 「 ran2 ze2 wang2 zhi1 suo3 da4 yu4 ke3 zhi1 yi3 。 yu4 pi4 tu3 di4 ， chao2 qin2 chu3 ， li4 zhong1 guo2 er2 fu3 si4 yi2 ye3 。 yi3 ruo4 suo3 wei4 qiu2 ruo4 suo3 yu4 ， you2 yuan2 mu4 er2 qiu2 yu2 ye3 。 」
- wang2 yue1 ： 「 ruo4 shi4 qi2 shen4 yu3 ？ 」
- yue1 ： 「 dai4 you3 shen4 yan1 。 yuan2 mu4 qiu2 yu2 ， sui1 bu4 de2 yu2 ， wu2 hou4 zai1 。 yi3 ruo4 suo3 wei4 ， qiu2 ruo4 suo3 yu4 ， jin4 xin1 li4 er2 wei4 zhi1 ， hou4 bi4 you3 zai1 。 」
- yue1 ： 「 ke3 de2 wen2 yu3 ？ 」
- yue1 ： 「 zou1 ren2 yu3 chu3 ren2 zhan4 ， ze2 wang2 yi3 wei2 shu2 sheng4 ？ 」
- yue1 ： 「 chu3 ren2 sheng4 。 」
- yue1 ： 「 ran2 ze2 xiao3 gu4 bu4 ke3 yi3 di2 da4 ， gua3 gu4 bu4 ke3 yi3 di2 zhong4 ， ruo4 gu4 bu4 ke3 yi3 di2 qiang2 。 hai3 nei4 zhi1 di4 fang1 qian1 li3 zhe3 jiu3 ， qi2 ji2 you3 qi2 yi1 。 yi3 yi4 fu2 ba1 ， he2 yi3 yi4 yu2 zou1 di2 chu3 zai1 ？ gai4 yi4 fan3 qi2 ben3 yi3 。 jin1 wang2 fa1 zheng4 shi1 ren2 ， shi3 tian1 xia4 shi4 zhe3 jie1 yu4 li4 yu2 wang2 zhi1 chao2 ， geng1 zhe3 jie1 yu4 geng1 yu2 wang2 zhi1 ye3 ， shang1 jia3 jie1 yu4 cang2 yu2 wang2 zhi1 shi4 ， xing2 lü3 jie1 yu4 chu1 yu2 wang2 zhi1 tu2 ， tian1 xia4 zhi1 yu4 ji2 qi2 jun1 zhe3 jie1 yu4 fu4 shuo4 yu2 wang2 。 qi2 ruo4 shi4 ， shu2 neng2 yu4 zhi1 ？ 」
- wang2 yue1 ： 「 wu2 hun1 ， bu4 neng2 jin4 yu2 shi4 yi3 。 yuan4 fu1 zi3 fu3 wu2 zhi4 ， ming2 yi3 jiao4 wo3 。 wo3 sui1 bu4 min3 ， qing3 chang2 shi4 zhi1 。 」
- yue1 ： 「 wu2 heng2 chan3 er2 you3 heng2 xin1 zhe3 ， wei2 shi4 wei4 neng2 。 ruo4 min2 ， ze2 wu2 heng2 chan3 ， yin1 wu2 heng2 xin1 。 gou3 wu2 heng2 xin1 ， fang4 pi4 ， xie2 chi3 ， wu2 bu2 wei4 yi3 。 ji2 xian4 yu2 zui4 ， ran2 hou4 cong2 er2 xing2 zhi1 ， shi4 wang3 min2 ye3 。 yan1 you3 ren2 ren2 zai4 wei4 ， wang3 min2 er2 ke3 wei4 ye3 ？ shi4 gu4 ming2 jun1 zhi4 min2 zhi1 chan3 ， bi4 shi3 yang3 zu2 yi3 shi4 fu4 mu3 ， fu3 zu2 yi3 chu4 qi1 zi3 ， le4 sui4 zhong1 shen1 bao3 ， xiong1 nian2 mian3 yu2 si3 wang2 。 ran2 hou4 qu1 er2 zhi1 shan4 ， gu4 min2 zhi1 cong2 zhi1 ye3 qing1 。 jin1 ye3 zhi4 min2 zhi1 chan3 ， yang3 bu4 zu2 yi3 shi4 fu4 mu3 ， fu3 bu4 zu2 yi3 chu4 qi1 zi3 ， le4 sui4 zhong1 shen1 ku3 ， xiong1 nian2 bu4 mian3 yu2 si3 wang2 。 ci3 wei2 jiu4 si3 er2 kong3 bu2 shan4 ， xi1 xia2 zhi4 li3 yi4 zai1 ？ wang2 yu4 xing2 zhi1 ， ze2 he2 fan3 qi2 ben3 yi3 。 wu3 mu3 zhi1 zhai2 ， shu4 zhi1 yi3 sang1 ， wu3 shi2 zhe3 ke3 yi3 yi1 bo2 yi3 ； ji1 tun2 gou3 zhi4 zhi1 chu4 ， wu2 shi1 qi2 shi2 ， qi1 shi2 zhe3 ke3 yi3 shi2 rou4 yi3 ； bai3 mu3 zhi1 tian2 ， wu4 duo2 qi2 shi2 ， ba1 kou3 zhi1 jia1 ke3 yi3 wu2 ji1 yi3 ； jin3 xiang2 xu4 zhi1 jiao4 ， shen1 zhi1 yi3 xiao4 ti4 zhi1 yi4 ， ban1 bai2 zhe3 bu2 fu4 dai4 yu2 dao4 lu4 yi3 。 lao3 zhe3 yi1 bo2 shi2 rou4 ， li2 min2 bu4 ji1 bu4 han2 ， ran2 er2 bu4 wang2 zhe3 ， wei4 zhi1 you3 ye3 。 」

## 注释

## 译文

## 赏析
