---
id: meng-zi-gao-zi-xia
title: 告子下
titlePinyin: gao4 zi3 xia4
titleSlug: gao-zi-xia
author: 孟子
authorPinyin: meng4 zi3
authorSlug: meng-zi
dynasty: 战国
dynastyPinyin: zhan4 guo2
dynastySlug: zhan-guo
tags:
  - 四书五经
---
## 正文
- 任人有问屋庐子曰：「礼与食孰重？」曰：「礼重。」
- 「色与礼孰重？」曰：「礼重。」
- 曰：「以礼食，则饥而死；不以礼食，则得食，必以礼乎？亲迎，则不得妻；不亲迎，则得妻，必亲迎乎！」
- 屋庐子不能对，明日之邹以告孟子。孟子曰：「于答是也何有？不揣其本而齐其末，方寸之木可使高于岑楼。金重于羽者，岂谓一钩金与一舆羽之谓哉？取食之重者，与礼之轻者而比之，奚翅食重？取色之重者，与礼之轻者而比之，奚翅色重？往应之曰：『紾兄之臂而夺之食，则得食；不紾，则不得食，则将紾之乎？逾东家墙而搂其处子，则得妻；不搂，则不得妻，则将搂之乎？』」
- 曹交问曰：「人皆可以为尧舜，有诸？」
- 孟子曰：「然。」
- 「交闻文王十尺，汤九尺，今交九尺四寸以长，食粟而已，如何则可？」
- 曰：「奚有于是？亦为之而已矣。有人于此，力不能胜一匹雏，则为无力人矣；今曰举百钧，则为有力人矣。然则举乌获之任，是亦为乌获而已矣。夫人岂以不胜为患哉？弗为耳。徐行后长者谓之弟，疾行先长者谓之不弟。夫徐行者，岂人所不能哉？所不为也。尧舜之道，孝弟而已矣。子服尧之服，诵尧之言，行尧之行，是尧而已矣；子服桀之服，诵桀之言，行桀之行，是桀而已矣。」
- 曰：「交得见于邹君，可以假馆，愿留而受业于门。」
- 曰：「夫道，若大路然，岂难知哉？人病不求耳。子归而求之，有余师。」
- 公孙丑问曰：「高子曰：『《小弁》，小人之诗也。』」
- 孟子曰：「何以言之？」
- 曰：「怨。」
- 曰：「固哉，高叟之为《诗》也！有人于此，越人关弓而射之，则己谈笑而道之；无他，疏之也。其兄关弓而射之，则己垂涕泣而道之；无他，戚之也。小弁之怨，亲亲也。亲亲，仁也。固矣夫，高叟之为《诗》也！」
- 曰：「《凯风》何以不怨？」
- 曰：「《凯风》，亲之过小者也；《小弁》，亲之过大者也。亲之过大而不怨，是愈疏也；亲之过小而怨，是不可矶也。愈疏，不孝也；不可矶，亦不孝也。孔子曰：『舜其至孝矣，五十而慕。』」
- 宋牼将之楚，孟子遇于石丘。曰：「先生将何之？」
- 曰：「吾闻秦楚构兵，我将见楚王说而罢之。楚王不悦，我将见秦王说而罢之，二王我将有所遇焉。」
- 曰：「轲也请无问其详，愿闻其指。说之将何如？」
- 曰：「我将言其不利也。」
- 曰：「先生之志则大矣，先生之号则不可。先生以利说秦楚之王，秦楚之王悦于利，以罢三军之师，是三军之士乐罢而悦于利也。为人臣者怀利以事其君，为人子者怀利以事其父，为人弟者怀利以事其兄。是君臣、父子、兄弟终去仁义，怀利以相接，然而不亡者，未之有也。先生以仁义说秦楚之王，秦楚之王悦于仁义，而罢三军之师，是三军之士乐罢而悦于仁义也。为人臣者怀仁义以事其君，为人子者怀仁义以事其父，为人弟者怀仁义以事其兄，是君臣、父子、兄弟去利，怀仁义以相接也。然而不王者，未之有也。何必曰利？」
- 孟子居邹，季任为任处守，以币交，受之而不报。处于平陆，储子为相，以币交，受之而不报。他日由邹之任，见季子；由平陆之齐，不见储子。屋庐子喜曰：「连得闲矣。」问曰：「夫子之任见季子，之齐不见储子，为其为相与？」
- 曰：「非也。《书》曰：『享多仪，仪不及物曰不享，惟不役志于享。』为其不成享也。」
- 屋庐子悦。或问之。屋庐子曰：「季子不得之邹，储子得之平陆。」
- 淳于髡曰：「先名实者，为人也；后名实者，自为也。夫子在三卿之中，名实未加于上下而去之，仁者固如此乎？」
- 孟子曰：「居下位，不以贤事不肖者，伯夷也；五就汤，五就桀者，伊尹也；不恶污君，不辞小官者，柳下惠也。三子者不同道，其趋一也。一者何也？曰：仁也。君子亦仁而已矣，何必同？」
- 曰：「鲁缪公之时，公仪子为政，子柳、子思为臣，鲁之削也滋甚。若是乎贤者之无益于国也！」曰：「虞不用百里奚而亡，秦穆公用之而霸。不用贤则亡，削何可得与？」
- 曰：「昔者王豹处于淇，而河西善讴；緜驹处于高唐，而齐右善歌；华周、杞梁之妻善哭其夫，而变国俗。有诸内必形诸外。为其事而无其功者，髡未尝覩之也。是故无贤者也，有则髡必识之。」
- 曰：「孔子为鲁司寇，不用，从而祭，燔肉不至，不税冕而行。不知者以为为肉也。其知者以为为无礼也。乃孔子则欲以微罪行，不欲为苟去。君子之所为，众人固不识也。」
- 孟子曰：「五霸者，三王之罪人也；今之诸侯，五霸之罪人也；今之大夫，今之诸侯之罪人也。天子适诸侯曰巡狩，诸侯朝于天子曰述职。春省耕而补不足，秋省敛而助不给。入其疆，土地辟，田野治，养老尊贤，俊杰在位，则有庆，庆以地。入其疆，土地荒芜，遗老失贤，掊克在位，则有让。一不朝，则贬其爵；再不朝，则削其地；三不朝，则六师移之。是故天子讨而不伐，诸侯伐而不讨。五霸者，搂诸侯以伐诸侯者也，故曰：五霸者，三王之罪人也。
- 「五霸，桓公为盛。葵丘之会诸侯，束牲、载书而不歃血。初命曰：『诛不孝，无易树子，无以妾为妻。』再命曰：『尊贤育才，以彰有德。』三命曰：『敬老慈幼，无忘宾旅。』四命曰：『士无世官，官事无摄，取士必得，无专杀大夫。』五命曰：『无曲防，无遏籴，无有封而不告。』曰：『凡我同盟之人，既盟之后，言归于好。』今之诸侯，皆犯此五禁，故曰：今之诸侯，五霸之罪人也。
- 「长君之恶其罪小，逢君之恶其罪大。今之大夫，皆逢君之恶，故曰：今之大夫，今之诸侯之罪人也。」
- 鲁欲使慎子为将军。孟子曰：「不教民而用之，谓之殃民。殃民者，不容于尧舜之世。一战胜齐，遂有南阳，然且不可。」
- 慎子勃然不悦曰：「此则滑厘所不识也。」
- 曰：「吾明告子。天子之地方千里；不千里，不足以待诸侯。诸侯之地方百里；不百里，不足以守宗庙之典籍。周公之封于鲁，为方百里也；地非不足，而俭于百里。太公之封于齐也，亦为方百里也；地非不足也，而俭于百里。今鲁方百里者五，子以为有王者作，则鲁在所损乎？在所益乎？徒取诸彼以与此，然且仁者不为，况于杀人以求之乎？君子之事君也，务引其君以当道，志于仁而已。」
- 孟子曰：「今之事君者曰：『我能为君辟土地，充府库。』今之所谓良臣，古之所谓民贼也。君不乡道，不志于仁，而求富之，是富桀也。『我能为君约与国，战必克。』今之所谓良臣，古之所谓民贼也。君不乡道，不志于仁，而求为之强战，是辅桀也。由今之道，无变今之俗，虽与之天下，不能一朝居也。」
- 白圭曰：「吾欲二十而取一，何如？」
- 孟子曰：「子之道，貉道也。万室之国，一人陶，则可乎？」
- 曰：「不可，器不足用也。」
- 曰：「夫貉，五谷不生，惟黍生之。无城郭、宫室、宗庙、祭祀之礼，无诸侯币帛饔飧，无百官有司，故二十取一而足也。今居中国，去人伦，无君子，如之何其可也？陶以寡，且不可以为国，况无君子乎？欲轻之于尧舜之道者，大貉小貉也；欲重之于尧舜之道者，大桀小桀也。」
- 白圭曰：「丹之治水也愈于禹。」
- 孟子曰：「子过矣。禹之治水，水之道也。是故禹以四海为壑，今吾子以邻国为壑。水逆行，谓之洚水。洚水者，洪水也，仁人之所恶也。吾子过矣。」
- 孟子曰：「君子不亮，恶乎执？」
- 鲁欲使乐正子为政。
- 孟子曰：「吾闻之，喜而不寐。」
- 公孙丑曰：「乐正子强乎？」曰：「否。」
- 「有知虑乎？」曰：「否。」
- 「多闻识乎？」曰：「否。」
- 「然则奚为喜而不寐？」曰：「其为人也好善。」
- 「好善足乎？」曰：「好善优于天下，而况鲁国乎？夫苟好善，则四海之内，皆将轻千里而来告之以善。夫苟不好善，则人将曰：『𫍙𫍙，予既已知之矣。』𫍙𫍙之声音颜色，距人于千里之外。士止于千里之外，则谗谄面谀之人至矣。与谗谄面谀之人居，国欲治，可得乎？」
- 陈子曰：「古之君子何如则仕？」
- 孟子曰：「所就三，所去三。迎之致敬以有礼，言将行其言也，则就之；礼貌未衰，言弗行也，则去之。其次，虽未行其言也，迎之致敬以有礼，则就之；礼貌衰，则去之。其下，朝不食，夕不食，饥饿不能出门户。君闻之曰：『吾大者不能行其道，又不能从其言也，使饥饿于我土地，吾耻之。』周之，亦可受也，免死而已矣。」
- 孟子曰：「舜发于畎亩之中，傅说举于版筑之闲，胶鬲举于鱼盐之中，管夷吾举于士，孙叔敖举于海，百里奚举于市。故天将降大任于是人也，必先苦其心志，劳其筋骨，饿其体肤，空乏其身，行拂乱其所为，所以动心忍性，曾益其所不能。人恒过，然后能改；困于心，衡于虑，而后作；征于色，发于声，而后喻。入则无法家拂士，出则无敌国外患者，国恒亡。然后知生于忧患而死于安乐也。」
- 孟子曰：「教亦多术矣，予不屑之教诲也者，是亦教诲之而已矣。」

## 拼音
- ren4 ren2 you3 wen4 wu1 lu2 zi3 yue1 ： 「 li3 yu3 shi2 shu2 zhong4 ？ 」 yue1 ： 「 li3 zhong4 。 」
- 「 se4 yu3 li3 shu2 zhong4 ？ 」 yue1 ： 「 li3 zhong4 。 」
- yue1 ： 「 yi3 li3 shi2 ， ze2 ji1 er2 si3 ； bu4 yi3 li3 shi2 ， ze2 de2 shi2 ， bi4 yi3 li3 hu1 ？ qin1 ying2 ， ze2 bu4 de2 qi1 ； bu4 qin1 ying2 ， ze2 de2 qi1 ， bi4 qin1 ying2 hu1 ！ 」
- wu1 lu2 zi3 bu4 neng2 dui4 ， ming2 ri4 zhi1 zou1 yi3 gao4 meng4 zi3 。 meng4 zi3 yue1 ： 「 yu2 da2 shi4 ye3 he2 you3 ？ bu4 chuai1 qi2 ben3 er2 qi2 qi2 mo4 ， fang1 cun4 zhi1 mu4 ke3 shi3 gao1 yu2 cen2 lou2 。 jin1 zhong4 yu2 yu3 zhe3 ， qi3 wei4 yi4 gou1 jin1 yu3 yi4 yu2 yu3 zhi1 wei4 zai1 ？ qu3 shi2 zhi1 zhong4 zhe3 ， yu3 li3 zhi1 qing1 zhe3 er2 bi3 zhi1 ， xi1 chi4 shi2 zhong4 ？ qu3 se4 zhi1 zhong4 zhe3 ， yu3 li3 zhi1 qing1 zhe3 er2 bi3 zhi1 ， xi1 chi4 se4 zhong4 ？ wang3 ying4 zhi1 yue1 ： 『 tian3 xiong1 zhi1 bi4 er2 duo2 zhi1 shi2 ， ze2 de2 shi2 ； bu4 tian3 ， ze2 bu4 de2 shi2 ， ze2 jiang1 tian3 zhi1 hu1 ？ yu2 dong1 jia1 qiang2 er2 lou3 qi2 chu4 zi3 ， ze2 de2 qi1 ； bu4 lou3 ， ze2 bu4 de2 qi1 ， ze2 jiang1 lou3 zhi1 hu1 ？ 』 」
- cao2 jiao1 wen4 yue1 ： 「 ren2 jie1 ke3 yi3 wei2 yao2 shun4 ， you3 zhu1 ？ 」
- meng4 zi3 yue1 ： 「 ran2 。 」
- 「 jiao1 wen2 wen2 wang2 shi2 chi3 ， tang1 jiu3 chi3 ， jin1 jiao1 jiu3 chi3 si4 cun4 yi3 chang2 ， shi2 su4 er2 yi3 ， ru2 he2 ze2 ke3 ？ 」
- yue1 ： 「 xi1 you3 yu2 shi4 ？ yi4 wei4 zhi1 er2 yi3 yi3 。 you3 ren2 yu2 ci3 ， li4 bu4 neng2 sheng4 yi4 pi3 chu2 ， ze2 wei4 wu2 li4 ren2 yi3 ； jin1 yue1 ju3 bai3 jun1 ， ze2 wei4 you3 li4 ren2 yi3 。 ran2 ze2 ju3 wu1 huo4 zhi1 ren4 ， shi4 yi4 wei4 wu1 huo4 er2 yi3 yi3 。 fu1 ren2 qi3 yi3 bu2 sheng4 wei4 huan4 zai1 ？ fu2 wei4 er3 。 xu2 xing2 hou4 zhang3 zhe3 wei4 zhi1 di4 ， ji2 xing2 xian1 zhang3 zhe3 wei4 zhi1 bu2 di4 。 fu1 xu2 xing2 zhe3 ， qi3 ren2 suo3 bu4 neng2 zai1 ？ suo3 bu2 wei4 ye3 。 yao2 shun4 zhi1 dao4 ， xiao4 di4 er2 yi3 yi3 。 zi3 fu2 yao2 zhi1 fu2 ， song4 yao2 zhi1 yan2 ， xing2 yao2 zhi1 xing2 ， shi4 yao2 er2 yi3 yi3 ； zi3 fu2 jie2 zhi1 fu2 ， song4 jie2 zhi1 yan2 ， xing2 jie2 zhi1 xing2 ， shi4 jie2 er2 yi3 yi3 。 」
- yue1 ： 「 jiao1 de2 jian4 yu2 zou1 jun1 ， ke3 yi3 jia3 guan3 ， yuan4 liu2 er2 shou4 ye4 yu2 men2 。 」
- yue1 ： 「 fu1 dao4 ， ruo4 da4 lu4 ran2 ， qi3 nan2 zhi1 zai1 ？ ren2 bing4 bu4 qiu2 er3 。 zi3 gui1 er2 qiu2 zhi1 ， you3 yu2 shi1 。 」
- gong1 sun1 chou3 wen4 yue1 ： 「 gao1 zi3 yue1 ： 『 《 xiao3 bian4 》 ， xiao3 ren2 zhi1 shi1 ye3 。 』 」
- meng4 zi3 yue1 ： 「 he2 yi3 yan2 zhi1 ？ 」
- yue1 ： 「 yuan4 。 」
- yue1 ： 「 gu4 zai1 ， gao1 sou3 zhi1 wei4 《 shi1 》 ye3 ！ you3 ren2 yu2 ci3 ， yue4 ren2 guan1 gong1 er2 she4 zhi1 ， ze2 ji3 tan2 xiao4 er2 dao4 zhi1 ； wu2 ta1 ， shu1 zhi1 ye3 。 qi2 xiong1 guan1 gong1 er2 she4 zhi1 ， ze2 ji3 chui2 ti4 qi4 er2 dao4 zhi1 ； wu2 ta1 ， qi1 zhi1 ye3 。 xiao3 bian4 zhi1 yuan4 ， qin1 qin1 ye3 。 qin1 qin1 ， ren2 ye3 。 gu4 yi3 fu1 ， gao1 sou3 zhi1 wei4 《 shi1 》 ye3 ！ 」
- yue1 ： 「 《 kai3 feng1 》 he2 yi3 bu2 yuan4 ？ 」
- yue1 ： 「 《 kai3 feng1 》 ， qin1 zhi1 guo4 xiao3 zhe3 ye3 ； 《 xiao3 bian4 》 ， qin1 zhi1 guo4 da4 zhe3 ye3 。 qin1 zhi1 guo4 da4 er2 bu2 yuan4 ， shi4 yu4 shu1 ye3 ； qin1 zhi1 guo4 xiao3 er2 yuan4 ， shi4 bu4 ke3 ji1 ye3 。 yu4 shu1 ， bu2 xiao4 ye3 ； bu4 ke3 ji1 ， yi4 bu2 xiao4 ye3 。 kong3 zi3 yue1 ： 『 shun4 qi2 zhi4 xiao4 yi3 ， wu3 shi2 er2 mu4 。 』 」
- song4 keng1 jiang1 zhi1 chu3 ， meng4 zi3 yu4 yu2 shi2 qiu1 。 yue1 ： 「 xian1 sheng1 jiang1 he2 zhi1 ？ 」
- yue1 ： 「 wu2 wen2 qin2 chu3 gou4 bing1 ， wo3 jiang1 jian4 chu3 wang2 shuo1 er2 ba4 zhi1 。 chu3 wang2 bu2 yue4 ， wo3 jiang1 jian4 qin2 wang2 shuo1 er2 ba4 zhi1 ， er4 wang2 wo3 jiang1 you3 suo3 yu4 yan1 。 」
- yue1 ： 「 ke1 ye3 qing3 wu2 wen4 qi2 xiang2 ， yuan4 wen2 qi2 zhi3 。 shuo1 zhi1 jiang1 he2 ru2 ？ 」
- yue1 ： 「 wo3 jiang1 yan2 qi2 bu2 li4 ye3 。 」
- yue1 ： 「 xian1 sheng1 zhi1 zhi4 ze2 da4 yi3 ， xian1 sheng1 zhi1 hao4 ze2 bu4 ke3 。 xian1 sheng1 yi3 li4 shuo1 qin2 chu3 zhi1 wang2 ， qin2 chu3 zhi1 wang2 yue4 yu2 li4 ， yi3 ba4 san1 jun1 zhi1 shi1 ， shi4 san1 jun1 zhi1 shi4 le4 ba4 er2 yue4 yu2 li4 ye3 。 wei4 ren2 chen2 zhe3 huai2 li4 yi3 shi4 qi2 jun1 ， wei4 ren2 zi3 zhe3 huai2 li4 yi3 shi4 qi2 fu4 ， wei4 ren2 di4 zhe3 huai2 li4 yi3 shi4 qi2 xiong1 。 shi4 jun1 chen2 、 fu4 zi3 、 xiong1 di4 zhong1 qu4 ren2 yi4 ， huai2 li4 yi3 xiang1 jie1 ， ran2 er2 bu4 wang2 zhe3 ， wei4 zhi1 you3 ye3 。 xian1 sheng1 yi3 ren2 yi4 shuo1 qin2 chu3 zhi1 wang2 ， qin2 chu3 zhi1 wang2 yue4 yu2 ren2 yi4 ， er2 ba4 san1 jun1 zhi1 shi1 ， shi4 san1 jun1 zhi1 shi4 le4 ba4 er2 yue4 yu2 ren2 yi4 ye3 。 wei4 ren2 chen2 zhe3 huai2 ren2 yi4 yi3 shi4 qi2 jun1 ， wei4 ren2 zi3 zhe3 huai2 ren2 yi4 yi3 shi4 qi2 fu4 ， wei4 ren2 di4 zhe3 huai2 ren2 yi4 yi3 shi4 qi2 xiong1 ， shi4 jun1 chen2 、 fu4 zi3 、 xiong1 di4 qu4 li4 ， huai2 ren2 yi4 yi3 xiang1 jie1 ye3 。 ran2 er2 bu4 wang2 zhe3 ， wei4 zhi1 you3 ye3 。 he2 bi4 yue1 li4 ？ 」
- meng4 zi3 ju1 zou1 ， ji4 ren4 wei4 ren4 chu4 shou3 ， yi3 bi4 jiao1 ， shou4 zhi1 er2 bu2 bao4 。 chu3 yu2 ping2 lu4 ， chu3 zi3 wei4 xiang1 ， yi3 bi4 jiao1 ， shou4 zhi1 er2 bu2 bao4 。 ta1 ri4 you2 zou1 zhi1 ren4 ， jian4 ji4 zi3 ； you2 ping2 lu4 zhi1 qi2 ， bu2 jian4 chu3 zi3 。 wu1 lu2 zi3 xi3 yue1 ： 「 lian2 de2 xian2 yi3 。 」 wen4 yue1 ： 「 fu1 zi3 zhi1 ren4 jian4 ji4 zi3 ， zhi1 qi2 bu2 jian4 chu3 zi3 ， wei4 qi2 wei4 xiang1 yu3 ？ 」
- yue1 ： 「 fei1 ye3 。 《 shu1 》 yue1 ： 『 xiang3 duo1 yi2 ， yi2 bu4 ji2 wu4 yue1 bu4 xiang3 ， wei2 bu2 yi4 zhi4 yu2 xiang3 。 』 wei4 qi2 bu4 cheng2 xiang3 ye3 。 」
- wu1 lu2 zi3 yue4 。 huo4 wen4 zhi1 。 wu1 lu2 zi3 yue1 ： 「 ji4 zi3 bu4 de2 zhi1 zou1 ， chu3 zi3 de2 zhi1 ping2 lu4 。 」
- chun2 yu2 kun1 yue1 ： 「 xian1 ming2 shi2 zhe3 ， wei4 ren2 ye3 ； hou4 ming2 shi2 zhe3 ， zi4 wei4 ye3 。 fu1 zi3 zai4 san1 qing1 zhi1 zhong1 ， ming2 shi2 wei4 jia1 yu2 shang4 xia4 er2 qu4 zhi1 ， ren2 zhe3 gu4 ru2 ci3 hu1 ？ 」
- meng4 zi3 yue1 ： 「 ju1 xia4 wei4 ， bu4 yi3 xian2 shi4 bu2 xiao4 zhe3 ， bo2 yi2 ye3 ； wu3 jiu4 tang1 ， wu3 jiu4 jie2 zhe3 ， yi1 yin3 ye3 ； bu2 e4 wu1 jun1 ， bu4 ci2 xiao3 guan1 zhe3 ， liu3 xia4 hui4 ye3 。 san1 zi3 zhe3 bu4 tong2 dao4 ， qi2 qu1 yi1 ye3 。 yi4 zhe3 he2 ye3 ？ yue1 ： ren2 ye3 。 jun1 zi3 yi4 ren2 er2 yi3 yi3 ， he2 bi4 tong2 ？ 」
- yue1 ： 「 lu3 miu4 gong1 zhi1 shi2 ， gong1 yi2 zi3 wei2 zheng4 ， zi3 liu3 、 zi3 si1 wei4 chen2 ， lu3 zhi1 xiao1 ye3 zi1 shen4 。 ruo4 shi4 hu1 xian2 zhe3 zhi1 wu2 yi4 yu2 guo2 ye3 ！ 」 yue1 ： 「 yu2 bu2 yong4 bai3 li3 xi1 er2 wang2 ， qin2 mu4 gong1 yong4 zhi1 er2 ba4 。 bu2 yong4 xian2 ze2 wang2 ， xiao1 he2 ke3 de2 yu3 ？ 」
- yue1 ： 「 xi1 zhe3 wang2 bao4 chu3 yu2 qi2 ， er2 he2 xi1 shan4 ou1 ； mian2 ju1 chu3 yu2 gao1 tang2 ， er2 qi2 you4 shan4 ge1 ； hua2 zhou1 、 qi3 liang2 zhi1 qi1 shan4 ku1 qi2 fu1 ， er2 bian4 guo2 su2 。 you3 zhu1 nei4 bi4 xing2 zhu1 wai4 。 wei4 qi2 shi4 er2 wu2 qi2 gong1 zhe3 ， kun1 wei4 chang2 du3 zhi1 ye3 。 shi4 gu4 wu2 xian2 zhe3 ye3 ， you3 ze2 kun1 bi4 shi2 zhi1 。 」
- yue1 ： 「 kong3 zi3 wei4 lu3 si1 kou4 ， bu2 yong4 ， cong2 er2 ji4 ， fan2 rou4 bu2 zhi4 ， bu2 shui4 mian3 er2 xing2 。 bu4 zhi1 zhe3 yi3 wei2 wei4 rou4 ye3 。 qi2 zhi1 zhe3 yi3 wei2 wei4 wu2 li3 ye3 。 nai3 kong3 zi3 ze2 yu4 yi3 wei1 zui4 xing2 ， bu2 yu4 wei4 gou3 qu4 。 jun1 zi3 zhi1 suo3 wei4 ， zhong4 ren2 gu4 bu4 shi2 ye3 。 」
- meng4 zi3 yue1 ： 「 wu3 ba4 zhe3 ， san1 wang2 zhi1 zui4 ren2 ye3 ； jin1 zhi1 zhu1 hou2 ， wu3 ba4 zhi1 zui4 ren2 ye3 ； jin1 zhi1 dai4 fu0 ， jin1 zhi1 zhu1 hou2 zhi1 zui4 ren2 ye3 。 tian1 zi3 shi4 zhu1 hou2 yue1 xun2 shou4 ， zhu1 hou2 chao2 yu2 tian1 zi3 yue1 shu4 zhi2 。 chun1 sheng3 geng1 er2 bu3 bu4 zu2 ， qiu1 sheng3 lian3 er2 zhu4 bu4 gei3 。 ru4 qi2 jiang1 ， tu3 di4 pi4 ， tian2 ye3 zhi4 ， yang3 lao3 zun1 xian2 ， jun4 jie2 zai4 wei4 ， ze2 you3 qing4 ， qing4 yi3 di4 。 ru4 qi2 jiang1 ， tu3 di4 huang1 wu2 ， yi2 lao3 shi1 xian2 ， pou2 ke4 zai4 wei4 ， ze2 you3 rang4 。 yi2 bu4 chao2 ， ze2 bian3 qi2 jue2 ； zai4 bu4 chao2 ， ze2 xiao1 qi2 di4 ； san1 bu4 chao2 ， ze2 liu4 shi1 yi2 zhi1 。 shi4 gu4 tian1 zi3 tao3 er2 bu4 fa2 ， zhu1 hou2 fa2 er2 bu4 tao3 。 wu3 ba4 zhe3 ， lou3 zhu1 hou2 yi3 fa2 zhu1 hou2 zhe3 ye3 ， gu4 yue1 ： wu3 ba4 zhe3 ， san1 wang2 zhi1 zui4 ren2 ye3 。
- 「 wu3 ba4 ， huan2 gong1 wei4 sheng4 。 kui2 qiu1 zhi1 hui4 zhu1 hou2 ， shu4 sheng1 、 zai3 shu1 er2 bu2 sha4 xue4 。 chu1 ming4 yue1 ： 『 zhu1 bu2 xiao4 ， wu2 yi4 shu4 zi3 ， wu2 yi3 qie4 wei4 qi1 。 』 zai4 ming4 yue1 ： 『 zun1 xian2 yu4 cai2 ， yi3 zhang1 you3 de2 。 』 san1 ming4 yue1 ： 『 jing4 lao3 ci2 you4 ， wu2 wang4 bin1 lü3 。 』 si4 ming4 yue1 ： 『 shi4 wu2 shi4 guan1 ， guan1 shi4 wu2 she4 ， qu3 shi4 bi4 de2 ， wu2 zhuan1 sha1 da4 fu1 。 』 wu3 ming4 yue1 ： 『 wu2 qu3 fang2 ， wu2 e4 di2 ， wu2 you3 feng1 er2 bu2 gao4 。 』 yue1 ： 『 fan2 wo3 tong2 meng2 zhi1 ren2 ， ji4 meng2 zhi1 hou4 ， yan2 gui1 yu2 hao3 。 』 jin1 zhi1 zhu1 hou2 ， jie1 fan4 ci3 wu3 jin4 ， gu4 yue1 ： jin1 zhi1 zhu1 hou2 ， wu3 ba4 zhi1 zui4 ren2 ye3 。
- 「 chang2 jun1 zhi1 e4 qi2 zui4 xiao3 ， feng2 jun1 zhi1 e4 qi2 zui4 da4 。 jin1 zhi1 da4 fu1 ， jie1 feng2 jun1 zhi1 e4 ， gu4 yue1 ： jin1 zhi1 dai4 fu0 ， jin1 zhi1 zhu1 hou2 zhi1 zui4 ren2 ye3 。 」
- lu3 yu4 shi3 shen4 zi3 wei4 jiang1 jun1 。 meng4 zi3 yue1 ： 「 bu2 jiao4 min2 er2 yong4 zhi1 ， wei4 zhi1 yang1 min2 。 yang1 min2 zhe3 ， bu4 rong2 yu2 yao2 shun4 zhi1 shi4 。 yi2 zhan4 sheng4 qi2 ， sui4 you3 nan2 yang2 ， ran2 qie3 bu4 ke3 。 」
- shen4 zi3 bo2 ran2 bu2 yue4 yue1 ： 「 ci3 ze2 hua2 li2 suo3 bu4 shi2 ye3 。 」
- yue1 ： 「 wu2 ming2 gao4 zi3 。 tian1 zi3 zhi1 di4 fang1 qian1 li3 ； bu4 qian1 li3 ， bu4 zu2 yi3 dai4 zhu1 hou2 。 zhu1 hou2 zhi1 di4 fang1 bai3 li3 ； bu4 bai3 li3 ， bu4 zu2 yi3 shou3 zong1 miao4 zhi1 dian3 ji2 。 zhou1 gong1 zhi1 feng1 yu2 lu3 ， wei4 fang1 bai3 li3 ye3 ； di4 fei1 bu4 zu2 ， er2 jian3 yu2 bai3 li3 。 tai4 gong1 zhi1 feng1 yu2 qi2 ye3 ， yi4 wei4 fang1 bai3 li3 ye3 ； di4 fei1 bu4 zu2 ye3 ， er2 jian3 yu2 bai3 li3 。 jin1 lu3 fang1 bai3 li3 zhe3 wu3 ， zi3 yi3 wei2 you3 wang2 zhe3 zuo4 ， ze2 lu3 zai4 suo3 sun3 hu1 ？ zai4 suo3 yi4 hu1 ？ tu2 qu3 zhu1 bi3 yi3 yu3 ci3 ， ran2 qie3 ren2 zhe3 bu2 wei4 ， kuang4 yu2 sha1 ren2 yi3 qiu2 zhi1 hu1 ？ jun1 zi3 zhi1 shi4 jun1 ye3 ， wu4 yin3 qi2 jun1 yi3 dang1 dao4 ， zhi4 yu2 ren2 er2 yi3 。 」
- meng4 zi3 yue1 ： 「 jin1 zhi1 shi4 jun1 zhe3 yue1 ： 『 wo3 neng2 wei4 jun1 pi4 tu3 di4 ， chong1 fu3 ku4 。 』 jin1 zhi1 suo3 wei4 liang2 chen2 ， gu3 zhi1 suo3 wei4 min2 zei2 ye3 。 jun1 bu4 xiang1 dao4 ， bu2 zhi4 yu2 ren2 ， er2 qiu2 fu4 zhi1 ， shi4 fu4 jie2 ye3 。 『 wo3 neng2 wei4 jun1 yue1 yu3 guo2 ， zhan4 bi4 ke4 。 』 jin1 zhi1 suo3 wei4 liang2 chen2 ， gu3 zhi1 suo3 wei4 min2 zei2 ye3 。 jun1 bu4 xiang1 dao4 ， bu2 zhi4 yu2 ren2 ， er2 qiu2 wei4 zhi1 qiang2 zhan4 ， shi4 fu3 jie2 ye3 。 you2 jin1 zhi1 dao4 ， wu2 bian4 jin1 zhi1 su2 ， sui1 yu3 zhi1 tian1 xia4 ， bu4 neng2 yi4 chao2 ju1 ye3 。 」
- bai2 gui1 yue1 ： 「 wu2 yu4 er4 shi2 er2 qu3 yi1 ， he2 ru2 ？ 」
- meng4 zi3 yue1 ： 「 zi3 zhi1 dao4 ， mo4 dao4 ye3 。 wan4 shi4 zhi1 guo2 ， yi4 ren2 tao2 ， ze2 ke3 hu1 ？ 」
- yue1 ： 「 bu4 ke3 ， qi4 bu4 zu2 yong4 ye3 。 」
- yue1 ： 「 fu1 mo4 ， wu3 gu3 bu4 sheng1 ， wei2 shu3 sheng1 zhi1 。 wu2 cheng2 guo1 、 gong1 shi4 、 zong1 miao4 、 ji4 si4 zhi1 li3 ， wu2 zhu1 hou2 bi4 bo2 yong1 sun1 ， wu2 bai3 guan1 you3 si1 ， gu4 er4 shi2 qu3 yi1 er2 zu2 ye3 。 jin1 ju1 zhong1 guo2 ， qu4 ren2 lun2 ， wu2 jun1 zi3 ， ru2 zhi1 he2 qi2 ke3 ye3 ？ tao2 yi3 gua3 ， qie3 bu4 ke3 yi3 wei2 guo2 ， kuang4 wu2 jun1 zi3 hu1 ？ yu4 qing1 zhi1 yu2 yao2 shun4 zhi1 dao4 zhe3 ， da4 mo4 xiao3 mo4 ye3 ； yu4 zhong4 zhi1 yu2 yao2 shun4 zhi1 dao4 zhe3 ， da4 jie2 xiao3 jie2 ye3 。 」
- bai2 gui1 yue1 ： 「 dan1 zhi1 zhi4 shui3 ye3 yu4 yu2 yu3 。 」
- meng4 zi3 yue1 ： 「 zi3 guo4 yi3 。 yu3 zhi1 zhi4 shui3 ， shui3 zhi1 dao4 ye3 。 shi4 gu4 yu3 yi3 si4 hai3 wei4 he4 ， jin1 wu2 zi3 yi3 lin2 guo2 wei4 he4 。 shui3 ni4 xing2 ， wei4 zhi1 jiang4 shui3 。 jiang4 shui3 zhe3 ， hong2 shui3 ye3 ， ren2 ren2 zhi1 suo3 e4 ye3 。 wu2 zi3 guo4 yi3 。 」
- meng4 zi3 yue1 ： 「 jun1 zi3 bu2 liang4 ， e4 hu1 zhi2 ？ 」
- lu3 yu4 shi3 le4 zheng4 zi3 wei2 zheng4 。
- meng4 zi3 yue1 ： 「 wu2 wen2 zhi1 ， xi3 er2 bu2 mei4 。 」
- gong1 sun1 chou3 yue1 ： 「 le4 zheng4 zi3 qiang2 hu1 ？ 」 yue1 ： 「 fou3 。 」
- 「 you3 zhi1 lü4 hu1 ？ 」 yue1 ： 「 fou3 。 」
- 「 duo1 wen2 shi2 hu1 ？ 」 yue1 ： 「 fou3 。 」
- 「 ran2 ze2 xi1 wei4 xi3 er2 bu2 mei4 ？ 」 yue1 ： 「 qi2 wei4 ren2 ye3 hao3 shan4 。 」
- 「 hao3 shan4 zu2 hu1 ？ 」 yue1 ： 「 hao3 shan4 you1 yu2 tian1 xia4 ， er2 kuang4 lu3 guo2 hu1 ？ fu1 gou3 hao3 shan4 ， ze2 si4 hai3 zhi1 nei4 ， jie1 jiang1 qing1 qian1 li3 er2 lai2 gao4 zhi1 yi3 shan4 。 fu1 gou3 bu4 hao3 shan4 ， ze2 ren2 jiang1 yue1 ： 『 𫍙 𫍙 ， yu3 ji4 yi3 zhi1 zhi1 yi3 。 』 𫍙 𫍙 zhi1 sheng1 yin1 yan2 se4 ， ju4 ren2 yu2 qian1 li3 zhi1 wai4 。 shi4 zhi3 yu2 qian1 li3 zhi1 wai4 ， ze2 chan2 chan3 mian4 yu2 zhi1 ren2 zhi4 yi3 。 yu3 chan2 chan3 mian4 yu2 zhi1 ren2 ju1 ， guo2 yu4 zhi4 ， ke3 de2 hu1 ？ 」
- chen2 zi3 yue1 ： 「 gu3 zhi1 jun1 zi3 he2 ru2 ze2 shi4 ？ 」
- meng4 zi3 yue1 ： 「 suo3 jiu4 san1 ， suo3 qu4 san1 。 ying2 zhi1 zhi4 jing4 yi3 you3 li3 ， yan2 jiang1 xing2 qi2 yan2 ye3 ， ze2 jiu4 zhi1 ； li3 mao4 wei4 shuai1 ， yan2 fu2 xing2 ye3 ， ze2 qu4 zhi1 。 qi2 ci4 ， sui1 wei4 xing2 qi2 yan2 ye3 ， ying2 zhi1 zhi4 jing4 yi3 you3 li3 ， ze2 jiu4 zhi1 ； li3 mao4 shuai1 ， ze2 qu4 zhi1 。 qi2 xia4 ， chao2 bu4 shi2 ， xi1 bu4 shi2 ， ji1 e4 bu4 neng2 chu1 men2 hu4 。 jun1 wen2 zhi1 yue1 ： 『 wu2 da4 zhe3 bu4 neng2 xing2 qi2 dao4 ， you4 bu4 neng2 cong2 qi2 yan2 ye3 ， shi3 ji1 e4 yu2 wo3 tu3 di4 ， wu2 chi3 zhi1 。 』 zhou1 zhi1 ， yi4 ke3 shou4 ye3 ， mian3 si3 er2 yi3 yi3 。 」
- meng4 zi3 yue1 ： 「 shun4 fa1 yu2 quan3 mu3 zhi1 zhong1 ， fu4 shuo1 ju3 yu2 ban3 zhu4 zhi1 xian2 ， jiao1 ge2 ju3 yu2 yu2 yan2 zhi1 zhong1 ， guan3 yi2 wu2 ju3 yu2 shi4 ， sun1 shu1 ao2 ju3 yu2 hai3 ， bai3 li3 xi1 ju3 yu2 shi4 。 gu4 tian1 jiang1 jiang4 da4 ren4 yu2 shi4 ren2 ye3 ， bi4 xian1 ku3 qi2 xin1 zhi4 ， lao2 qi2 jin1 gu3 ， e4 qi2 ti3 fu1 ， kong1 fa2 qi2 shen1 ， xing2 fu2 luan4 qi2 suo3 wei4 ， suo3 yi3 dong4 xin1 ren3 xing4 ， ceng2 yi4 qi2 suo3 bu4 neng2 。 ren2 heng2 guo4 ， ran2 hou4 neng2 gai3 ； kun4 yu2 xin1 ， heng2 yu2 lü4 ， er2 hou4 zuo4 ； zheng1 yu2 se4 ， fa1 yu2 sheng1 ， er2 hou4 yu4 。 ru4 ze2 wu2 fa3 jia1 fu2 shi4 ， chu1 ze2 wu2 di2 guo2 wai4 huan4 zhe3 ， guo2 heng2 wang2 。 ran2 hou4 zhi1 sheng1 yu2 you1 huan4 er2 si3 yu2 an1 le4 ye3 。 」
- meng4 zi3 yue1 ： 「 jiao4 yi4 duo1 shu4 yi3 ， yu3 bu2 xie4 zhi1 jiao4 hui4 ye3 zhe3 ， shi4 yi4 jiao4 hui4 zhi1 er2 yi3 yi3 。 」

## 注释

## 译文

## 赏析
