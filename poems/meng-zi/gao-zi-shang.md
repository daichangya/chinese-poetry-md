---
id: meng-zi-gao-zi-shang
title: 告子上
titlePinyin: gao4 zi3 shang4
titleSlug: gao-zi-shang
author: 孟子
authorPinyin: meng4 zi3
authorSlug: meng-zi
dynasty: 战国
dynastyPinyin: zhan4 guo2
dynastySlug: zhan-guo
tags:
  - 四书五经
---
## 正文
- 告子曰：「性，犹杞柳也；义，犹桮棬也。以人性为仁义，犹以杞柳为桮棬。」
- 孟子曰：「子能顺杞柳之性而以为桮棬乎？将戕贼杞柳而后以为桮棬也？如将戕贼杞柳而以为桮棬，则亦将戕贼人以为仁义与？率天下之人而祸仁义者，必子之言夫！」
- 告子曰：「性犹湍水也，决诸东方则东流，决诸西方则西流。人性之无分于善不善也，犹水之无分于东西也。」
- 孟子曰：「水信无分于东西。无分于上下乎？人性之善也，犹水之就下也。人无有不善，水无有不下。今夫水，搏而跃之，可使过颡；激而行之，可使在山。是岂水之性哉？其势则然也。人之可使为不善，其性亦犹是也。」
- 告子曰：「生之谓性。」
- 孟子曰：「生之谓性也，犹白之谓白与？」曰：「然。」
- 「白羽之白也，犹白雪之白；白雪之白，犹白玉之白与？」曰：「然。」
- 「然则犬之性，犹牛之性；牛之性，犹人之性与？」
- 告子曰：「食色，性也。仁，内也，非外也；义，外也，非内也。」
- 孟子曰：「何以谓仁内义外也？」
- 曰：「彼长而我长之，非有长于我也；犹彼白而我白之，从其白于外也，故谓之外也。」
- 曰：「异于白马之白也，无以异于白人之白也；不识长马之长也，无以异于长人之长与？且谓长者义乎？长之者义乎？」
- 曰：「吾弟则爱之，秦人之弟则不爱也，是以我为悦者也，故谓之内。长楚人之长，亦长吾之长，是以长为悦者也，故谓之外也。」
- 曰：「耆秦人之炙，无以异于耆吾炙。夫物则亦有然者也，然则耆炙亦有外与？」
- 孟季子问公都子曰：「何以谓义内也？」曰：「行吾敬，故谓之内也。」
- 「乡人长于伯兄一岁，则谁敬？」曰：「敬兄。」
- 「酌则谁先？」曰：「先酌乡人。」
- 「所敬在此，所长在彼，果在外，非由内也。」
- 公都子不能答，以告孟子。孟子曰：「敬叔父乎？敬弟乎？彼将曰『敬叔父』。曰：『弟为尸，则谁敬？』彼将曰『敬弟。』子曰：『恶在其敬叔父也？』彼将曰『在位故也。』子亦曰：『在位故也。庸敬在兄，斯须之敬在乡人。』」
- 季子闻之曰：「敬叔父则敬，敬弟则敬，果在外，非由内也。」
- 公都子曰：「冬日则饮汤，夏日则饮水，然则饮食亦在外也？」
- 公都子曰：「告子曰：『性无善无不善也。』或曰：『性可以为善，可以为不善；是故文武兴，则民好善；幽厉兴，则民好暴。』或曰：『有性善，有性不善；是故以尧为君而有象，以瞽瞍为父而有舜；以纣为兄之子且以为君，而有微子启、王子比干。』今曰『性善』，然则彼皆非与？」
- 孟子曰：「乃若其情，则可以为善矣，乃所谓善也。若夫为不善，非才之罪也。恻隐之心，人皆有之；羞恶之心，人皆有之；恭敬之心，人皆有之；是非之心，人皆有之。恻隐之心，仁也；羞恶之心，义也；恭敬之心，礼也；是非之心，智也。仁义礼智，非由外铄我也，我固有之也，弗思耳矣。故曰：『求则得之，舍则失之。』或相倍蓰而无算者，不能尽其才者也。《诗》曰：『天生蒸民，有物有则。民之秉夷，好是懿德。』孔子曰：『为此诗者，其知道乎！故有物必有则，民之秉夷也，故好是懿德。』」
- 孟子曰：「富岁，子弟多赖；凶岁，子弟多暴，非天之降才尔殊也，其所以陷溺其心者然也。今夫麰麦，播种而耰之，其地同，树之时又同，浡然而生，至于日至之时，皆熟矣。虽有不同，则地有肥硗，雨露之养，人事之不齐也。故凡同类者，举相似也，何独至于人而疑之？圣人与我同类者。故龙子曰：『不知足而为屦，我知其不为蒉也。』屦之相似，天下之足同也。口之于味，有同耆也。易牙先得我口之所耆者也。如使口之于味也，其性与人殊，若犬马之与我不同类也，则天下何耆皆从易牙之于味也？至于味，天下期于易牙，是天下之口相似也惟耳亦然。至于声，天下期于师旷，是天下之耳相似也。惟目亦然。至于子都，天下莫不知其姣也。不知子都之姣者，无目者也。故曰：口之于味也，有同耆焉；耳之于声也，有同听焉；目之于色也，有同美焉。至于心，独无所同然乎？心之所同然者何也？谓理也，义也。圣人先得我心之所同然耳。故理义之悦我心，犹刍豢之悦我口。」
- 孟子曰：「牛山之木尝美矣，以其郊于大国也，斧斤伐之，可以为美乎？是其日夜之所息，雨露之所润，非无萌蘖之生焉，牛羊又从而牧之，是以若彼濯濯也。人见其濯濯也，以为未尝有材焉，此岂山之性也哉？虽存乎人者，岂无仁义之心哉？其所以放其良心者，亦犹斧斤之于木也，旦旦而伐之，可以为美乎？其日夜之所息，平旦之气，其好恶与人相近也者几希，则其旦昼之所为，有梏亡之矣。梏之反复，则其夜气不足以存；夜气不足以存，则其违禽兽不远矣。人见其禽兽也，而以为未尝有才焉者，是岂人之情也哉？故苟得其养，无物不长；苟失其养，无物不消。孔子曰：『操则存，舍则亡；出入无时，莫知其乡。』惟心之谓与？」
- 孟子曰：「无或乎王之不智也，虽有天下易生之物也，一日暴之、十日寒之，未有能生者也。吾见亦罕矣，吾退而寒之者至矣，吾如有萌焉何哉？今夫弈之为数，小数也；不专心致志，则不得也。弈秋，通国之善弈者也。使弈秋诲二人弈，其一人专心致志，惟弈秋之为听。一人虽听之，一心以为有鸿鹄将至，思援弓缴而射之，虽与之俱学，弗若之矣。为是其智弗若与？曰非然也。」
- 孟子曰：「鱼，我所欲也；熊掌，亦我所欲也，二者不可得兼，舍鱼而取熊掌者也。生，亦我所欲也；义，亦我所欲也，二者不可得兼，舍生而取义者也。生亦我所欲，所欲有甚于生者，故不为苟得也；死亦我所恶，所恶有甚于死者，故患有所不辟也。如使人之所欲莫甚于生，则凡可以得生者，何不用也？使人之所恶莫甚于死者，则凡可以辟患者，何不为也？由是则生而有不用也，由是则可以辟患而有不为也。是故所欲有甚于生者，所恶有甚于死者，非独贤者有是心也，人皆有之，贤者能勿丧耳。一箪食，一豆羹，得之则生，弗得则死。嘑尔而与之，行道之人弗受；蹴尔而与之，乞人不屑也。万锺则不辨礼义而受之。万锺于我何加焉？为宫室之美、妻妾之奉、所识穷乏者得我与？乡为身死而不受，今为宫室之美为之；乡为身死而不受，今为妻妾之奉为之；乡为身死而不受，今为所识穷乏者得我而为之，是亦不可以已乎？此之谓失其本心。」
- 孟子曰：「仁，人心也；义，人路也。舍其路而弗由，放其心而不知求，哀哉！人有鸡犬放，则知求之；有放心，而不知求。学问之道无他，求其放心而已矣。」
- 孟子曰：「今有无名之指，屈而不信，非疾痛害事也，如有能信之者，则不远秦楚之路，为指之不若人也。指不若人，则知恶之；心不若人，则不知恶，此之谓不知类也。」
- 孟子曰：「拱把之桐梓，人苟欲生之，皆知所以养之者。至于身，而不知所以养之者，岂爱身不若桐梓哉？弗思甚也。」
- 孟子曰：「人之于身也，兼所爱。兼所爱，则兼所养也。无尺寸之肤不爱焉，则无尺寸之肤不养也。所以考其善不善者，岂有他哉？于己取之而已矣。体有贵贱，有小大。无以小害大，无以贱害贵。养其小者为小人，养其大者为大人。今有场师，舍其梧槚，养其樲棘，则为贱场师焉。养其一指而失其肩背，而不知也，则为狼疾人也。饮食之人，则人贱之矣，为其养小以失大也。饮食之人无有失也，则口腹岂适为尺寸之肤哉？」
- 公都子问曰：「钧是人也，或为大人，或为小人，何也？」
- 孟子曰：「从其大体为大人，从其小体为小人。」
- 曰：「钧是人也，或从其大体，或从其小体，何也？」
- 曰：「耳目之官不思，而蔽于物，物交物，则引之而已矣。心之官则思，思则得之，不思则不得也。此天之所与我者，先立乎其大者，则其小者弗能夺也。此为大人而已矣。」
- 孟子曰：「有天爵者，有人爵者。仁义忠信，乐善不倦，此天爵也；公卿大夫，此人爵也。古之人修其天爵，而人爵从之。今之人修其天爵，以要人爵；既得人爵，而弃其天爵，则惑之甚者也，终亦必亡而已矣。」
- 孟子曰：「欲贵者，人之同心也。人人有贵于己者，弗思耳。人之所贵者，非良贵也。赵孟之所贵，赵孟能贱之。《诗》云：『既醉以酒，既饱以德。』言饱乎仁义也，所以不愿人之膏粱之味也；令闻广誉施于身，所以不愿人之文绣也。」
- 孟子曰：「仁之胜不仁也，犹水胜火。今之为仁者，犹以一杯水，救一车薪之火也；不熄，则谓之水不胜火，此又与于不仁之甚者也。亦终必亡而已矣。」
- 孟子曰：「五谷者，种之美者也；苟为不熟，不如荑稗。夫仁亦在乎熟之而已矣。」
- 孟子曰：「羿之教人射，必志于彀；学者亦必志于彀。大匠诲人，必以规矩；学者亦必以规矩。」

## 拼音
- gao4 zi3 yue1 ： 「 xing4 ， you2 qi3 liu3 ye3 ； yi4 ， you2 bei1 quan1 ye3 。 yi3 ren2 xing4 wei4 ren2 yi4 ， you2 yi3 qi3 liu3 wei4 bei1 quan1 。 」
- meng4 zi3 yue1 ： 「 zi3 neng2 shun4 qi3 liu3 zhi1 xing4 er2 yi3 wei2 bei1 quan1 hu1 ？ jiang1 qiang1 zei2 qi3 liu3 er2 hou4 yi3 wei2 bei1 quan1 ye3 ？ ru2 jiang1 qiang1 zei2 qi3 liu3 er2 yi3 wei2 bei1 quan1 ， ze2 yi4 jiang1 qiang1 zei2 ren2 yi3 wei2 ren2 yi4 yu3 ？ lü4 tian1 xia4 zhi1 ren2 er2 huo4 ren2 yi4 zhe3 ， bi4 zi3 zhi1 yan2 fu1 ！ 」
- gao4 zi3 yue1 ： 「 xing4 you2 tuan1 shui3 ye3 ， jue2 zhu1 dong1 fang1 ze2 dong1 liu2 ， jue2 zhu1 xi1 fang1 ze2 xi1 liu2 。 ren2 xing4 zhi1 wu2 fen1 yu2 shan4 bu0 shan4 ye3 ， you2 shui3 zhi1 wu2 fen1 yu2 dong1 xi1 ye3 。 」
- meng4 zi3 yue1 ： 「 shui3 xin4 wu2 fen1 yu2 dong1 xi1 。 wu2 fen1 yu2 shang4 xia4 hu1 ？ ren2 xing4 zhi1 shan4 ye3 ， you2 shui3 zhi1 jiu4 xia4 ye3 。 ren2 wu2 you3 bu2 shan4 ， shui3 wu2 you3 bu2 xia4 。 jin1 fu1 shui3 ， bo2 er2 yue4 zhi1 ， ke3 shi3 guo4 sang3 ； ji1 er2 xing2 zhi1 ， ke3 shi3 zai4 shan1 。 shi4 qi3 shui3 zhi1 xing4 zai1 ？ qi2 shi4 ze2 ran2 ye3 。 ren2 zhi1 ke3 shi3 wei4 bu2 shan4 ， qi2 xing4 yi4 you2 shi4 ye3 。 」
- gao4 zi3 yue1 ： 「 sheng1 zhi1 wei4 xing4 。 」
- meng4 zi3 yue1 ： 「 sheng1 zhi1 wei4 xing4 ye3 ， you2 bai2 zhi1 wei4 bai2 yu3 ？ 」 yue1 ： 「 ran2 。 」
- 「 bai2 yu3 zhi1 bai2 ye3 ， you2 bai2 xue3 zhi1 bai2 ； bai2 xue3 zhi1 bai2 ， you2 bai2 yu4 zhi1 bai2 yu3 ？ 」 yue1 ： 「 ran2 。 」
- 「 ran2 ze2 quan3 zhi1 xing4 ， you2 niu2 zhi1 xing4 ； niu2 zhi1 xing4 ， you2 ren2 zhi1 xing4 yu3 ？ 」
- gao4 zi3 yue1 ： 「 shi2 se4 ， xing4 ye3 。 ren2 ， nei4 ye3 ， fei1 wai4 ye3 ； yi4 ， wai4 ye3 ， fei1 nei4 ye3 。 」
- meng4 zi3 yue1 ： 「 he2 yi3 wei4 ren2 nei4 yi4 wai4 ye3 ？ 」
- yue1 ： 「 bi3 chang2 er2 wo3 chang2 zhi1 ， fei1 you3 chang2 yu2 wo3 ye3 ； you2 bi3 bai2 er2 wo3 bai2 zhi1 ， cong2 qi2 bai2 yu2 wai4 ye3 ， gu4 wei4 zhi1 wai4 ye3 。 」
- yue1 ： 「 yi4 yu2 bai2 ma3 zhi1 bai2 ye3 ， wu2 yi3 yi4 yu2 bai2 ren2 zhi1 bai2 ye3 ； bu4 shi2 chang2 ma3 zhi1 chang2 ye3 ， wu2 yi3 yi4 yu2 chang2 ren2 zhi1 chang2 yu3 ？ qie3 wei4 zhang3 zhe3 yi4 hu1 ？ chang2 zhi1 zhe3 yi4 hu1 ？ 」
- yue1 ： 「 wu2 di4 ze2 ai4 zhi1 ， qin2 ren2 zhi1 di4 ze2 bu2 ai4 ye3 ， shi4 yi3 wo3 wei4 yue4 zhe3 ye3 ， gu4 wei4 zhi1 nei4 。 chang2 chu3 ren2 zhi1 chang2 ， yi4 chang2 wu2 zhi1 chang2 ， shi4 yi3 chang2 wei4 yue4 zhe3 ye3 ， gu4 wei4 zhi1 wai4 ye3 。 」
- yue1 ： 「 qi2 qin2 ren2 zhi1 zhi4 ， wu2 yi3 yi4 yu2 qi2 wu2 zhi4 。 fu1 wu4 ze2 yi4 you3 ran2 zhe3 ye3 ， ran2 ze2 qi2 zhi4 yi4 you3 wai4 yu3 ？ 」
- meng4 ji4 zi3 wen4 gong1 dou1 zi3 yue1 ： 「 he2 yi3 wei4 yi4 nei4 ye3 ？ 」 yue1 ： 「 xing2 wu2 jing4 ， gu4 wei4 zhi1 nei4 ye3 。 」
- 「 xiang1 ren2 chang2 yu2 bo2 xiong1 yi2 sui4 ， ze2 shui2 jing4 ？ 」 yue1 ： 「 jing4 xiong1 。 」
- 「 zhuo2 ze2 shui2 xian1 ？ 」 yue1 ： 「 xian1 zhuo2 xiang1 ren2 。 」
- 「 suo3 jing4 zai4 ci3 ， suo3 chang2 zai4 bi3 ， guo3 zai4 wai4 ， fei1 you2 nei4 ye3 。 」
- gong1 dou1 zi3 bu4 neng2 da2 ， yi3 gao4 meng4 zi3 。 meng4 zi3 yue1 ： 「 jing4 shu1 fu4 hu1 ？ jing4 di4 hu1 ？ bi3 jiang1 yue1 『 jing4 shu1 fu4 』 。 yue1 ： 『 di4 wei4 shi1 ， ze2 shui2 jing4 ？ 』 bi3 jiang1 yue1 『 jing4 di4 。 』 zi3 yue1 ： 『 e4 zai4 qi2 jing4 shu1 fu4 ye3 ？ 』 bi3 jiang1 yue1 『 zai4 wei4 gu4 ye3 。 』 zi3 yi4 yue1 ： 『 zai4 wei4 gu4 ye3 。 yong1 jing4 zai4 xiong1 ， si1 xu1 zhi1 jing4 zai4 xiang1 ren2 。 』 」
- ji4 zi3 wen2 zhi1 yue1 ： 「 jing4 shu1 fu4 ze2 jing4 ， jing4 di4 ze2 jing4 ， guo3 zai4 wai4 ， fei1 you2 nei4 ye3 。 」
- gong1 dou1 zi3 yue1 ： 「 dong1 ri4 ze2 yin3 tang1 ， xia4 ri4 ze2 yin3 shui3 ， ran2 ze2 yin3 shi2 yi4 zai4 wai4 ye3 ？ 」
- gong1 dou1 zi3 yue1 ： 「 gao4 zi3 yue1 ： 『 xing4 wu2 shan4 wu2 bu2 shan4 ye3 。 』 huo4 yue1 ： 『 xing4 ke3 yi3 wei2 shan4 ， ke3 yi3 wei4 bu2 shan4 ； shi4 gu4 wen2 wu3 xing1 ， ze2 min2 hao3 shan4 ； you1 li4 xing1 ， ze2 min2 hao3 bao4 。 』 huo4 yue1 ： 『 you3 xing4 shan4 ， you3 xing4 bu2 shan4 ； shi4 gu4 yi3 yao2 wei4 jun1 er2 you3 xiang4 ， yi3 gu3 sou3 wei4 fu4 er2 you3 shun4 ； yi3 zhou4 wei4 xiong1 zhi1 zi3 qie3 yi3 wei2 jun1 ， er2 you3 wei1 zi3 qi3 、 wang2 zi3 bi3 gan1 。 』 jin1 yue1 『 xing4 shan4 』 ， ran2 ze2 bi3 jie1 fei1 yu3 ？ 」
- meng4 zi3 yue1 ： 「 nai3 ruo4 qi2 qing2 ， ze2 ke3 yi3 wei2 shan4 yi3 ， nai3 suo3 wei4 shan4 ye3 。 ruo4 fu1 wei4 bu2 shan4 ， fei1 cai2 zhi1 zui4 ye3 。 ce4 yin3 zhi1 xin1 ， ren2 jie1 you3 zhi1 ； xiu1 e4 zhi1 xin1 ， ren2 jie1 you3 zhi1 ； gong1 jing4 zhi1 xin1 ， ren2 jie1 you3 zhi1 ； shi4 fei1 zhi1 xin1 ， ren2 jie1 you3 zhi1 。 ce4 yin3 zhi1 xin1 ， ren2 ye3 ； xiu1 e4 zhi1 xin1 ， yi4 ye3 ； gong1 jing4 zhi1 xin1 ， li3 ye3 ； shi4 fei1 zhi1 xin1 ， zhi4 ye3 。 ren2 yi4 li3 zhi4 ， fei1 you2 wai4 shuo4 wo3 ye3 ， wo3 gu4 you3 zhi1 ye3 ， fu2 si1 er3 yi3 。 gu4 yue1 ： 『 qiu2 ze2 de2 zhi1 ， she4 ze2 shi1 zhi1 。 』 huo4 xiang1 bei4 xi3 er2 wu2 suan4 zhe3 ， bu4 neng2 jin4 qi2 cai2 zhe3 ye3 。 《 shi1 》 yue1 ： 『 tian1 sheng1 zheng1 min2 ， you3 wu4 you3 ze2 。 min2 zhi1 bing3 yi2 ， hao3 shi4 yi4 de2 。 』 kong3 zi3 yue1 ： 『 wei4 ci3 shi1 zhe3 ， qi2 zhi1 dao4 hu1 ！ gu4 you3 wu4 bi4 you3 ze2 ， min2 zhi1 bing3 yi2 ye3 ， gu4 hao3 shi4 yi4 de2 。 』 」
- meng4 zi3 yue1 ： 「 fu4 sui4 ， zi3 di4 duo1 lai4 ； xiong1 sui4 ， zi3 di4 duo1 bao4 ， fei1 tian1 zhi1 jiang4 cai2 er3 shu1 ye3 ， qi2 suo3 yi3 xian4 ni4 qi2 xin1 zhe3 ran2 ye3 。 jin1 fu1 mou2 mai4 ， bo1 zhong3 er2 you1 zhi1 ， qi2 di4 tong2 ， shu4 zhi1 shi2 you4 tong2 ， bo2 ran2 er2 sheng1 ， zhi4 yu2 ri4 zhi4 zhi1 shi2 ， jie1 shu2 yi3 。 sui1 you3 bu4 tong2 ， ze2 di4 you3 fei2 qiao1 ， yu3 lu4 zhi1 yang3 ， ren2 shi4 zhi1 bu4 qi2 ye3 。 gu4 fan2 tong2 lei4 zhe3 ， ju3 xiang1 si4 ye3 ， he2 du2 zhi4 yu2 ren2 er2 yi2 zhi1 ？ sheng4 ren2 yu3 wo3 tong2 lei4 zhe3 。 gu4 long2 zi3 yue1 ： 『 bu4 zhi1 zu2 er2 wei4 ju4 ， wo3 zhi1 qi2 bu2 wei4 kui4 ye3 。 』 ju4 zhi1 xiang1 si4 ， tian1 xia4 zhi1 zu2 tong2 ye3 。 kou3 zhi1 yu2 wei4 ， you3 tong2 qi2 ye3 。 yi4 ya2 xian1 de2 wo3 kou3 zhi1 suo3 qi2 zhe3 ye3 。 ru2 shi3 kou3 zhi1 yu2 wei4 ye3 ， qi2 xing4 yu3 ren2 shu1 ， ruo4 quan3 ma3 zhi1 yu3 wo3 bu4 tong2 lei4 ye3 ， ze2 tian1 xia4 he2 qi2 jie1 cong2 yi4 ya2 zhi1 yu2 wei4 ye3 ？ zhi4 yu2 wei4 ， tian1 xia4 qi1 yu2 yi4 ya2 ， shi4 tian1 xia4 zhi1 kou3 xiang1 si4 ye3 wei2 er3 yi4 ran2 。 zhi4 yu2 sheng1 ， tian1 xia4 qi1 yu2 shi1 kuang4 ， shi4 tian1 xia4 zhi1 er3 xiang1 si4 ye3 。 wei2 mu4 yi4 ran2 。 zhi4 yu2 zi3 dou1 ， tian1 xia4 mo4 bu4 zhi1 qi2 jiao1 ye3 。 bu4 zhi1 zi3 dou1 zhi1 jiao1 zhe3 ， wu2 mu4 zhe3 ye3 。 gu4 yue1 ： kou3 zhi1 yu2 wei4 ye3 ， you3 tong2 qi2 yan1 ； er3 zhi1 yu2 sheng1 ye3 ， you3 tong2 ting1 yan1 ； mu4 zhi1 yu2 se4 ye3 ， you3 tong2 mei3 yan1 。 zhi4 yu2 xin1 ， du2 wu2 suo3 tong2 ran2 hu1 ？ xin1 zhi1 suo3 tong2 ran2 zhe3 he2 ye3 ？ wei4 li3 ye3 ， yi4 ye3 。 sheng4 ren2 xian1 de2 wo3 xin1 zhi1 suo3 tong2 ran2 er3 。 gu4 li3 yi4 zhi1 yue4 wo3 xin1 ， you2 chu2 huan4 zhi1 yue4 wo3 kou3 。 」
- meng4 zi3 yue1 ： 「 niu2 shan1 zhi1 mu4 chang2 mei3 yi3 ， yi3 qi2 jiao1 yu2 da4 guo2 ye3 ， fu3 jin1 fa2 zhi1 ， ke3 yi3 wei2 mei3 hu1 ？ shi4 qi2 ri4 ye4 zhi1 suo3 xi1 ， yu3 lu4 zhi1 suo3 run4 ， fei1 wu2 meng2 nie4 zhi1 sheng1 yan1 ， niu2 yang2 you4 cong2 er2 mu4 zhi1 ， shi4 yi3 ruo4 bi3 zhuo2 zhuo2 ye3 。 ren2 jian4 qi2 zhuo2 zhuo2 ye3 ， yi3 wei2 wei4 chang2 you3 cai2 yan1 ， ci3 qi3 shan1 zhi1 xing4 ye3 zai1 ？ sui1 cun2 hu1 ren2 zhe3 ， qi3 wu2 ren2 yi4 zhi1 xin1 zai1 ？ qi2 suo3 yi3 fang4 qi2 liang2 xin1 zhe3 ， yi4 you2 fu3 jin1 zhi1 yu2 mu4 ye3 ， dan4 dan4 er2 fa2 zhi1 ， ke3 yi3 wei2 mei3 hu1 ？ qi2 ri4 ye4 zhi1 suo3 xi1 ， ping2 dan4 zhi1 qi4 ， qi2 hao4 wu4 yu3 ren2 xiang1 jin4 ye3 zhe3 ji3 xi1 ， ze2 qi2 dan4 zhou4 zhi1 suo3 wei4 ， you3 gu4 wang2 zhi1 yi3 。 gu4 zhi1 fan3 fu4 ， ze2 qi2 ye4 qi4 bu4 zu2 yi3 cun2 ； ye4 qi4 bu4 zu2 yi3 cun2 ， ze2 qi2 wei2 qin2 shou4 bu4 yuan3 yi3 。 ren2 jian4 qi2 qin2 shou4 ye3 ， er2 yi3 wei2 wei4 chang2 you3 cai2 yan1 zhe3 ， shi4 qi3 ren2 zhi1 qing2 ye3 zai1 ？ gu4 gou3 de2 qi2 yang3 ， wu2 wu4 bu4 chang2 ； gou3 shi1 qi2 yang3 ， wu2 wu4 bu4 xiao1 。 kong3 zi3 yue1 ： 『 cao1 ze2 cun2 ， she4 ze2 wang2 ； chu1 ru4 wu2 shi2 ， mo4 zhi1 qi2 xiang1 。 』 wei2 xin1 zhi1 wei4 yu3 ？ 」
- meng4 zi3 yue1 ： 「 wu2 huo4 hu1 wang2 zhi1 bu2 zhi4 ye3 ， sui1 you3 tian1 xia4 yi4 sheng1 zhi1 wu4 ye3 ， yi2 ri4 bao4 zhi1 、 shi2 ri4 han2 zhi1 ， wei4 you3 neng2 sheng1 zhe3 ye3 。 wu2 jian4 yi4 han3 yi3 ， wu2 tui4 er2 han2 zhi1 zhe3 zhi4 yi3 ， wu2 ru2 you3 meng2 yan1 he2 zai1 ？ jin1 fu1 yi4 zhi1 wei2 shu4 ， xiao3 shu4 ye3 ； bu4 zhuan1 xin1 zhi4 zhi4 ， ze2 bu4 de2 ye3 。 yi4 qiu1 ， tong1 guo2 zhi1 shan4 yi4 zhe3 ye3 。 shi3 yi4 qiu1 hui4 er4 ren2 yi4 ， qi2 yi1 ren2 zhuan1 xin1 zhi4 zhi4 ， wei2 yi4 qiu1 zhi1 wei4 ting1 。 yi4 ren2 sui1 ting1 zhi1 ， yi4 xin1 yi3 wei2 you3 hong2 hu2 jiang1 zhi4 ， si1 yuan2 gong1 jiao3 er2 she4 zhi1 ， sui1 yu3 zhi1 ju4 xue2 ， fu2 ruo4 zhi1 yi3 。 wei4 shi4 qi2 zhi4 fu2 ruo4 yu3 ？ yue1 fei1 ran2 ye3 。 」
- meng4 zi3 yue1 ： 「 yu2 ， wo3 suo3 yu4 ye3 ； xiong2 zhang3 ， yi4 wo3 suo3 yu4 ye3 ， er4 zhe3 bu4 ke3 de2 jian1 ， she4 yu2 er2 qu3 xiong2 zhang3 zhe3 ye3 。 sheng1 ， yi4 wo3 suo3 yu4 ye3 ； yi4 ， yi4 wo3 suo3 yu4 ye3 ， er4 zhe3 bu4 ke3 de2 jian1 ， she4 sheng1 er2 qu3 yi4 zhe3 ye3 。 sheng1 yi4 wo3 suo3 yu4 ， suo3 yu4 you3 shen4 yu2 sheng1 zhe3 ， gu4 bu2 wei4 gou3 de2 ye3 ； si3 yi4 wo3 suo3 e4 ， suo3 e4 you3 shen4 yu2 si3 zhe3 ， gu4 huan4 you3 suo3 bu2 pi4 ye3 。 ru2 shi3 ren2 zhi1 suo3 yu4 mo4 shen4 yu2 sheng1 ， ze2 fan2 ke3 yi3 de2 sheng1 zhe3 ， he2 bu2 yong4 ye3 ？ shi3 ren2 zhi1 suo3 e4 mo4 shen4 yu2 si3 zhe3 ， ze2 fan2 ke3 yi3 pi4 huan4 zhe3 ， he2 bu2 wei4 ye3 ？ you2 shi4 ze2 sheng1 er2 you3 bu2 yong4 ye3 ， you2 shi4 ze2 ke3 yi3 pi4 huan4 er2 you3 bu2 wei4 ye3 。 shi4 gu4 suo3 yu4 you3 shen4 yu2 sheng1 zhe3 ， suo3 e4 you3 shen4 yu2 si3 zhe3 ， fei1 du2 xian2 zhe3 you3 shi4 xin1 ye3 ， ren2 jie1 you3 zhi1 ， xian2 zhe3 neng2 wu4 sang4 er3 。 yi4 dan1 shi2 ， yi2 dou4 geng1 ， de2 zhi1 ze2 sheng1 ， fu2 de2 ze2 si3 。 hu1 er3 er2 yu3 zhi1 ， hang2 dao4 zhi1 ren2 fu2 shou4 ； cu4 er3 er2 yu3 zhi1 ， qi3 ren2 bu2 xie4 ye3 。 wan4 zhong1 ze2 bu2 bian4 li3 yi4 er2 shou4 zhi1 。 wan4 zhong1 yu2 wo3 he2 jia1 yan1 ？ wei4 gong1 shi4 zhi1 mei3 、 qi1 qie4 zhi1 feng4 、 suo3 shi2 qiong2 fa2 zhe3 de2 wo3 yu3 ？ xiang1 wei4 shen1 si3 er2 bu2 shou4 ， jin1 wei4 gong1 shi4 zhi1 mei3 wei4 zhi1 ； xiang1 wei4 shen1 si3 er2 bu2 shou4 ， jin1 wei4 qi1 qie4 zhi1 feng4 wei4 zhi1 ； xiang1 wei4 shen1 si3 er2 bu2 shou4 ， jin1 wei4 suo3 shi2 qiong2 fa2 zhe3 de2 wo3 er2 wei4 zhi1 ， shi4 yi4 bu4 ke3 yi3 yi3 hu1 ？ ci3 zhi1 wei4 shi1 qi2 ben3 xin1 。 」
- meng4 zi3 yue1 ： 「 ren2 ， ren2 xin1 ye3 ； yi4 ， ren2 lu4 ye3 。 she4 qi2 lu4 er2 fu2 you2 ， fang4 qi2 xin1 er2 bu4 zhi1 qiu2 ， ai1 zai1 ！ ren2 you3 ji1 quan3 fang4 ， ze2 zhi1 qiu2 zhi1 ； you3 fang4 xin1 ， er2 bu4 zhi1 qiu2 。 xue2 wen4 zhi1 dao4 wu2 ta1 ， qiu2 qi2 fang4 xin1 er2 yi3 yi3 。 」
- meng4 zi3 yue1 ： 「 jin1 you3 wu2 ming2 zhi1 zhi3 ， qu1 er2 bu2 xin4 ， fei1 ji2 tong4 hai4 shi4 ye3 ， ru2 you3 neng2 xin4 zhi1 zhe3 ， ze2 bu4 yuan3 qin2 chu3 zhi1 lu4 ， wei4 zhi3 zhi1 bu2 ruo4 ren2 ye3 。 zhi3 bu2 ruo4 ren2 ， ze2 zhi1 e4 zhi1 ； xin1 bu2 ruo4 ren2 ， ze2 bu4 zhi1 e4 ， ci3 zhi1 wei4 bu4 zhi1 lei4 ye3 。 」
- meng4 zi3 yue1 ： 「 gong3 ba3 zhi1 tong2 zi3 ， ren2 gou3 yu4 sheng1 zhi1 ， jie1 zhi1 suo3 yi3 yang3 zhi1 zhe3 。 zhi4 yu2 shen1 ， er2 bu4 zhi1 suo3 yi3 yang3 zhi1 zhe3 ， qi3 ai4 shen1 bu2 ruo4 tong2 zi3 zai1 ？ fu2 si1 shen4 ye3 。 」
- meng4 zi3 yue1 ： 「 ren2 zhi1 yu2 shen1 ye3 ， jian1 suo3 ai4 。 jian1 suo3 ai4 ， ze2 jian1 suo3 yang3 ye3 。 wu2 chi3 cun4 zhi1 fu1 bu2 ai4 yan1 ， ze2 wu2 chi3 cun4 zhi1 fu1 bu4 yang3 ye3 。 suo3 yi3 kao3 qi2 shan4 bu0 shan4 zhe3 ， qi3 you3 ta1 zai1 ？ yu2 ji3 qu3 zhi1 er2 yi3 yi3 。 ti3 you3 gui4 jian4 ， you3 xiao3 da4 。 wu2 yi3 xiao3 hai4 da4 ， wu2 yi3 jian4 hai4 gui4 。 yang3 qi2 xiao3 zhe3 wei4 xiao3 ren2 ， yang3 qi2 da4 zhe3 wei4 da4 ren2 。 jin1 you3 chang3 shi1 ， she4 qi2 wu2 jia3 ， yang3 qi2 er4 ji2 ， ze2 wei4 jian4 chang3 shi1 yan1 。 yang3 qi2 yi1 zhi3 er2 shi1 qi2 jian1 bei4 ， er2 bu4 zhi1 ye3 ， ze2 wei4 lang2 ji2 ren2 ye3 。 yin3 shi2 zhi1 ren2 ， ze2 ren2 jian4 zhi1 yi3 ， wei4 qi2 yang3 xiao3 yi3 shi1 da4 ye3 。 yin3 shi2 zhi1 ren2 wu2 you3 shi1 ye3 ， ze2 kou3 fu4 qi3 shi4 wei4 chi3 cun4 zhi1 fu1 zai1 ？ 」
- gong1 dou1 zi3 wen4 yue1 ： 「 jun1 shi4 ren2 ye3 ， huo4 wei4 da4 ren2 ， huo4 wei4 xiao3 ren2 ， he2 ye3 ？ 」
- meng4 zi3 yue1 ： 「 cong2 qi2 da4 ti3 wei4 da4 ren2 ， cong2 qi2 xiao3 ti3 wei4 xiao3 ren2 。 」
- yue1 ： 「 jun1 shi4 ren2 ye3 ， huo4 cong2 qi2 da4 ti3 ， huo4 cong2 qi2 xiao3 ti3 ， he2 ye3 ？ 」
- yue1 ： 「 er3 mu4 zhi1 guan1 bu4 si1 ， er2 bi4 yu2 wu4 ， wu4 jiao1 wu4 ， ze2 yin3 zhi1 er2 yi3 yi3 。 xin1 zhi1 guan1 ze2 si1 ， si1 ze2 de2 zhi1 ， bu4 si1 ze2 bu4 de2 ye3 。 ci3 tian1 zhi1 suo3 yu3 wo3 zhe3 ， xian1 li4 hu1 qi2 da4 zhe3 ， ze2 qi2 xiao3 zhe3 fu2 neng2 duo2 ye3 。 ci3 wei4 da4 ren2 er2 yi3 yi3 。 」
- meng4 zi3 yue1 ： 「 you3 tian1 jue2 zhe3 ， you3 ren2 jue2 zhe3 。 ren2 yi4 zhong1 xin4 ， le4 shan4 bu2 juan4 ， ci3 tian1 jue2 ye3 ； gong1 qing1 dai4 fu0 ， ci3 ren2 jue2 ye3 。 gu3 zhi1 ren2 xiu1 qi2 tian1 jue2 ， er2 ren2 jue2 cong2 zhi1 。 jin1 zhi1 ren2 xiu1 qi2 tian1 jue2 ， yi3 yao4 ren2 jue2 ； ji4 de2 ren2 jue2 ， er2 qi4 qi2 tian1 jue2 ， ze2 huo4 zhi1 shen4 zhe3 ye3 ， zhong1 yi4 bi4 wang2 er2 yi3 yi3 。 」
- meng4 zi3 yue1 ： 「 yu4 gui4 zhe3 ， ren2 zhi1 tong2 xin1 ye3 。 ren2 ren2 you3 gui4 yu2 ji3 zhe3 ， fu2 si1 er3 。 ren2 zhi1 suo3 gui4 zhe3 ， fei1 liang2 gui4 ye3 。 zhao4 meng4 zhi1 suo3 gui4 ， zhao4 meng4 neng2 jian4 zhi1 。 《 shi1 》 yun2 ： 『 ji4 zui4 yi3 jiu3 ， ji4 bao3 yi3 de2 。 』 yan2 bao3 hu1 ren2 yi4 ye3 ， suo3 yi3 bu2 yuan4 ren2 zhi1 gao1 liang2 zhi1 wei4 ye3 ； ling4 wen2 guang3 yu4 shi1 yu2 shen1 ， suo3 yi3 bu2 yuan4 ren2 zhi1 wen2 xiu4 ye3 。 」
- meng4 zi3 yue1 ： 「 ren2 zhi1 sheng4 bu4 ren2 ye3 ， you2 shui3 sheng4 huo3 。 jin1 zhi1 wei4 ren2 zhe3 ， you2 yi3 yi4 bei1 shui3 ， jiu4 yi4 che1 xin1 zhi1 huo3 ye3 ； bu4 xi1 ， ze2 wei4 zhi1 shui3 bu2 sheng4 huo3 ， ci3 you4 yu3 yu2 bu4 ren2 zhi1 shen4 zhe3 ye3 。 yi4 zhong1 bi4 wang2 er2 yi3 yi3 。 」
- meng4 zi3 yue1 ： 「 wu3 gu3 zhe3 ， zhong3 zhi1 mei3 zhe3 ye3 ； gou3 wei4 bu4 shu2 ， bu4 ru2 yi2 bai4 。 fu1 ren2 yi4 zai4 hu1 shu2 zhi1 er2 yi3 yi3 。 」
- meng4 zi3 yue1 ： 「 yi4 zhi1 jiao4 ren2 she4 ， bi4 zhi4 yu2 gou4 ； xue2 zhe3 yi4 bi4 zhi4 yu2 gou4 。 da4 jiang4 hui4 ren2 ， bi4 yi3 gui1 ju3 ； xue2 zhe3 yi4 bi4 yi3 gui1 ju3 。 」

## 注释

## 译文

## 赏析
