---
id: meng-zi-li-lou-xia
title: 离娄下
titlePinyin: li2 lou2 xia4
titleSlug: li-lou-xia
author: 孟子
authorPinyin: meng4 zi3
authorSlug: meng-zi
dynasty: 战国
dynastyPinyin: zhan4 guo2
dynastySlug: zhan-guo
tags:
  - 四书五经
---
## 正文
- 孟子曰：「舜生于诸冯，迁于负夏，卒于鸣条，东夷之人也。文王生于岐周，卒于毕郢，西夷之人也。地之相去也，千有余里；世之相后也，千有余岁。得志行乎中国，若合符节。先圣后圣，其揆一也。」
- 子产听郑国之政，以其乘舆济人于溱洧。孟子曰：「惠而不知为政。岁十一月徒杠成，十二月舆梁成，民未病涉也。君子平其政，行辟人可也。焉得人人而济之？故为政者，每人而悦之，日亦不足矣。」
- 孟子告齐宣王曰：「君之视臣如手足，则臣视君如腹心；君之视臣如犬马，则臣视君如国人；君之视臣如土芥，则臣视君如寇雠。」
- 王曰：「礼，为旧君有服，何如斯可为服矣？」
- 曰：「谏行言听，膏泽下于民；有故而去，则君使人导之出疆，又先于其所往；去三年不反，然后收其田里。此之谓三有礼焉。如此，则为之服矣。今也为臣。谏则不行，言则不听；膏泽不下于民；有故而去，则君搏执之，又极之于其所往；去之日，遂收其田里。此之谓寇雠。寇雠何服之有？」
- 孟子曰：「无罪而杀士，则大夫可以去；无罪而戮民，则士可以徙。」
- 孟子曰：「君仁莫不仁，君义莫不义。」
- 孟子曰：「非礼之礼，非义之义，大人弗为。」
- 孟子曰：「中也养不中，才也养不才，故人乐有贤父兄也。如中也弃不中，才也弃不才，则贤不肖之相去，其闲不能以寸。」
- 孟子曰：「人有不为也，而后可以有为。」
- 孟子曰：「言人之不善，当如后患何？」
- 孟子曰：「仲尼不为已甚者。」
- 孟子曰：「大人者，言不必信，行不必果，惟义所在。」
- 孟子曰：「大人者，不失其赤子之心者也。」
- 孟子曰：「养生者不足以当大事，惟送死可以当大事。」
- 孟子曰：「君子深造之以道，欲其自得之也。自得之，则居之安；居之安，则资之深；资之深，则取之左右逢其原，故君子欲其自得之也。」
- 孟子曰：「博学而详说之，将以反说约也。」
- 孟子曰：「以善服人者，未有能服人者也；以善养人，然后能服天下。天下不心服而王者，未之有也。」
- 孟子曰：「言无实不祥。不祥之实，蔽贤者当之。」
- 徐子曰：「仲尼亟称于水，曰：『水哉，水哉！』何取于水也？」
- 孟子曰：「原泉混混，不舍昼夜。盈科而后进，放乎四海，有本者如是，是之取尔。苟为无本，七八月之闲雨集，沟浍皆盈；其涸也，可立而待也。故声闻过情，君子耻之。」
- 孟子曰：「人之所以异于禽于兽者几希，庶民去之，君子存之。舜明于庶物，察于人伦，由仁义行，非行仁义也。」
- 孟子曰：「禹恶旨酒而好善言。汤执中，立贤无方。文王视民如伤，望道而未之见。武王不泄迩，不忘远。周公思兼三王，以施四事；其有不合者，仰而思之，夜以继日；幸而得之，坐以待旦。」
- 孟子曰：「王者之迹熄而诗亡，诗亡然后春秋作。晋之乘，楚之梼杌，鲁之春秋，一也。其事则齐桓、晋文，其文则史。孔子曰：『其义则丘窃取之矣。』」
- 孟子曰：「君子之泽五世而斩，小人之泽五世而斩。予未得为孔子徒也，予私淑诸人也。」
- 孟子曰：「可以取，可以无取，取伤廉；可以与，可以无与，与伤惠；可以死，可以无死，死伤勇。」
- 逄蒙学射于羿，尽羿之道，思天下惟羿为愈己，于是杀羿。孟子曰：「是亦羿有罪焉。」公明仪曰：「宜若无罪焉。」曰：「薄乎云尔，恶得无罪？郑人使子濯孺子侵卫，卫使庾公之斯追之。子濯孺子曰：『今日我疾作，不可以执弓，吾死矣夫！』问其仆曰：『追我者谁也？』其仆曰：『庾公之斯也。』曰：『吾生矣。』其仆曰：『庾公之斯，卫之善射者也，夫子曰「吾生」，何谓也？』曰：『庾公之斯学射于尹公之他，尹公之他学射于我。夫尹公之他，端人也，其取友必端矣。』庾公之斯至，曰：『夫子何为不执弓？』曰：『今日我疾作，不可以执弓。』曰：『小人学射于尹公之他，尹公之他学射于夫子。我不忍以夫子之道反害夫子。虽然，今日之事，君事也，我不敢废。』抽矢扣轮，去其金，发乘矢而后反。」
- 孟子曰：「西子蒙不洁，则人皆掩鼻而过之。虽有恶人，齐戒沐浴，则可以祀上帝。」
- 孟子曰：「天下之言性也，则故而已矣。故者以利为本。所恶于智者，为其凿也。如智者若禹之行水也，则无恶于智矣。禹之行水也，行其所无事也。如智者亦行其所无事，则智亦大矣。天之高也，星辰之远也，苟求其故，千岁之日至，可坐而致也。」
- 公行子有子之丧，右师往吊，入门，有进而与右师言者，有就右师之位而与右师言者。孟子不与右师言，右师不悦曰：「诸君子皆与驩言，孟子独不与驩言，是简驩也。」
- 孟子闻之，曰：「礼，朝廷不历位而相与言，不逾阶而相揖也。我欲行礼，子敖以我为简，不亦异乎？」
- 孟子曰：「君子所以异于人者，以其存心也。君子以仁存心，以礼存心。仁者爱人，有礼者敬人。爱人者人恒爱之，敬人者人恒敬之。有人于此，其待我以横逆，则君子必自反也：我必不仁也，必无礼也，此物奚宜至哉？其自反而仁矣，自反而有礼矣，其横逆由是也，君子必自反也：我必不忠。自反而忠矣，其横逆由是也，君子曰：『此亦妄人也已矣。如此则与禽兽奚择哉？于禽兽又何难焉？』是故君子有终身之忧，无一朝之患也。乃若所忧则有之：舜人也，我亦人也。舜为法于天下，可传于后世，我由未免为乡人也，是则可忧也。忧之如何？如舜而已矣。若夫君子所患则亡矣。非仁无为也，非礼无行也。如有一朝之患，则君子不患矣。」
- 禹、稷当平世，三过其门而不入，孔子贤之。颜子当乱世，居于陋巷。一箪食，一瓢饮。人不堪其忧，颜子不改其乐，孔子贤之。孟子曰：「禹、稷、颜回同道。禹思天下有溺者，由己溺之也；稷思天下有饥者，由己饥之也，是以如是其急也。禹、稷、颜子易地则皆然。今有同室之人鬬者，救之，虽被发缨冠而救之，可也。乡邻有鬬者，被发缨冠而往救之，则惑也，虽闭户可也。」
- 公都子曰：「匡章，通国皆称不孝焉。夫子与之游，又从而礼貌之，敢问何也？」
- 孟子曰：「世俗所谓不孝者五：惰其四支，不顾父母之养，一不孝也；博弈好饮酒，不顾父母之养，二不孝也；好货财，私妻子，不顾父母之养，三不孝也；从耳目之欲，以为父母戮，四不孝也；好勇斗很，以危父母，五不孝也。章子有一于是乎？夫章子，子父责善而不相遇也。责善，朋友之道也；父子责善，贼恩之大者。夫章子，岂不欲有夫妻子母之属哉？为得罪于父，不得近。出妻屏子，终身不养焉。其设心以为不若是，是则罪之大者，是则章子已矣。
- 曾子居武城，有越寇。或曰：「寇至，盍去诸？」曰：「无寓人于我室，毁伤其薪木。」寇退，则曰：「修我墙屋，我将反。」寇退，曾子反。左右曰：「待先生，如此其忠且敬也。寇至则先去以为民望，寇退则反，殆于不可。」沈犹行曰：「是非汝所知也。昔沈犹有负刍之祸，从先生者七十人，未有与焉。」
- 子思居于卫，有齐寇。或曰：「寇至，盍去诸？」子思曰：「如伋去，君谁与守？」
- 孟子曰：「曾子、子思同道。曾子，师也，父兄也；子思，臣也，微也。曾子、子思易地则皆然。」
- 储子曰：「王使人瞷夫子，果有以异于人乎？」
- 孟子曰：「何以异于人哉？尧舜与人同耳。」
- 齐人有一妻一妾而处室者，其良人出，则必餍酒肉而后反。其妻问所与饮食者，则尽富贵也。其妻告其妾曰：「良人出，则必餍酒肉而后反；问其与饮食者，尽富贵也，而未尝有显者来，吾将瞷良人之所之也。」
- 蚤起，施从良人之所之，遍国中无与立谈者。卒之东郭墦闲，之祭者，乞其余；不足，又顾而之他，此其为餍足之道也。其妻归，告其妾曰：「良人者，所仰望而终身也。今若此。」与其妾讪其良人，而相泣于中庭。而良人未之知也，施施从外来，骄其妻妾。
- 由君子观之，则人之所以求富贵利达者，其妻妾不羞也，而不相泣者，几希矣。

## 拼音
- meng4 zi3 yue1 ： 「 shun4 sheng1 yu2 zhu1 feng2 ， qian1 yu2 fu4 xia4 ， zu2 yu2 ming2 tiao2 ， dong1 yi2 zhi1 ren2 ye3 。 wen2 wang2 sheng1 yu2 qi2 zhou1 ， zu2 yu2 bi4 ying3 ， xi1 yi2 zhi1 ren2 ye3 。 di4 zhi1 xiang1 qu4 ye3 ， qian1 you3 yu2 li3 ； shi4 zhi1 xiang1 hou4 ye3 ， qian1 you3 yu2 sui4 。 de2 zhi4 xing2 hu1 zhong1 guo2 ， ruo4 he2 fu2 jie2 。 xian1 sheng4 hou4 sheng4 ， qi2 kui2 yi1 ye3 。 」
- zi3 chan3 ting1 zheng4 guo2 zhi1 zheng4 ， yi3 qi2 cheng2 yu2 ji4 ren2 yu2 zhen1 wei3 。 meng4 zi3 yue1 ： 「 hui4 er2 bu4 zhi1 wei2 zheng4 。 sui4 shi2 yi1 yue4 tu2 gang4 cheng2 ， shi2 er4 yue4 yu2 liang2 cheng2 ， min2 wei4 bing4 she4 ye3 。 jun1 zi3 ping2 qi2 zheng4 ， xing2 pi4 ren2 ke3 ye3 。 yan1 de2 ren2 ren2 er2 ji4 zhi1 ？ gu4 wei2 zheng4 zhe3 ， mei3 ren2 er2 yue4 zhi1 ， ri4 yi4 bu4 zu2 yi3 。 」
- meng4 zi3 gao4 qi2 xuan1 wang2 yue1 ： 「 jun1 zhi1 shi4 chen2 ru2 shou3 zu2 ， ze2 chen2 shi4 jun1 ru2 fu4 xin1 ； jun1 zhi1 shi4 chen2 ru2 quan3 ma3 ， ze2 chen2 shi4 jun1 ru2 guo2 ren2 ； jun1 zhi1 shi4 chen2 ru2 tu3 jie4 ， ze2 chen2 shi4 jun1 ru2 kou4 chou2 。 」
- wang2 yue1 ： 「 li3 ， wei4 jiu4 jun1 you3 fu2 ， he2 ru2 si1 ke3 wei4 fu2 yi3 ？ 」
- yue1 ： 「 jian4 xing2 yan2 ting1 ， gao1 ze2 xia4 yu2 min2 ； you3 gu4 er2 qu4 ， ze2 jun1 shi3 ren2 dao3 zhi1 chu1 jiang1 ， you4 xian1 yu2 qi2 suo3 wang3 ； qu4 san1 nian2 bu4 fan3 ， ran2 hou4 shou1 qi2 tian2 li3 。 ci3 zhi1 wei4 san1 you3 li3 yan1 。 ru2 ci3 ， ze2 wei4 zhi1 fu2 yi3 。 jin1 ye3 wei4 chen2 。 jian4 ze2 bu4 xing2 ， yan2 ze2 bu4 ting1 ； gao1 ze2 bu2 xia4 yu2 min2 ； you3 gu4 er2 qu4 ， ze2 jun1 bo2 zhi2 zhi1 ， you4 ji2 zhi1 yu2 qi2 suo3 wang3 ； qu4 zhi1 ri4 ， sui4 shou1 qi2 tian2 li3 。 ci3 zhi1 wei4 kou4 chou2 。 kou4 chou2 he2 fu2 zhi1 you3 ？ 」
- meng4 zi3 yue1 ： 「 wu2 zui4 er2 sha1 shi4 ， ze2 dai4 fu0 ke3 yi3 qu4 ； wu2 zui4 er2 lu4 min2 ， ze2 shi4 ke3 yi3 xi3 。 」
- meng4 zi3 yue1 ： 「 jun1 ren2 mo4 bu4 ren2 ， jun1 yi4 mo4 bu2 yi4 。 」
- meng4 zi3 yue1 ： 「 fei1 li3 zhi1 li3 ， fei1 yi4 zhi1 yi4 ， da4 ren2 fu2 wei4 。 」
- meng4 zi3 yue1 ： 「 zhong1 ye3 yang3 bu4 zhong1 ， cai2 ye3 yang3 bu4 cai2 ， gu4 ren2 le4 you3 xian2 fu4 xiong1 ye3 。 ru2 zhong1 ye3 qi4 bu4 zhong1 ， cai2 ye3 qi4 bu4 cai2 ， ze2 xian2 bu2 xiao4 zhi1 xiang1 qu4 ， qi2 xian2 bu4 neng2 yi3 cun4 。 」
- meng4 zi3 yue1 ： 「 ren2 you3 bu2 wei4 ye3 ， er2 hou4 ke3 yi3 you3 wei4 。 」
- meng4 zi3 yue1 ： 「 yan2 ren2 zhi1 bu2 shan4 ， dang1 ru2 hou4 huan4 he2 ？ 」
- meng4 zi3 yue1 ： 「 zhong4 ni2 bu4 wei2 yi3 shen4 zhe3 。 」
- meng4 zi3 yue1 ： 「 da4 ren2 zhe3 ， yan2 bu2 bi4 xin4 ， xing2 bu2 bi4 guo3 ， wei2 yi4 suo3 zai4 。 」
- meng4 zi3 yue1 ： 「 da4 ren2 zhe3 ， bu4 shi1 qi2 chi4 zi3 zhi1 xin1 zhe3 ye3 。 」
- meng4 zi3 yue1 ： 「 yang3 sheng1 zhe3 bu4 zu2 yi3 dang1 da4 shi4 ， wei2 song4 si3 ke3 yi3 dang1 da4 shi4 。 」
- meng4 zi3 yue1 ： 「 jun1 zi3 shen1 zao4 zhi1 yi3 dao4 ， yu4 qi2 zi4 de2 zhi1 ye3 。 zi4 de2 zhi1 ， ze2 ju1 zhi1 an1 ； ju1 zhi1 an1 ， ze2 zi1 zhi1 shen1 ； zi1 zhi1 shen1 ， ze2 qu3 zhi1 zuo3 you4 feng2 qi2 yuan2 ， gu4 jun1 zi3 yu4 qi2 zi4 de2 zhi1 ye3 。 」
- meng4 zi3 yue1 ： 「 bo2 xue2 er2 xiang2 shuo1 zhi1 ， jiang1 yi3 fan3 shuo1 yue1 ye3 。 」
- meng4 zi3 yue1 ： 「 yi3 shan4 fu2 ren2 zhe3 ， wei4 you3 neng2 fu2 ren2 zhe3 ye3 ； yi3 shan4 yang3 ren2 ， ran2 hou4 neng2 fu2 tian1 xia4 。 tian1 xia4 bu4 xin1 fu2 er2 wang2 zhe3 ， wei4 zhi1 you3 ye3 。 」
- meng4 zi3 yue1 ： 「 yan2 wu2 shi2 bu4 xiang2 。 bu4 xiang2 zhi1 shi2 ， bi4 xian2 zhe3 dang1 zhi1 。 」
- xu2 zi3 yue1 ： 「 zhong4 ni2 ji2 cheng1 yu2 shui3 ， yue1 ： 『 shui3 zai1 ， shui3 zai1 ！ 』 he2 qu3 yu2 shui3 ye3 ？ 」
- meng4 zi3 yue1 ： 「 yuan2 quan2 hun4 hun4 ， bu2 she4 zhou4 ye4 。 ying2 ke1 er2 hou4 jin4 ， fang4 hu1 si4 hai3 ， you3 ben3 zhe3 ru2 shi4 ， shi4 zhi1 qu3 er3 。 gou3 wei4 wu2 ben3 ， qi1 ba1 yue4 zhi1 xian2 yu3 ji2 ， gou1 hui4 jie1 ying2 ； qi2 he2 ye3 ， ke3 li4 er2 dai4 ye3 。 gu4 sheng1 wen2 guo4 qing2 ， jun1 zi3 chi3 zhi1 。 」
- meng4 zi3 yue1 ： 「 ren2 zhi1 suo3 yi3 yi4 yu2 qin2 yu2 shou4 zhe3 ji3 xi1 ， shu4 min2 qu4 zhi1 ， jun1 zi3 cun2 zhi1 。 shun4 ming2 yu2 shu4 wu4 ， cha2 yu2 ren2 lun2 ， you2 ren2 yi4 xing2 ， fei1 xing2 ren2 yi4 ye3 。 」
- meng4 zi3 yue1 ： 「 yu3 e4 zhi3 jiu3 er2 hao3 shan4 yan2 。 tang1 zhi2 zhong1 ， li4 xian2 wu2 fang1 。 wen2 wang2 shi4 min2 ru2 shang1 ， wang4 dao4 er2 wei4 zhi1 jian4 。 wu3 wang2 bu2 xie4 er3 ， bu2 wang4 yuan3 。 zhou1 gong1 si1 jian1 san1 wang2 ， yi3 shi1 si4 shi4 ； qi2 you3 bu4 he2 zhe3 ， yang3 er2 si1 zhi1 ， ye4 yi3 ji4 ri4 ； xing4 er2 de2 zhi1 ， zuo4 yi3 dai4 dan4 。 」
- meng4 zi3 yue1 ： 「 wang2 zhe3 zhi1 ji4 xi1 er2 shi1 wang2 ， shi1 wang2 ran2 hou4 chun1 qiu1 zuo4 。 jin4 zhi1 cheng2 ， chu3 zhi1 tao2 wu4 ， lu3 zhi1 chun1 qiu1 ， yi1 ye3 。 qi2 shi4 ze2 qi2 huan2 、 jin4 wen2 ， qi2 wen2 ze2 shi3 。 kong3 zi3 yue1 ： 『 qi2 yi4 ze2 qiu1 qie4 qu3 zhi1 yi3 。 』 」
- meng4 zi3 yue1 ： 「 jun1 zi3 zhi1 ze2 wu3 shi4 er2 zhan3 ， xiao3 ren2 zhi1 ze2 wu3 shi4 er2 zhan3 。 yu3 wei4 de2 wei4 kong3 zi3 tu2 ye3 ， yu3 si1 shu1 zhu1 ren2 ye3 。 」
- meng4 zi3 yue1 ： 「 ke3 yi3 qu3 ， ke3 yi3 wu2 qu3 ， qu3 shang1 lian2 ； ke3 yi3 yu3 ， ke3 yi3 wu2 yu3 ， yu3 shang1 hui4 ； ke3 yi3 si3 ， ke3 yi3 wu2 si3 ， si3 shang1 yong3 。 」
- pang2 meng2 xue2 she4 yu2 yi4 ， jin4 yi4 zhi1 dao4 ， si1 tian1 xia4 wei2 yi4 wei4 yu4 ji3 ， yu2 shi4 sha1 yi4 。 meng4 zi3 yue1 ： 「 shi4 yi4 yi4 you3 zui4 yan1 。 」 gong1 ming2 yi2 yue1 ： 「 yi2 ruo4 wu2 zui4 yan1 。 」 yue1 ： 「 bao2 hu1 yun2 er3 ， e4 de2 wu2 zui4 ？ zheng4 ren2 shi3 zi3 zhuo2 ru2 zi3 qin1 wei4 ， wei4 shi3 yu3 gong1 zhi1 si1 zhui1 zhi1 。 zi3 zhuo2 ru2 zi3 yue1 ： 『 jin1 ri4 wo3 ji2 zuo4 ， bu4 ke3 yi3 zhi2 gong1 ， wu2 si3 yi3 fu1 ！ 』 wen4 qi2 pu2 yue1 ： 『 zhui1 wo3 zhe3 shui2 ye3 ？ 』 qi2 pu2 yue1 ： 『 yu3 gong1 zhi1 si1 ye3 。 』 yue1 ： 『 wu2 sheng1 yi3 。 』 qi2 pu2 yue1 ： 『 yu3 gong1 zhi1 si1 ， wei4 zhi1 shan4 she4 zhe3 ye3 ， fu1 zi3 yue1 「 wu2 sheng1 」 ， he2 wei4 ye3 ？ 』 yue1 ： 『 yu3 gong1 zhi1 si1 xue2 she4 yu2 yin3 gong1 zhi1 ta1 ， yin3 gong1 zhi1 ta1 xue2 she4 yu2 wo3 。 fu1 yin3 gong1 zhi1 ta1 ， duan1 ren2 ye3 ， qi2 qu3 you3 bi4 duan1 yi3 。 』 yu3 gong1 zhi1 si1 zhi4 ， yue1 ： 『 fu1 zi3 he2 wei4 bu4 zhi2 gong1 ？ 』 yue1 ： 『 jin1 ri4 wo3 ji2 zuo4 ， bu4 ke3 yi3 zhi2 gong1 。 』 yue1 ： 『 xiao3 ren2 xue2 she4 yu2 yin3 gong1 zhi1 ta1 ， yin3 gong1 zhi1 ta1 xue2 she4 yu2 fu1 zi3 。 wo3 bu4 ren3 yi3 fu1 zi3 zhi1 dao4 fan3 hai4 fu1 zi3 。 sui1 ran2 ， jin1 ri4 zhi1 shi4 ， jun1 shi4 ye3 ， wo3 bu4 gan3 fei4 。 』 chou1 shi3 kou4 lun2 ， qu4 qi2 jin1 ， fa1 cheng2 shi3 er2 hou4 fan3 。 」
- meng4 zi3 yue1 ： 「 xi1 zi3 meng2 bu4 jie2 ， ze2 ren2 jie1 yan3 bi2 er2 guo4 zhi1 。 sui1 you3 e4 ren2 ， qi2 jie4 mu4 yu4 ， ze2 ke3 yi3 si4 shang4 di4 。 」
- meng4 zi3 yue1 ： 「 tian1 xia4 zhi1 yan2 xing4 ye3 ， ze2 gu4 er2 yi3 yi3 。 gu4 zhe3 yi3 li4 wei4 ben3 。 suo3 e4 yu2 zhi4 zhe3 ， wei4 qi2 zao2 ye3 。 ru2 zhi4 zhe3 ruo4 yu3 zhi1 xing2 shui3 ye3 ， ze2 wu2 e4 yu2 zhi4 yi3 。 yu3 zhi1 xing2 shui3 ye3 ， xing2 qi2 suo3 wu2 shi4 ye3 。 ru2 zhi4 zhe3 yi4 xing2 qi2 suo3 wu2 shi4 ， ze2 zhi4 yi4 da4 yi3 。 tian1 zhi1 gao1 ye3 ， xing1 chen2 zhi1 yuan3 ye3 ， gou3 qiu2 qi2 gu4 ， qian1 sui4 zhi1 ri4 zhi4 ， ke3 zuo4 er2 zhi4 ye3 。 」
- gong1 xing2 zi3 you3 zi3 zhi1 sang4 ， you4 shi1 wang3 diao4 ， ru4 men2 ， you3 jin4 er2 yu3 you4 shi1 yan2 zhe3 ， you3 jiu4 you4 shi1 zhi1 wei4 er2 yu3 you4 shi1 yan2 zhe3 。 meng4 zi3 bu4 yu3 you4 shi1 yan2 ， you4 shi1 bu2 yue4 yue1 ： 「 zhu1 jun1 zi3 jie1 yu3 huan1 yan2 ， meng4 zi3 du2 bu4 yu3 huan1 yan2 ， shi4 jian3 huan1 ye3 。 」
- meng4 zi3 wen2 zhi1 ， yue1 ： 「 li3 ， chao2 ting2 bu2 li4 wei4 er2 xiang1 yu3 yan2 ， bu4 yu2 jie1 er2 xiang1 yi1 ye3 。 wo3 yu4 xing2 li3 ， zi3 ao2 yi3 wo3 wei4 jian3 ， bu2 yi4 yi4 hu1 ？ 」
- meng4 zi3 yue1 ： 「 jun1 zi3 suo3 yi3 yi4 yu2 ren2 zhe3 ， yi3 qi2 cun2 xin1 ye3 。 jun1 zi3 yi3 ren2 cun2 xin1 ， yi3 li3 cun2 xin1 。 ren2 zhe3 ai4 ren2 ， you3 li3 zhe3 jing4 ren2 。 ai4 ren2 zhe3 ren2 heng2 ai4 zhi1 ， jing4 ren2 zhe3 ren2 heng2 jing4 zhi1 。 you3 ren2 yu2 ci3 ， qi2 dai4 wo3 yi3 heng2 ni4 ， ze2 jun1 zi3 bi4 zi4 fan3 ye3 ： wo3 bi4 bu4 ren2 ye3 ， bi4 wu2 li3 ye3 ， ci3 wu4 xi1 yi2 zhi4 zai1 ？ qi2 zi4 fan3 er2 ren2 yi3 ， zi4 fan3 er2 you3 li3 yi3 ， qi2 heng2 ni4 you2 shi4 ye3 ， jun1 zi3 bi4 zi4 fan3 ye3 ： wo3 bi4 bu4 zhong1 。 zi4 fan3 er2 zhong1 yi3 ， qi2 heng2 ni4 you2 shi4 ye3 ， jun1 zi3 yue1 ： 『 ci3 yi4 wang4 ren2 ye3 yi3 yi3 。 ru2 ci3 ze2 yu3 qin2 shou4 xi1 ze2 zai1 ？ yu2 qin2 shou4 you4 he2 nan2 yan1 ？ 』 shi4 gu4 jun1 zi3 you3 zhong1 shen1 zhi1 you1 ， wu2 yi4 chao2 zhi1 huan4 ye3 。 nai3 ruo4 suo3 you1 ze2 you3 zhi1 ： shun4 ren2 ye3 ， wo3 yi4 ren2 ye3 。 shun4 wei4 fa3 yu2 tian1 xia4 ， ke3 chuan2 yu2 hou4 shi4 ， wo3 you2 wei4 mian3 wei4 xiang1 ren2 ye3 ， shi4 ze2 ke3 you1 ye3 。 you1 zhi1 ru2 he2 ？ ru2 shun4 er2 yi3 yi3 。 ruo4 fu1 jun1 zi3 suo3 huan4 ze2 wang2 yi3 。 fei1 ren2 wu2 wei4 ye3 ， fei1 li3 wu2 xing2 ye3 。 ru2 you3 yi4 chao2 zhi1 huan4 ， ze2 jun1 zi3 bu2 huan4 yi3 。 」
- yu3 、 ji4 dang1 ping2 shi4 ， san1 guo4 qi2 men2 er2 bu2 ru4 ， kong3 zi3 xian2 zhi1 。 yan2 zi3 dang1 luan4 shi4 ， ju1 yu2 lou4 xiang4 。 yi4 dan1 shi2 ， yi4 piao2 yin3 。 ren2 bu4 kan1 qi2 you1 ， yan2 zi3 bu4 gai3 qi2 le4 ， kong3 zi3 xian2 zhi1 。 meng4 zi3 yue1 ： 「 yu3 、 ji4 、 yan2 hui2 tong2 dao4 。 yu3 si1 tian1 xia4 you3 ni4 zhe3 ， you2 ji3 ni4 zhi1 ye3 ； ji4 si1 tian1 xia4 you3 ji1 zhe3 ， you2 ji3 ji1 zhi1 ye3 ， shi4 yi3 ru2 shi4 qi2 ji2 ye3 。 yu3 、 ji4 、 yan2 zi3 yi4 di4 ze2 jie1 ran2 。 jin1 you3 tong2 shi4 zhi1 ren2 dou4 zhe3 ， jiu4 zhi1 ， sui1 pi1 fa4 ying1 guan4 er2 jiu4 zhi1 ， ke3 ye3 。 xiang1 lin2 you3 dou4 zhe3 ， pi1 fa4 ying1 guan4 er2 wang3 jiu4 zhi1 ， ze2 huo4 ye3 ， sui1 bi4 hu4 ke3 ye3 。 」
- gong1 dou1 zi3 yue1 ： 「 kuang1 zhang1 ， tong1 guo2 jie1 cheng1 bu2 xiao4 yan1 。 fu1 zi3 yu3 zhi1 you2 ， you4 cong2 er2 li3 mao4 zhi1 ， gan3 wen4 he2 ye3 ？ 」
- meng4 zi3 yue1 ： 「 shi4 su2 suo3 wei4 bu2 xiao4 zhe3 wu3 ： duo4 qi2 si4 zhi1 ， bu2 gu4 fu4 mu3 zhi1 yang3 ， yi2 bu2 xiao4 ye3 ； bo2 yi4 hao3 yin3 jiu3 ， bu2 gu4 fu4 mu3 zhi1 yang3 ， er4 bu2 xiao4 ye3 ； hao3 huo4 cai2 ， si1 qi1 zi3 ， bu2 gu4 fu4 mu3 zhi1 yang3 ， san1 bu2 xiao4 ye3 ； cong2 er3 mu4 zhi1 yu4 ， yi3 wei2 fu4 mu3 lu4 ， si4 bu2 xiao4 ye3 ； hao3 yong3 dou4 hen3 ， yi3 wei1 fu4 mu3 ， wu3 bu2 xiao4 ye3 。 zhang1 zi3 you3 yi4 yu2 shi4 hu1 ？ fu1 zhang1 zi3 ， zi3 fu4 ze2 shan4 er2 bu4 xiang1 yu4 ye3 。 ze2 shan4 ， peng2 you3 zhi1 dao4 ye3 ； fu4 zi3 ze2 shan4 ， zei2 en1 zhi1 da4 zhe3 。 fu1 zhang1 zi3 ， qi3 bu2 yu4 you3 fu1 qi1 zi3 mu3 zhi1 shu3 zai1 ？ wei4 de2 zui4 yu2 fu4 ， bu4 de2 jin4 。 chu1 qi1 ping2 zi3 ， zhong1 shen1 bu4 yang3 yan1 。 qi2 she4 xin1 yi3 wei2 bu2 ruo4 shi4 ， shi4 ze2 zui4 zhi1 da4 zhe3 ， shi4 ze2 zhang1 zi3 yi3 yi3 。
- ceng2 zi3 ju1 wu3 cheng2 ， you3 yue4 kou4 。 huo4 yue1 ： 「 kou4 zhi4 ， he2 qu4 zhu1 ？ 」 yue1 ： 「 wu2 yu4 ren2 yu2 wo3 shi4 ， hui3 shang1 qi2 xin1 mu4 。 」 kou4 tui4 ， ze2 yue1 ： 「 xiu1 wo3 qiang2 wu1 ， wo3 jiang1 fan3 。 」 kou4 tui4 ， ceng2 zi3 fan3 。 zuo3 you4 yue1 ： 「 dai4 xian1 sheng1 ， ru2 ci3 qi2 zhong1 qie3 jing4 ye3 。 kou4 zhi4 ze2 xian1 qu4 yi3 wei2 min2 wang4 ， kou4 tui4 ze2 fan3 ， dai4 yu2 bu4 ke3 。 」 shen3 you2 xing2 yue1 ： 「 shi4 fei1 ru3 suo3 zhi1 ye3 。 xi1 shen3 you2 you3 fu4 chu2 zhi1 huo4 ， cong2 xian1 sheng1 zhe3 qi1 shi2 ren2 ， wei4 you3 yu3 yan1 。 」
- zi3 si1 ju1 yu2 wei4 ， you3 qi2 kou4 。 huo4 yue1 ： 「 kou4 zhi4 ， he2 qu4 zhu1 ？ 」 zi3 si1 yue1 ： 「 ru2 ji2 qu4 ， jun1 shui2 yu3 shou3 ？ 」
- meng4 zi3 yue1 ： 「 ceng2 zi3 、 zi3 si1 tong2 dao4 。 ceng2 zi3 ， shi1 ye3 ， fu4 xiong1 ye3 ； zi3 si1 ， chen2 ye3 ， wei1 ye3 。 ceng2 zi3 、 zi3 si1 yi4 di4 ze2 jie1 ran2 。 」
- chu3 zi3 yue1 ： 「 wang2 shi3 ren2 jian4 fu1 zi3 ， guo3 you3 yi3 yi4 yu2 ren2 hu1 ？ 」
- meng4 zi3 yue1 ： 「 he2 yi3 yi4 yu2 ren2 zai1 ？ yao2 shun4 yu3 ren2 tong2 er3 。 」
- qi2 ren2 you3 yi4 qi1 yi2 qie4 er2 chu4 shi4 zhe3 ， qi2 liang2 ren2 chu1 ， ze2 bi4 yan4 jiu3 rou4 er2 hou4 fan3 。 qi2 qi1 wen4 suo3 yu3 yin3 shi2 zhe3 ， ze2 jin4 fu4 gui4 ye3 。 qi2 qi1 gao4 qi2 qie4 yue1 ： 「 liang2 ren2 chu1 ， ze2 bi4 yan4 jiu3 rou4 er2 hou4 fan3 ； wen4 qi2 yu3 yin3 shi2 zhe3 ， jin4 fu4 gui4 ye3 ， er2 wei4 chang2 you3 xian3 zhe3 lai2 ， wu2 jiang1 jian4 liang2 ren2 zhi1 suo3 zhi1 ye3 。 」
- zao3 qi3 ， shi1 cong2 liang2 ren2 zhi1 suo3 zhi1 ， bian4 guo2 zhong1 wu2 yu3 li4 tan2 zhe3 。 zu2 zhi1 dong1 guo1 fan2 xian2 ， zhi1 ji4 zhe3 ， qi3 qi2 yu2 ； bu4 zu2 ， you4 gu4 er2 zhi1 ta1 ， ci3 qi2 wei4 yan4 zu2 zhi1 dao4 ye3 。 qi2 qi1 gui1 ， gao4 qi2 qie4 yue1 ： 「 liang2 ren2 zhe3 ， suo3 yang3 wang4 er2 zhong1 shen1 ye3 。 jin1 ruo4 ci3 。 」 yu3 qi2 qie4 shan4 qi2 liang2 ren2 ， er2 xiang1 qi4 yu2 zhong1 ting2 。 er2 liang2 ren2 wei4 zhi1 zhi1 ye3 ， shi1 shi1 cong2 wai4 lai2 ， jiao1 qi2 qi1 qie4 。
- you2 jun1 zi3 guan1 zhi1 ， ze2 ren2 zhi1 suo3 yi3 qiu2 fu4 gui4 li4 da2 zhe3 ， qi2 qi1 qie4 bu4 xiu1 ye3 ， er2 bu4 xiang1 qi4 zhe3 ， ji3 xi1 yi3 。

## 注释

## 译文

## 赏析
