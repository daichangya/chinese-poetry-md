---
id: meng-zi-gong-sun-chou-shang
title: 公孙丑上
titlePinyin: gong1 sun1 chou3 shang4
titleSlug: gong-sun-chou-shang
author: 孟子
authorPinyin: meng4 zi3
authorSlug: meng-zi
dynasty: 战国
dynastyPinyin: zhan4 guo2
dynastySlug: zhan-guo
tags:
  - 四书五经
---
## 正文
- 公孙丑问曰：「夫子当路于齐，管仲、晏子之功，可复许乎？」
- 孟子曰：「子诚齐人也，知管仲、晏子而已矣。或问乎曾西曰；『吾子与子路孰贤？』曾西蹴然曰：『吾先子之所畏也。』曰：『然则吾子与管仲孰贤？』曾西艴然不悦，曰：『尔何曾比予于管仲？管仲得君，如彼其专也；行乎国政，如彼其久也；功烈，如彼其卑也。尔何曾比予于是？』」曰：「管仲，曾西之所不为也，而子为我愿之乎？」
- 曰：「管仲以其君霸，晏子以其君显。管仲、晏子犹不足为与？」
- 曰：「以齐王，由反手也。」
- 曰：「若是，则弟子之惑滋甚。且以文王之德，百年而后崩，犹未洽于天下；武王、周公继之，然后大行。今言王若易然，则文王不足法与？」
- 曰：「文王何可当也？由汤至于武丁，贤圣之君六七作。天下归殷久矣，久则难变也。武丁朝诸侯有天下，犹运之掌也。纣之去武丁未久也，其故家遗俗，流风善政，犹有存者；又有微子、微仲、王子比干、箕子、胶鬲皆贤人也，相与辅相之，故久而后失之也。尺地莫非其有也，一民莫非其臣也，然而文王犹方百里起，是以难也。齐人有言曰：『虽有智慧，不如乘势；虽有镃基，不如待时。』
- 「今时则易然也。夏后、殷、周之盛，地未有过千里者也，而齐有其地矣；鸡鸣狗吠相闻，而达乎四境，而齐有其民矣。地不改辟矣，民不改聚矣，行仁政而王，莫之能御也。且王者之不作，未有疏于此时者也；民之憔悴于虐政，未有甚于此时者也。饥者易为食，渴者易为饮。孔子曰：『德之流行，速于置邮而传命。』当今之时，万乘之国行仁政，民之悦之，犹解倒悬也。故事半古之人，功必倍之，惟此时为然。」
- 公孙丑问曰：「夫子加齐之卿相，得行道焉，虽由此霸王不异矣。如此，则动心否乎？」
- 孟子曰：「否。我四十不动心。」
- 曰：「若是，则夫子过孟贲远矣。」
- 曰：「是不难，告子先我不动心。」
- 曰：「不动心有道乎？」
- 曰：「有。北宫黝之养勇也，不肤挠，不目逃，思以一豪挫于人，若挞之于市朝。不受于褐宽博，亦不受于万乘之君。视刺万乘之君，若刺褐夫。无严诸侯。恶声至，必反之。孟施舍之所养勇也，曰：『视不胜犹胜也。量敌而后进，虑胜而后会，是畏三军者也。舍岂能为必胜哉？能无惧而已矣。』孟施舍似曾子，北宫黝似子夏。夫二子之勇，未知其孰贤，然而孟施舍守约也。昔者曾子谓子襄曰：『子好勇乎？吾尝闻大勇于夫子矣：自反而不缩，虽褐宽博，吾不惴焉；自反而缩，虽千万人，吾往矣。』孟施舍之守气，又不如曾子之守约也。」
- 曰：「敢问夫子之不动心，与告子之不动心，可得闻与？」
- 「告子曰：『不得于言，勿求于心；不得于心，勿求于气。』不得于心，勿求于气，可；不得于言，勿求于心，不可。夫志，气之帅也；气，体之充也。夫志至焉，气次焉。故曰：『持其志，无暴其气。』」
- 「既曰『志至焉，气次焉』，又曰『持其志无暴其气』者，何也？」
- 曰：「志壹则动气，气壹则动志也。今夫蹶者趋者，是气也，而反动其心。」
- 「敢问夫子恶乎长？」
- 曰：「我知言，我善养吾浩然之气。」
- 「敢问何谓浩然之气？」
- 曰：「难言也。其为气也，至大至刚，以直养而无害，则塞于天地之闲。其为气也，配义与道；无是，馁也。是集义所生者，非义袭而取之也。行有不慊于心，则馁矣。我故曰，告子未尝知义，以其外之也。必有事焉而勿正，心勿忘，勿助长也。无若宋人然：宋人有闵其苗之不长而揠之者，芒芒然归。谓其人曰：『今日病矣，予助苗长矣。』其子趋而往视之，苗则槁矣。天下之不助苗长者寡矣。以为无益而舍之者，不耘苗者也；助之长者，揠苗者也。非徒无益，而又害之。」
- 「何谓知言？」
- 曰：「诐辞知其所蔽，淫辞知其所陷，邪辞知其所离，遁辞知其所穷。生于其心，害于其政；发于其政，害于其事。圣人复起，必从吾言矣。」
- 「宰我、子贡善为说辞，冉牛、闵子、颜渊善言德行。孔子兼之，曰：『我于辞命则不能也。』然则夫子既圣矣乎？」
- 曰：「恶！是何言也？昔者子贡、问于孔子曰：『夫子圣矣乎？』孔子曰：『圣则吾不能，我学不厌而教不倦也。』子贡曰：『学不厌，智也；教不倦，仁也。仁且智，夫子既圣矣！』夫圣，孔子不居，是何言也？」
- 「昔者窃闻之：子夏、子游、子张皆有圣人之一体，冉牛、闵子、颜渊则具体而微。敢问所安。」
- 曰：「姑舍是。」
- 曰：「伯夷、伊尹何如？」
- 曰：「不同道。非其君不事，非其民不使；治则进，乱则退，伯夷也。何事非君，何使非民；治亦进，乱亦进，伊尹也。可以仕则仕，可以止则止，可以久则久，可以速则速，孔子也。皆古圣人也，吾未能有行焉；乃所愿，则学孔子也。」
- 「伯夷、伊尹于孔子，若是班乎？」
- 曰：「否。自有生民以来，未有孔子也。」
- 曰：「然则有同与？」
- 曰：「有。得百里之地而君之，皆能以朝诸侯有天下。行一不义、杀一不辜而得天下，皆不为也。是则同。」
- 曰：「敢问其所以异？」
- 曰：「宰我、子贡、有若智足以知圣人。污，不至阿其所好。宰我曰：『以予观于夫子，贤于尧舜远矣。』子贡曰：『见其礼而知其政，闻其乐而知其德。由百世之后，等百世之王，莫之能违也。自生民以来，未有夫子也。』有若曰：『岂惟民哉？麒麟之于走兽，凤凰之于飞鸟，太山之于丘垤，河海之于行潦，类也。圣人之于民，亦类也。出于其类，拔乎其萃，自生民以来，未有盛于孔子也。』」
- 孟子曰：「以力假仁者霸，霸必有大国，以德行仁者王，王不待大。汤以七十里，文王以百里。以力服人者，非心服也，力不赡也；以德服人者，中心悦而诚服也，如七十子之服孔子也。《诗》云：『自西自东，自南自北，无思不服。』此之谓也。」
- 孟子曰：「仁则荣，不仁则辱。今恶辱而居不仁，是犹恶湿而居下也。如恶之，莫如贵德而尊士，贤者在位，能者在职。国家闲暇，及是时明其政刑。虽大国，必畏之矣。《诗》云：『迨天之未阴雨，彻彼桑土，绸缪牖户。今此下民，或敢侮予？』孔子曰：『为此诗者，其知道乎！能治其国家，谁敢侮之？』今国家闲暇，及是时般乐怠敖，是自求祸也。祸褔无不自己求之者。《诗》云：『永言配命，自求多褔。』《太甲》曰：『天作孽，犹可违；自作孽，不可活。』此之谓也。」
- 孟子曰：「尊贤使能，俊杰在位，则天下之士皆悦而愿立于其朝矣。市廛而不征，法而不廛，则天下之商皆悦而愿藏于其市矣。关讥而不征，则天下之旅皆悦而愿出于其路矣。耕者助而不税，则天下之农皆悦而愿耕于其野矣。廛无夫里之布，则天下之民皆悦而愿为之氓矣。信能行此五者，则邻国之民仰之若父母矣。率其子弟，攻其父母，自生民以来，未有能济者也。如此，则无敌于天下。无敌于天下者，天吏也。然而不王者，未之有也。」
- 孟子曰：「人皆有不忍人之心。先王有不忍人之心，斯有不忍人之政矣。以不忍人之心，行不忍人之政，治天下可运之掌上。所以谓人皆有不忍人之心者，今人乍见孺子将入于井，皆有怵惕恻隐之心。非所以内交于孺子之父母也，非所以要誉于乡党朋友也，非恶其声而然也。由是观之，无恻隐之心，非人也；无羞恶之心，非人也；无辞让之心，非人也；无是非之心，非人也。恻隐之心，仁之端也；羞恶之心，义之端也；辞让之心，礼之端也；是非之心，智之端也。人之有是四端也，犹其有四体也。有是四端而自谓不能者，自贼者也；谓其君不能者，贼其君者也。凡有四端于我者，知皆扩而充之矣，若火之始然，泉之始达。苟能充之，足以保四海；苟不充之，不足以事父母。」
- 孟子曰：「矢人岂不仁于函人哉？矢人唯恐不伤人，函人唯恐伤人。巫匠亦然，故术不可不慎也。孔子曰：『里仁为美。择不处仁，焉得智？』夫仁，天之尊爵也，人之安宅也。莫之御而不仁，是不智也。不仁、不智、无礼、无义，人役也。人役而耻为役，由弓人而耻为弓，矢人而耻为矢也。如耻之，莫如为仁。仁者如射，射者正己而后发。发而不中，不怨胜己者，反求诸己而已矣。」
- 孟子曰：「子路，人告之以有过则喜。禹闻善言则拜。大舜有大焉，善与人同。舍己从人，乐取于人以为善。自耕、稼、陶、渔以至为帝，无非取于人者。取诸人以为善，是与人为善者也。故君子莫大乎与人为善。」
- 孟子曰：「伯夷，非其君不事，非其友不友。不立于恶人之朝，不与恶人言。立于恶人之朝，与恶人言，如以朝衣朝冠坐于涂炭。推恶恶之心，思与乡人立，其冠不正，望望然去之，若将浼焉。是故诸侯虽有善其辞命而至者，不受也。不受也者，是亦不屑就已。柳下惠，不羞污君，不卑小官。进不隐贤，必以其道。遗佚而不怨，阨穷而不悯。故曰：『尔为尔，我为我，虽袒裼裸裎于我侧，尔焉能浼我哉？』故由由然与之偕而不自失焉，援而止之而止。援而止之而止者，是亦不屑去已。」
- 孟子曰：「伯夷隘，柳下惠不恭。隘与不恭，君子不由也。」

## 拼音
- gong1 sun1 chou3 wen4 yue1 ： 「 fu1 zi3 dang1 lu4 yu2 qi2 ， guan3 zhong4 、 yan4 zi3 zhi1 gong1 ， ke3 fu4 xu3 hu1 ？ 」
- meng4 zi3 yue1 ： 「 zi3 cheng2 qi2 ren2 ye3 ， zhi1 guan3 zhong4 、 yan4 zi3 er2 yi3 yi3 。 huo4 wen4 hu1 ceng2 xi1 yue1 ； 『 wu2 zi3 yu3 zi3 lu4 shu2 xian2 ？ 』 ceng2 xi1 cu4 ran2 yue1 ： 『 wu2 xian1 zi3 zhi1 suo3 wei4 ye3 。 』 yue1 ： 『 ran2 ze2 wu2 zi3 yu3 guan3 zhong4 shu2 xian2 ？ 』 ceng2 xi1 fu2 ran2 bu2 yue4 ， yue1 ： 『 er3 he2 ceng2 bi3 yu3 yu2 guan3 zhong4 ？ guan3 zhong4 de2 jun1 ， ru2 bi3 qi2 zhuan1 ye3 ； xing2 hu1 guo2 zheng4 ， ru2 bi3 qi2 jiu3 ye3 ； gong1 lie4 ， ru2 bi3 qi2 bei1 ye3 。 er3 he2 ceng2 bi3 yu3 yu2 shi4 ？ 』 」 yue1 ： 「 guan3 zhong4 ， ceng2 xi1 zhi1 suo3 bu2 wei4 ye3 ， er2 zi3 wei4 wo3 yuan4 zhi1 hu1 ？ 」
- yue1 ： 「 guan3 zhong4 yi3 qi2 jun1 ba4 ， yan4 zi3 yi3 qi2 jun1 xian3 。 guan3 zhong4 、 yan4 zi3 you2 bu4 zu2 wei4 yu3 ？ 」
- yue1 ： 「 yi3 qi2 wang2 ， you2 fan3 shou3 ye3 。 」
- yue1 ： 「 ruo4 shi4 ， ze2 di4 zi3 zhi1 huo4 zi1 shen4 。 qie3 yi3 wen2 wang2 zhi1 de2 ， bai3 nian2 er2 hou4 beng1 ， you2 wei4 qia4 yu2 tian1 xia4 ； wu3 wang2 、 zhou1 gong1 ji4 zhi1 ， ran2 hou4 da4 xing2 。 jin1 yan2 wang2 ruo4 yi4 ran2 ， ze2 wen2 wang2 bu4 zu2 fa3 yu3 ？ 」
- yue1 ： 「 wen2 wang2 he2 ke3 dang1 ye3 ？ you2 tang1 zhi4 yu2 wu3 ding1 ， xian2 sheng4 zhi1 jun1 liu4 qi1 zuo4 。 tian1 xia4 gui1 yin1 jiu3 yi3 ， jiu3 ze2 nan2 bian4 ye3 。 wu3 ding1 chao2 zhu1 hou2 you3 tian1 xia4 ， you2 yun4 zhi1 zhang3 ye3 。 zhou4 zhi1 qu4 wu3 ding1 wei4 jiu3 ye3 ， qi2 gu4 jia1 yi2 su2 ， liu2 feng1 shan4 zheng4 ， you2 you3 cun2 zhe3 ； you4 you3 wei1 zi3 、 wei1 zhong4 、 wang2 zi3 bi3 gan1 、 ji1 zi3 、 jiao1 ge2 jie1 xian2 ren2 ye3 ， xiang1 yu3 fu3 xiang1 zhi1 ， gu4 jiu3 er2 hou4 shi1 zhi1 ye3 。 chi3 di4 mo4 fei1 qi2 you3 ye3 ， yi4 min2 mo4 fei1 qi2 chen2 ye3 ， ran2 er2 wen2 wang2 you2 fang1 bai3 li3 qi3 ， shi4 yi3 nan2 ye3 。 qi2 ren2 you3 yan2 yue1 ： 『 sui1 you3 zhi4 hui4 ， bu4 ru2 cheng2 shi4 ； sui1 you3 zi1 ji1 ， bu4 ru2 dai4 shi2 。 』
- 「 jin1 shi2 ze2 yi4 ran2 ye3 。 xia4 hou4 、 yin1 、 zhou1 zhi1 sheng4 ， di4 wei4 you3 guo4 qian1 li3 zhe3 ye3 ， er2 qi2 you3 qi2 di4 yi3 ； ji1 ming2 gou3 fei4 xiang1 wen2 ， er2 da2 hu1 si4 jing4 ， er2 qi2 you3 qi2 min2 yi3 。 di4 bu4 gai3 pi4 yi3 ， min2 bu4 gai3 ju4 yi3 ， xing2 ren2 zheng4 er2 wang2 ， mo4 zhi1 neng2 yu4 ye3 。 qie3 wang2 zhe3 zhi1 bu2 zuo4 ， wei4 you3 shu1 yu2 ci3 shi2 zhe3 ye3 ； min2 zhi1 qiao2 cui4 yu2 nüe4 zheng4 ， wei4 you3 shen4 yu2 ci3 shi2 zhe3 ye3 。 ji1 zhe3 yi4 wei4 shi2 ， ke3 zhe3 yi4 wei4 yin3 。 kong3 zi3 yue1 ： 『 de2 zhi1 liu2 xing2 ， su4 yu2 zhi4 you2 er2 chuan2 ming4 。 』 dang1 jin1 zhi1 shi2 ， wan4 sheng4 zhi1 guo2 xing2 ren2 zheng4 ， min2 zhi1 yue4 zhi1 ， you2 jie3 dao3 xuan2 ye3 。 gu4 shi4 ban4 gu3 zhi1 ren2 ， gong1 bi4 bei4 zhi1 ， wei2 ci3 shi2 wei4 ran2 。 」
- gong1 sun1 chou3 wen4 yue1 ： 「 fu1 zi3 jia1 qi2 zhi1 qing1 xiang1 ， de2 hang2 dao4 yan1 ， sui1 you2 ci3 ba4 wang2 bu2 yi4 yi3 。 ru2 ci3 ， ze2 dong4 xin1 fou3 hu1 ？ 」
- meng4 zi3 yue1 ： 「 fou3 。 wo3 si4 shi2 bu2 dong4 xin1 。 」
- yue1 ： 「 ruo4 shi4 ， ze2 fu1 zi3 guo4 meng4 ben1 yuan3 yi3 。 」
- yue1 ： 「 shi4 bu4 nan2 ， gao4 zi3 xian1 wo3 bu2 dong4 xin1 。 」
- yue1 ： 「 bu2 dong4 xin1 you3 dao4 hu1 ？ 」
- yue1 ： 「 you3 。 bei3 gong1 you3 zhi1 yang3 yong3 ye3 ， bu4 fu1 nao2 ， bu2 mu4 tao2 ， si1 yi3 yi4 hao2 cuo4 yu2 ren2 ， ruo4 ta4 zhi1 yu2 shi4 chao2 。 bu2 shou4 yu2 he4 kuan1 bo2 ， yi4 bu2 shou4 yu2 wan4 cheng2 zhi1 jun1 。 shi4 ci4 wan4 sheng4 zhi1 jun1 ， ruo4 ci4 he4 fu1 。 wu2 yan2 zhu1 hou2 。 e4 sheng1 zhi4 ， bi4 fan3 zhi1 。 meng4 shi1 she3 zhi1 suo3 yang3 yong3 ye3 ， yue1 ： 『 shi4 bu2 sheng4 you2 sheng4 ye3 。 liang2 di2 er2 hou4 jin4 ， lü4 sheng4 er2 hou4 hui4 ， shi4 wei4 san1 jun1 zhe3 ye3 。 she4 qi3 neng2 wei4 bi4 sheng4 zai1 ？ neng2 wu2 ju4 er2 yi3 yi3 。 』 meng4 shi1 she3 si4 ceng2 zi3 ， bei3 gong1 you3 si4 zi3 xia4 。 fu1 er4 zi3 zhi1 yong3 ， wei4 zhi1 qi2 shu2 xian2 ， ran2 er2 meng4 shi1 she3 shou3 yue1 ye3 。 xi1 zhe3 ceng2 zi3 wei4 zi3 xiang1 yue1 ： 『 zi3 hao3 yong3 hu1 ？ wu2 chang2 wen2 da4 yong3 yu2 fu1 zi3 yi3 ： zi4 fan3 er2 bu4 suo1 ， sui1 he4 kuan1 bo2 ， wu2 bu2 zhui4 yan1 ； zi4 fan3 er2 suo1 ， sui1 qian1 wan4 ren2 ， wu2 wang3 yi3 。 』 meng4 shi1 she3 zhi1 shou3 qi4 ， you4 bu4 ru2 ceng2 zi3 zhi1 shou3 yue1 ye3 。 」
- yue1 ： 「 gan3 wen4 fu1 zi3 zhi1 bu2 dong4 xin1 ， yu3 gao4 zi3 zhi1 bu2 dong4 xin1 ， ke3 de2 wen2 yu3 ？ 」
- 「 gao4 zi3 yue1 ： 『 bu4 de2 yu2 yan2 ， wu4 qiu2 yu2 xin1 ； bu4 de2 yu2 xin1 ， wu4 qiu2 yu2 qi4 。 』 bu4 de2 yu2 xin1 ， wu4 qiu2 yu2 qi4 ， ke3 ； bu4 de2 yu2 yan2 ， wu4 qiu2 yu2 xin1 ， bu4 ke3 。 fu1 zhi4 ， qi4 zhi1 shuai4 ye3 ； qi4 ， ti3 zhi1 chong1 ye3 。 fu1 zhi4 zhi4 yan1 ， qi4 ci4 yan1 。 gu4 yue1 ： 『 chi2 qi2 zhi4 ， wu2 bao4 qi2 qi4 。 』 」
- 「 ji4 yue1 『 zhi4 zhi4 yan1 ， qi4 ci4 yan1 』 ， you4 yue1 『 chi2 qi2 zhi4 wu2 bao4 qi2 qi4 』 zhe3 ， he2 ye3 ？ 」
- yue1 ： 「 zhi4 yi1 ze2 dong4 qi4 ， qi4 yi1 ze2 dong4 zhi4 ye3 。 jin1 fu1 jue3 zhe3 qu1 zhe3 ， shi4 qi4 ye3 ， er2 fan3 dong4 qi2 xin1 。 」
- 「 gan3 wen4 fu1 zi3 e4 hu1 chang2 ？ 」
- yue1 ： 「 wo3 zhi1 yan2 ， wo3 shan4 yang3 wu2 hao4 ran2 zhi1 qi4 。 」
- 「 gan3 wen4 he2 wei4 hao4 ran2 zhi1 qi4 ？ 」
- yue1 ： 「 nan2 yan2 ye3 。 qi2 wei4 qi4 ye3 ， zhi4 da4 zhi4 gang1 ， yi3 zhi2 yang3 er2 wu2 hai4 ， ze2 sai1 yu2 tian1 di4 zhi1 xian2 。 qi2 wei4 qi4 ye3 ， pei4 yi4 yu3 dao4 ； wu2 shi4 ， nei3 ye3 。 shi4 ji2 yi4 suo3 sheng1 zhe3 ， fei1 yi4 xi2 er2 qu3 zhi1 ye3 。 xing2 you3 bu2 qie4 yu2 xin1 ， ze2 nei3 yi3 。 wo3 gu4 yue1 ， gao4 zi3 wei4 chang2 zhi1 yi4 ， yi3 qi2 wai4 zhi1 ye3 。 bi4 you3 shi4 yan1 er2 wu4 zheng4 ， xin1 wu4 wang4 ， wu4 zhu4 zhang3 ye3 。 wu2 ruo4 song4 ren2 ran2 ： song4 ren2 you3 min3 qi2 miao2 zhi1 bu4 chang2 er2 ya4 zhi1 zhe3 ， mang2 mang2 ran2 gui1 。 wei4 qi2 ren2 yue1 ： 『 jin1 ri4 bing4 yi3 ， yu3 zhu4 miao2 chang2 yi3 。 』 qi2 zi3 qu1 er2 wang3 shi4 zhi1 ， miao2 ze2 gao3 yi3 。 tian1 xia4 zhi1 bu2 zhu4 miao2 zhang3 zhe3 gua3 yi3 。 yi3 wei2 wu2 yi4 er2 she4 zhi1 zhe3 ， bu4 yun2 miao2 zhe3 ye3 ； zhu4 zhi1 zhang3 zhe3 ， ya4 miao2 zhe3 ye3 。 fei1 tu2 wu2 yi4 ， er2 you4 hai4 zhi1 。 」
- 「 he2 wei4 zhi1 yan2 ？ 」
- yue1 ： 「 bi4 ci2 zhi1 qi2 suo3 bi4 ， yin2 ci2 zhi1 qi2 suo3 xian4 ， xie2 ci2 zhi1 qi2 suo3 li2 ， dun4 ci2 zhi1 qi2 suo3 qiong2 。 sheng1 yu2 qi2 xin1 ， hai4 yu2 qi2 zheng4 ； fa1 yu2 qi2 zheng4 ， hai4 yu2 qi2 shi4 。 sheng4 ren2 fu4 qi3 ， bi4 cong2 wu2 yan2 yi3 。 」
- 「 zai3 wo3 、 zi3 gong4 shan4 wei2 shuo1 ci2 ， ran3 niu2 、 min3 zi3 、 yan2 yuan1 shan4 yan2 de2 xing2 。 kong3 zi3 jian1 zhi1 ， yue1 ： 『 wo3 yu2 ci2 ming4 ze2 bu4 neng2 ye3 。 』 ran2 ze2 fu1 zi3 ji4 sheng4 yi3 hu1 ？ 」
- yue1 ： 「 e4 ！ shi4 he2 yan2 ye3 ？ xi1 zhe3 zi3 gong4 、 wen4 yu2 kong3 zi3 yue1 ： 『 fu1 zi3 sheng4 yi3 hu1 ？ 』 kong3 zi3 yue1 ： 『 sheng4 ze2 wu2 bu4 neng2 ， wo3 xue2 bu2 yan4 er2 jiao4 bu2 juan4 ye3 。 』 zi3 gong4 yue1 ： 『 xue2 bu2 yan4 ， zhi4 ye3 ； jiao4 bu2 juan4 ， ren2 ye3 。 ren2 qie3 zhi4 ， fu1 zi3 ji4 sheng4 yi3 ！ 』 fu1 sheng4 ， kong3 zi3 bu4 ju1 ， shi4 he2 yan2 ye3 ？ 」
- 「 xi1 zhe3 qie4 wen2 zhi1 ： zi3 xia4 、 zi3 you2 、 zi3 zhang1 jie1 you3 sheng4 ren2 zhi1 yi1 ti3 ， ran3 niu2 、 min3 zi3 、 yan2 yuan1 ze2 ju4 ti3 er2 wei1 。 gan3 wen4 suo3 an1 。 」
- yue1 ： 「 gu1 she4 shi4 。 」
- yue1 ： 「 bo2 yi2 、 yi1 yin3 he2 ru2 ？ 」
- yue1 ： 「 bu4 tong2 dao4 。 fei1 qi2 jun1 bu2 shi4 ， fei1 qi2 min2 bu4 shi3 ； zhi4 ze2 jin4 ， luan4 ze2 tui4 ， bo2 yi2 ye3 。 he2 shi4 fei1 jun1 ， he2 shi3 fei1 min2 ； zhi4 yi4 jin4 ， luan4 yi4 jin4 ， yi1 yin3 ye3 。 ke3 yi3 shi4 ze2 shi4 ， ke3 yi3 zhi3 ze2 zhi3 ， ke3 yi3 jiu3 ze2 jiu3 ， ke3 yi3 su4 ze2 su4 ， kong3 zi3 ye3 。 jie1 gu3 sheng4 ren2 ye3 ， wu2 wei4 neng2 you3 xing2 yan1 ； nai3 suo3 yuan4 ， ze2 xue2 kong3 zi3 ye3 。 」
- 「 bo2 yi2 、 yi1 yin3 yu2 kong3 zi3 ， ruo4 shi4 ban1 hu1 ？ 」
- yue1 ： 「 fou3 。 zi4 you3 sheng1 min2 yi3 lai2 ， wei4 you3 kong3 zi3 ye3 。 」
- yue1 ： 「 ran2 ze2 you3 tong2 yu3 ？ 」
- yue1 ： 「 you3 。 de2 bai3 li3 zhi1 di4 er2 jun1 zhi1 ， jie1 neng2 yi3 chao2 zhu1 hou2 you3 tian1 xia4 。 xing2 yi2 bu2 yi4 、 sha1 yi2 bu4 gu1 er2 de2 tian1 xia4 ， jie1 bu2 wei4 ye3 。 shi4 ze2 tong2 。 」
- yue1 ： 「 gan3 wen4 qi2 suo3 yi3 yi4 ？ 」
- yue1 ： 「 zai3 wo3 、 zi3 gong4 、 you3 ruo4 zhi4 zu2 yi3 zhi1 sheng4 ren2 。 wu1 ， bu2 zhi4 a1 qi2 suo3 hao3 。 zai3 wo3 yue1 ： 『 yi3 yu3 guan1 yu2 fu1 zi3 ， xian2 yu2 yao2 shun4 yuan3 yi3 。 』 zi3 gong4 yue1 ： 『 jian4 qi2 li3 er2 zhi1 qi2 zheng4 ， wen2 qi2 le4 er2 zhi1 qi2 de2 。 you2 bai3 shi4 zhi1 hou4 ， deng3 bai3 shi4 zhi1 wang2 ， mo4 zhi1 neng2 wei2 ye3 。 zi4 sheng1 min2 yi3 lai2 ， wei4 you3 fu1 zi3 ye3 。 』 you3 ruo4 yue1 ： 『 qi3 wei2 min2 zai1 ？ qi2 lin2 zhi1 yu2 zou3 shou4 ， feng4 huang2 zhi1 yu2 fei1 niao3 ， tai4 shan1 zhi1 yu2 qiu1 die2 ， he2 hai3 zhi1 yu2 xing2 liao2 ， lei4 ye3 。 sheng4 ren2 zhi1 yu2 min2 ， yi4 lei4 ye3 。 chu1 yu2 qi2 lei4 ， ba2 hu1 qi2 cui4 ， zi4 sheng1 min2 yi3 lai2 ， wei4 you3 sheng4 yu2 kong3 zi3 ye3 。 』 」
- meng4 zi3 yue1 ： 「 yi3 li4 jia3 ren2 zhe3 ba4 ， ba4 bi4 you3 da4 guo2 ， yi3 de2 xing2 ren2 zhe3 wang2 ， wang2 bu2 dai4 da4 。 tang1 yi3 qi1 shi2 li3 ， wen2 wang2 yi3 bai3 li3 。 yi3 li4 fu2 ren2 zhe3 ， fei1 xin1 fu2 ye3 ， li4 bu2 shan4 ye3 ； yi3 de2 fu2 ren2 zhe3 ， zhong1 xin1 yue4 er2 cheng2 fu2 ye3 ， ru2 qi1 shi2 zi3 zhi1 fu2 kong3 zi3 ye3 。 《 shi1 》 yun2 ： 『 zi4 xi1 zi4 dong1 ， zi4 nan2 zi4 bei3 ， wu2 si1 bu4 fu2 。 』 ci3 zhi1 wei4 ye3 。 」
- meng4 zi3 yue1 ： 「 ren2 ze2 rong2 ， bu4 ren2 ze2 ru3 。 jin1 e4 ru3 er2 ju1 bu4 ren2 ， shi4 you2 e4 shi1 er2 ju1 xia4 ye3 。 ru2 e4 zhi1 ， mo4 ru2 gui4 de2 er2 zun1 shi4 ， xian2 zhe3 zai4 wei4 ， neng2 zhe3 zai4 zhi2 。 guo2 jia1 xian2 xia2 ， ji2 shi4 shi2 ming2 qi2 zheng4 xing2 。 sui1 da4 guo2 ， bi4 wei4 zhi1 yi3 。 《 shi1 》 yun2 ： 『 dai4 tian1 zhi1 wei4 yin1 yu3 ， che4 bi3 sang1 tu3 ， chou2 mou2 you3 hu4 。 jin1 ci3 xia4 min2 ， huo4 gan3 wu3 yu3 ？ 』 kong3 zi3 yue1 ： 『 wei4 ci3 shi1 zhe3 ， qi2 zhi1 dao4 hu1 ！ neng2 zhi4 qi2 guo2 jia1 ， shui2 gan3 wu3 zhi1 ？ 』 jin1 guo2 jia1 xian2 xia2 ， ji2 shi4 shi2 ban1 le4 dai4 ao2 ， shi4 zi4 qiu2 huo4 ye3 。 huo4 fu4 wu2 bu2 zi4 ji3 qiu2 zhi1 zhe3 。 《 shi1 》 yun2 ： 『 yong3 yan2 pei4 ming4 ， zi4 qiu2 duo1 fu4 。 』 《 tai4 jia3 》 yue1 ： 『 tian1 zuo4 nie4 ， you2 ke3 wei2 ； zi4 zuo4 nie4 ， bu4 ke3 huo2 。 』 ci3 zhi1 wei4 ye3 。 」
- meng4 zi3 yue1 ： 「 zun1 xian2 shi3 neng2 ， jun4 jie2 zai4 wei4 ， ze2 tian1 xia4 zhi1 shi4 jie1 yue4 er2 yuan4 li4 yu2 qi2 chao2 yi3 。 shi4 chan2 er2 bu4 zheng1 ， fa3 er2 bu4 chan2 ， ze2 tian1 xia4 zhi1 shang1 jie1 yue4 er2 yuan4 cang2 yu2 qi2 shi4 yi3 。 guan1 ji1 er2 bu4 zheng1 ， ze2 tian1 xia4 zhi1 lü3 jie1 yue4 er2 yuan4 chu1 yu2 qi2 lu4 yi3 。 geng1 zhe3 zhu4 er2 bu2 shui4 ， ze2 tian1 xia4 zhi1 nong2 jie1 yue4 er2 yuan4 geng1 yu2 qi2 ye3 yi3 。 chan2 wu2 fu1 li3 zhi1 bu4 ， ze2 tian1 xia4 zhi1 min2 jie1 yue4 er2 yuan4 wei4 zhi1 mang2 yi3 。 xin4 neng2 xing2 ci3 wu3 zhe3 ， ze2 lin2 guo2 zhi1 min2 yang3 zhi1 ruo4 fu4 mu3 yi3 。 lü4 qi2 zi3 di4 ， gong1 qi2 fu4 mu3 ， zi4 sheng1 min2 yi3 lai2 ， wei4 you3 neng2 ji4 zhe3 ye3 。 ru2 ci3 ， ze2 wu2 di2 yu2 tian1 xia4 。 wu2 di2 yu2 tian1 xia4 zhe3 ， tian1 li4 ye3 。 ran2 er2 bu4 wang2 zhe3 ， wei4 zhi1 you3 ye3 。 」
- meng4 zi3 yue1 ： 「 ren2 jie1 you3 bu4 ren3 ren2 zhi1 xin1 。 xian1 wang2 you3 bu4 ren3 ren2 zhi1 xin1 ， si1 you3 bu4 ren3 ren2 zhi1 zheng4 yi3 。 yi3 bu4 ren3 ren2 zhi1 xin1 ， xing2 bu4 ren3 ren2 zhi1 zheng4 ， zhi4 tian1 xia4 ke3 yun4 zhi1 zhang3 shang4 。 suo3 yi3 wei4 ren2 jie1 you3 bu4 ren3 ren2 zhi1 xin1 zhe3 ， jin1 ren2 zha4 jian4 ru2 zi3 jiang1 ru4 yu2 jing3 ， jie1 you3 chu4 ti4 ce4 yin3 zhi1 xin1 。 fei1 suo3 yi3 nei4 jiao1 yu2 ru2 zi3 zhi1 fu4 mu3 ye3 ， fei1 suo3 yi3 yao4 yu4 yu2 xiang1 dang3 peng2 you3 ye3 ， fei1 e4 qi2 sheng1 er2 ran2 ye3 。 you2 shi4 guan1 zhi1 ， wu2 ce4 yin3 zhi1 xin1 ， fei1 ren2 ye3 ； wu2 xiu1 e4 zhi1 xin1 ， fei1 ren2 ye3 ； wu2 ci2 rang4 zhi1 xin1 ， fei1 ren2 ye3 ； wu2 shi4 fei1 zhi1 xin1 ， fei1 ren2 ye3 。 ce4 yin3 zhi1 xin1 ， ren2 zhi1 duan1 ye3 ； xiu1 e4 zhi1 xin1 ， yi4 zhi1 duan1 ye3 ； ci2 rang4 zhi1 xin1 ， li3 zhi1 duan1 ye3 ； shi4 fei1 zhi1 xin1 ， zhi4 zhi1 duan1 ye3 。 ren2 zhi1 you3 shi4 si4 duan1 ye3 ， you2 qi2 you3 si4 ti3 ye3 。 you3 shi4 si4 duan1 er2 zi4 wei4 bu4 neng2 zhe3 ， zi4 zei2 zhe3 ye3 ； wei4 qi2 jun1 bu4 neng2 zhe3 ， zei2 qi2 jun1 zhe3 ye3 。 fan2 you3 si4 duan1 yu2 wo3 zhe3 ， zhi1 jie1 kuo4 er2 chong1 zhi1 yi3 ， ruo4 huo3 zhi1 shi3 ran2 ， quan2 zhi1 shi3 da2 。 gou3 neng2 chong1 zhi1 ， zu2 yi3 bao3 si4 hai3 ； gou3 bu4 chong1 zhi1 ， bu4 zu2 yi3 shi4 fu4 mu3 。 」
- meng4 zi3 yue1 ： 「 shi3 ren2 qi3 bu4 ren2 yu2 han2 ren2 zai1 ？ shi3 ren2 wei2 kong3 bu4 shang1 ren2 ， han2 ren2 wei2 kong3 shang1 ren2 。 wu1 jiang4 yi4 ran2 ， gu4 shu4 bu4 ke3 bu2 shen4 ye3 。 kong3 zi3 yue1 ： 『 li3 ren2 wei4 mei3 。 ze2 bu2 chu4 ren2 ， yan1 de2 zhi4 ？ 』 fu1 ren2 ， tian1 zhi1 zun1 jue2 ye3 ， ren2 zhi1 an1 zhai2 ye3 。 mo4 zhi1 yu4 er2 bu4 ren2 ， shi4 bu2 zhi4 ye3 。 bu4 ren2 、 bu2 zhi4 、 wu2 li3 、 wu2 yi4 ， ren2 yi4 ye3 。 ren2 yi4 er2 chi3 wei4 yi4 ， you2 gong1 ren2 er2 chi3 wei4 gong1 ， shi3 ren2 er2 chi3 wei4 shi3 ye3 。 ru2 chi3 zhi1 ， mo4 ru2 wei4 ren2 。 ren2 zhe3 ru2 she4 ， she4 zhe3 zheng4 ji3 er2 hou4 fa1 。 fa1 er2 bu4 zhong1 ， bu2 yuan4 sheng4 ji3 zhe3 ， fan3 qiu2 zhu1 ji3 er2 yi3 yi3 。 」
- meng4 zi3 yue1 ： 「 zi3 lu4 ， ren2 gao4 zhi1 yi3 you3 guo4 ze2 xi3 。 yu3 wen2 shan4 yan2 ze2 bai4 。 da4 shun4 you3 da4 yan1 ， shan4 yu3 ren2 tong2 。 she4 ji3 cong2 ren2 ， le4 qu3 yu2 ren2 yi3 wei2 shan4 。 zi4 geng1 、 jia4 、 tao2 、 yu2 yi3 zhi4 wei4 di4 ， wu2 fei1 qu3 yu2 ren2 zhe3 。 qu3 zhu1 ren2 yi3 wei2 shan4 ， shi4 yu3 ren2 wei2 shan4 zhe3 ye3 。 gu4 jun1 zi3 mo4 da4 hu1 yu3 ren2 wei2 shan4 。 」
- meng4 zi3 yue1 ： 「 bo2 yi2 ， fei1 qi2 jun1 bu2 shi4 ， fei1 qi2 you3 bu0 you3 。 bu2 li4 yu2 e4 ren2 zhi1 chao2 ， bu4 yu3 e4 ren2 yan2 。 li4 yu2 e4 ren2 zhi1 chao2 ， yu3 e4 ren2 yan2 ， ru2 yi3 chao2 yi1 chao2 guan1 zuo4 yu2 tu2 tan4 。 tui1 e4 e4 zhi1 xin1 ， si1 yu3 xiang1 ren2 li4 ， qi2 guan1 bu2 zheng4 ， wang4 wang4 ran2 qu4 zhi1 ， ruo4 jiang1 mei3 yan1 。 shi4 gu4 zhu1 hou2 sui1 you3 shan4 qi2 ci2 ming4 er2 zhi4 zhe3 ， bu2 shou4 ye3 。 bu2 shou4 ye3 zhe3 ， shi4 yi4 bu2 xie4 jiu4 yi3 。 liu3 xia4 hui4 ， bu4 xiu1 wu1 jun1 ， bu4 bei1 xiao3 guan1 。 jin4 bu4 yin3 xian2 ， bi4 yi3 qi2 dao4 。 yi2 yi4 er2 bu2 yuan4 ， e4 qiong2 er2 bu4 min3 。 gu4 yue1 ： 『 er3 wei4 er3 ， wo3 wei4 wo3 ， sui1 tan3 ti4 luo3 cheng2 yu2 wo3 ce4 ， er3 yan1 neng2 mei3 wo3 zai1 ？ 』 gu4 you2 you2 ran2 yu3 zhi1 xie2 er2 bu2 zi4 shi1 yan1 ， yuan2 er2 zhi3 zhi1 er2 zhi3 。 yuan2 er2 zhi3 zhi1 er2 zhi3 zhe3 ， shi4 yi4 bu2 xie4 qu4 yi3 。 」
- meng4 zi3 yue1 ： 「 bo2 yi2 ai4 ， liu3 xia4 hui4 bu4 gong1 。 ai4 yu3 bu4 gong1 ， jun1 zi3 bu4 you2 ye3 。 」

## 注释

## 译文

## 赏析
