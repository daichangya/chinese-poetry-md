---
id: meng-zi-gong-sun-chou-xia
title: 公孙丑下
titlePinyin: gong1 sun1 chou3 xia4
titleSlug: gong-sun-chou-xia
author: 孟子
authorPinyin: meng4 zi3
authorSlug: meng-zi
dynasty: 战国
dynastyPinyin: zhan4 guo2
dynastySlug: zhan-guo
tags:
  - 四书五经
---
## 正文
- 孟子曰：「天时不如地利，地利不如人和。三里之城，七里之郭，环而攻之而不胜。夫环而攻之，必有得天时者矣；然而不胜者，是天时不如地利也。城非不高也，池非不深也，兵革非不坚利也，米粟非不多也；委而去之，是地利不如人和也。故曰：域民不以封疆之界，固国不以山谿之险，威天下不以兵革之利。得道者多助，失道者寡助。寡助之至，亲戚畔之；多助之至，天下顺之。以天下之所顺，攻亲戚之所畔；故君子有不战，战必胜矣。」
- 孟子将朝王，王使人来曰：「寡人如就见者也，有寒疾，不可以风。朝将视朝，不识可使寡人得见乎？」对曰：「不幸而有疾，不能造朝。」
- 明日，出吊于东郭氏，公孙丑曰：「昔者辞以病，今日吊，或者不可乎！」曰：「昔者疾，今日愈，如之何不吊？」
- 王使人问疾，医来。孟仲子对曰：「昔者有王命，有采薪之忧，不能造朝。今病小愈，趋造于朝，我不识能至否乎？」使数人要于路，曰：「请必无归，而造于朝！」
- 不得已而之景丑氏宿焉。景子曰：「内则父子，外则君臣，人之大伦也。父子主恩，君臣主敬。丑见王之敬子也，未见所以敬王也。」
- 曰：「恶！是何言也！齐人无以仁义与王言者，岂以仁义为不美也？其心曰『是何足与言仁义也』云尔，则不敬莫大乎是。我非尧舜之道，不敢以陈于王前，故齐人莫如我敬王也。」
- 景子曰：「否，非此之谓也。礼曰：『父召，无诺；君命召，不俟驾。』固将朝也，闻王命而遂不果，宜与夫礼若不相似然。」
- 曰：「岂谓是与？曾子曰：『晋楚之富，不可及也。彼以其富，我以吾仁；彼以其爵，我以吾义，吾何慊乎哉？』夫岂不义而曾子言之？是或一道也。天下有达尊三：爵一，齿一，德一。朝廷莫如爵，乡党莫如齿，辅世长民莫如德。恶得有其一，以慢其二哉？故将大有为之君，必有所不召之臣。欲有谋焉，则就之。其尊德乐道，不如是不足与有为也。故汤之于伊尹，学焉而后臣之，故不劳而王；桓公之于管仲，学焉而后臣之，故不劳而霸。今天下地丑德齐，莫能相尚。无他，好臣其所教，而不好臣其所受教。汤之于伊尹，桓公之于管仲，则不敢召。管仲且犹不可召，而况不为管仲者乎？」
- 陈臻问曰：「前日于齐，王餽兼金一百而不受；于宋，餽七十镒而受；于薛，餽五十镒而受。前日之不受是，则今日之受非也；今日之受是，则前日之不受非也。夫子必居一于此矣。」
- 孟子曰：「皆是也。当在宋也，予将有远行。行者必以赆，辞曰：『餽赆。』予何为不受？当在薛也，予有戒心。辞曰：『闻戒。』故为兵餽之，予何为不受？若于齐，则未有处也。无处而餽之，是货之也。焉有君子而可以货取乎？」
- 孟子之平陆。谓其大夫曰：「子之持戟之士，一日而三失伍，则去之否乎？」
- 曰：「不待三。」
- 「然则子之失伍也亦多矣。凶年饥岁，子之民，老羸转于沟壑，壮者散而之四方者，几千人矣。」
- 曰：「此非距心之所得为也。」
- 曰：「今有受人之牛羊而为之牧之者，则必为之求牧与刍矣。求牧与刍而不得，则反诸其人乎？抑亦立而视其死与？」
- 曰：「此则距心之罪也。」
- 他日，见于王曰：「王之为都者，臣知五人焉。知其罪者，惟孔距心。为王诵之。」王曰：「此则寡人之罪也。」
- 孟子谓蚔鼃曰：「子之辞灵丘而请士师，似也，为其可以言也。今既数月矣，未可以言与？」
- 蚔鼃谏于王而不用，致为臣而去。齐人曰：「所以为蚔鼃，则善矣；所以自为，则吾不知也。」
- 公都子以告。曰：「吾闻之也：有官守者，不得其职则去；有言责者，不得其言则去。我无官守，我无言责也，则吾进退，岂不绰绰然有余裕哉？」
- 孟子为卿于齐，出吊于滕，王使盖大夫王驩为辅行。王驩朝暮见，反齐滕之路，未尝与之言行事也。
- 公孙丑曰：「齐卿之位，不为小矣；齐滕之路，不为近矣。反之而未尝与言行事，何也？」
- 曰：「夫既或治之，予何言哉？」
- 孟子自齐葬于鲁，反于齐，止于嬴。
- 充虞请曰：「前日不知虞之不肖，使虞敦匠事。严，虞不敢请。今愿窃有请也，木若以美然。」
- 曰：「古者棺椁无度，中古棺七寸，椁称之。自天子达于庶人。非直为观美也，然后尽于人心。不得，不可以为悦；无财，不可以为悦。得之为有财，古之人皆用之，吾何为独不然？且比化者，无使土亲肤，于人心独无恔乎？吾闻之君子：不以天下俭其亲。」
- 沈同以其私问曰：「燕可伐与？」
- 孟子曰：「可。子哙不得与人燕，子之不得受燕于子哙。有仕于此，而子悦之，不告于王而私与之吾子之禄爵；夫士也，亦无王命而私受之于子，则可乎？何以异于是？」
- 齐人伐燕。或问曰：「劝齐伐燕，有诸？」
- 曰：「未也。沈同问『燕可伐与』？吾应之曰『可』，彼然而伐之也。彼如曰『孰可以伐之』？则将应之曰：『为天吏，则可以伐之。』今有杀人者，或问之曰『人可杀与』？则将应之曰『可』。彼如曰『孰可以杀之』？则将应之曰：『为士师，则可以杀之。』今以燕伐燕，何为劝之哉？」
- 燕人畔。王曰：「吾甚惭于孟子。」
- 陈贾曰：「王无患焉。王自以为与周公，孰仁且智？」
- 王曰：「恶！是何言也？」
- 曰：「周公使管叔监殷，管叔以殷畔。知而使之，是不仁也；不知而使之，是不智也。仁智，周公未之尽也，而况于王乎？贾请见而解之。」
- 见孟子，问曰：「周公何人也？」
- 曰：「古圣人也。」
- 曰：「使管叔监殷，管叔以殷畔也，有诸？」
- 曰：「然。」
- 曰：「周公知其将畔而使之与？」
- 曰：「不知也。」
- 「然则圣人且有过与？」
- 曰：「周公，弟也；管叔，兄也。周公之过，不亦宜乎？且古之君子，过则改之；今之君子，过则顺之。古之君子，其过也，如日月之食，民皆见之；及其更也，民皆仰之。今之君子，岂徒顺之，又从为之辞。」
- 孟子致为臣而归。王就见孟子，曰：「前日愿见而不可得，得侍，同朝甚喜。今又弃寡人而归，不识可以继此而得见乎？」对曰：「不敢请耳，固所愿也。」
- 他日，王谓时子曰：「我欲中国而授孟子室，养弟子以万锺，使诸大夫国人皆有所矜式。子盍为我言之？」
- 时子因陈子而以告孟子，陈子以时子之言告孟子。孟子曰：「然。夫时子恶知其不可也？如使予欲富，辞十万而受万，是为欲富乎？季孙曰：『异哉子叔疑！使己为政，不用，则亦已矣，又使其子弟为卿。人亦孰不欲富贵？而独于富贵之中，有私龙断焉。』古之为市也，以其所有易其所无者，有司者治之耳。有贱丈夫焉，必求龙断而登之，以左右望而罔市利。人皆以为贱，故从而征之。征商，自此贱丈夫始矣。
- 孟子去齐，宿于昼。
- 有欲为王留行者，坐而言。不应，隐几而卧。客不悦曰：「弟子齐宿而后敢言，夫子卧而不听，请勿复敢见矣。」
- 曰：「坐！我明语子。昔者鲁缪公无人乎子思之侧，则不能安子思；泄柳、申详，无人乎缪公之侧，则不能安其身。子为长者虑，而不及子思，子绝长者乎？长者绝子乎？」
- 孟子去齐。尹士语人曰：「不识王之不可以为汤武，则是不明也；识其不可，然且至，则是干泽也。千里而见王，不遇故去。三宿而后出昼，是何濡滞也？士则兹不悦。」
- 高子以告。曰：「夫尹士恶知予哉？千里而见王，是予所欲也；不遇故去，岂予所欲哉？予不得已也。予三宿而出昼，于予心犹以为速。王庶几改之。王如改诸，则必反予。夫出昼而王不予追也，予然后浩然有归志。予虽然，岂舍王哉？王由足用为善。王如用予，则岂徒齐民安，天下之民举安。王庶几改之，予日望之。予岂若是小丈夫然哉？谏于其君而不受，则怒，悻悻然见于其面。去则穷日之力而后宿哉？」
- 尹士闻之曰：「士诚小人也。」
- 孟子去齐。充虞路问曰：「夫子若有不豫色然。前日虞闻诸夫子曰：『君子不怨天，不尤人。』」
- 曰：「彼一时，此一时也。五百年必有王者兴，其间必有名世者。由周而来，七百有余岁矣。以其数则过矣，以其时考之则可矣。夫天，未欲平治天下也；如欲平治天下，当今之世，舍我其谁也？吾何为不豫哉？」
- 孟子去齐，居休。
- 公孙丑问曰：「仕而不受禄，古之道乎？」
- 曰：「非也。于崇，吾得见王。退而有去志，不欲变，故不受也。继而有师命，不可以请。久于齐，非我志也。」

## 拼音
- meng4 zi3 yue1 ： 「 tian1 shi2 bu4 ru2 di4 li4 ， di4 li4 bu4 ru2 ren2 he2 。 san1 li3 zhi1 cheng2 ， qi1 li3 zhi1 guo1 ， huan2 er2 gong1 zhi1 er2 bu2 sheng4 。 fu1 huan2 er2 gong1 zhi1 ， bi4 you3 de2 tian1 shi2 zhe3 yi3 ； ran2 er2 bu2 sheng4 zhe3 ， shi4 tian1 shi2 bu4 ru2 di4 li4 ye3 。 cheng2 fei1 bu4 gao1 ye3 ， chi2 fei1 bu4 shen1 ye3 ， bing1 ge2 fei1 bu4 jian1 li4 ye3 ， mi3 su4 fei1 bu4 duo1 ye3 ； wei3 er2 qu4 zhi1 ， shi4 di4 li4 bu4 ru2 ren2 he2 ye3 。 gu4 yue1 ： yu4 min2 bu4 yi3 feng1 jiang1 zhi1 jie4 ， gu4 guo2 bu4 yi3 shan1 xi1 zhi1 xian3 ， wei1 tian1 xia4 bu4 yi3 bing1 ge2 zhi1 li4 。 de2 dao4 zhe3 duo1 zhu4 ， shi1 dao4 zhe3 gua3 zhu4 。 gua3 zhu4 zhi1 zhi4 ， qin1 qi0 pan4 zhi1 ； duo1 zhu4 zhi1 zhi4 ， tian1 xia4 shun4 zhi1 。 yi3 tian1 xia4 zhi1 suo3 shun4 ， gong1 qin1 qi0 zhi1 suo3 pan4 ； gu4 jun1 zi3 you3 bu2 zhan4 ， zhan4 bi4 sheng4 yi3 。 」
- meng4 zi3 jiang1 chao2 wang2 ， wang2 shi3 ren2 lai2 yue1 ： 「 gua3 ren2 ru2 jiu4 jian4 zhe3 ye3 ， you3 han2 ji2 ， bu4 ke3 yi3 feng1 。 chao2 jiang1 shi4 chao2 ， bu4 shi2 ke3 shi3 gua3 ren2 de2 jian4 hu1 ？ 」 dui4 yue1 ： 「 bu2 xing4 er2 you3 ji2 ， bu4 neng2 zao4 chao2 。 」
- ming2 ri4 ， chu1 diao4 yu2 dong1 guo1 shi4 ， gong1 sun1 chou3 yue1 ： 「 xi1 zhe3 ci2 yi3 bing4 ， jin1 ri4 diao4 ， huo4 zhe3 bu4 ke3 hu1 ！ 」 yue1 ： 「 xi1 zhe3 ji2 ， jin1 ri4 yu4 ， ru2 zhi1 he2 bu2 diao4 ？ 」
- wang2 shi3 ren2 wen4 ji2 ， yi1 lai2 。 meng4 zhong4 zi3 dui4 yue1 ： 「 xi1 zhe3 you3 wang2 ming4 ， you3 cai3 xin1 zhi1 you1 ， bu4 neng2 zao4 chao2 。 jin1 bing4 xiao3 yu4 ， qu1 zao4 yu2 chao2 ， wo3 bu4 shi2 neng2 zhi4 fou3 hu1 ？ 」 shi3 shu4 ren2 yao4 yu2 lu4 ， yue1 ： 「 qing3 bi4 wu2 gui1 ， er2 zao4 yu2 chao2 ！ 」
- bu4 de2 yi3 er2 zhi1 jing3 chou3 shi4 su4 yan1 。 jing3 zi3 yue1 ： 「 nei4 ze2 fu4 zi3 ， wai4 ze2 jun1 chen2 ， ren2 zhi1 da4 lun2 ye3 。 fu4 zi3 zhu3 en1 ， jun1 chen2 zhu3 jing4 。 chou3 jian4 wang2 zhi1 jing4 zi3 ye3 ， wei4 jian4 suo3 yi3 jing4 wang2 ye3 。 」
- yue1 ： 「 e4 ！ shi4 he2 yan2 ye3 ！ qi2 ren2 wu2 yi3 ren2 yi4 yu3 wang2 yan2 zhe3 ， qi3 yi3 ren2 yi4 wei4 bu4 mei3 ye3 ？ qi2 xin1 yue1 『 shi4 he2 zu2 yu3 yan2 ren2 yi4 ye3 』 yun2 er3 ， ze2 bu2 jing4 mo4 da4 hu1 shi4 。 wo3 fei1 yao2 shun4 zhi1 dao4 ， bu4 gan3 yi3 chen2 yu2 wang2 qian2 ， gu4 qi2 ren2 mo4 ru2 wo3 jing4 wang2 ye3 。 」
- jing3 zi3 yue1 ： 「 fou3 ， fei1 ci3 zhi1 wei4 ye3 。 li3 yue1 ： 『 fu4 zhao4 ， wu2 nuo4 ； jun1 ming4 zhao4 ， bu2 si4 jia4 。 』 gu4 jiang1 chao2 ye3 ， wen2 wang2 ming4 er2 sui4 bu4 guo3 ， yi2 yu3 fu1 li3 ruo4 bu4 xiang1 si4 ran2 。 」
- yue1 ： 「 qi3 wei4 shi4 yu3 ？ ceng2 zi3 yue1 ： 『 jin4 chu3 zhi1 fu4 ， bu4 ke3 ji2 ye3 。 bi3 yi3 qi2 fu4 ， wo3 yi3 wu2 ren2 ； bi3 yi3 qi2 jue2 ， wo3 yi3 wu2 yi4 ， wu2 he2 qie4 hu1 zai1 ？ 』 fu1 qi3 bu2 yi4 er2 ceng2 zi3 yan2 zhi1 ？ shi4 huo4 yi2 dao4 ye3 。 tian1 xia4 you3 da2 zun1 san1 ： jue2 yi1 ， chi3 yi1 ， de2 yi1 。 chao2 ting2 mo4 ru2 jue2 ， xiang1 dang3 mo4 ru2 chi3 ， fu3 shi4 zhang3 min2 mo4 ru2 de2 。 e4 de2 you3 qi2 yi1 ， yi3 man4 qi2 er4 zai1 ？ gu4 jiang1 da4 you3 wei4 zhi1 jun1 ， bi4 you3 suo3 bu2 zhao4 zhi1 chen2 。 yu4 you3 mou2 yan1 ， ze2 jiu4 zhi1 。 qi2 zun1 de2 le4 dao4 ， bu4 ru2 shi4 bu4 zu2 yu3 you3 wei4 ye3 。 gu4 tang1 zhi1 yu2 yi1 yin3 ， xue2 yan1 er2 hou4 chen2 zhi1 ， gu4 bu4 lao2 er2 wang2 ； huan2 gong1 zhi1 yu2 guan3 zhong4 ， xue2 yan1 er2 hou4 chen2 zhi1 ， gu4 bu4 lao2 er2 ba4 。 jin1 tian1 xia4 di4 chou3 de2 qi2 ， mo4 neng2 xiang1 shang4 。 wu2 ta1 ， hao3 chen2 qi2 suo3 jiao4 ， er2 bu4 hao3 chen2 qi2 suo3 shou4 jiao4 。 tang1 zhi1 yu2 yi1 yin3 ， huan2 gong1 zhi1 yu2 guan3 zhong4 ， ze2 bu4 gan3 zhao4 。 guan3 zhong4 qie3 you2 bu4 ke3 zhao4 ， er2 kuang4 bu2 wei4 guan3 zhong4 zhe3 hu1 ？ 」
- chen2 zhen1 wen4 yue1 ： 「 qian2 ri4 yu2 qi2 ， wang2 kui4 jian1 jin1 yi4 bai3 er2 bu2 shou4 ； yu2 song4 ， kui4 qi1 shi2 yi4 er2 shou4 ； yu2 xue1 ， kui4 wu3 shi2 yi4 er2 shou4 。 qian2 ri4 zhi1 bu2 shou4 shi4 ， ze2 jin1 ri4 zhi1 shou4 fei1 ye3 ； jin1 ri4 zhi1 shou4 shi4 ， ze2 qian2 ri4 zhi1 bu2 shou4 fei1 ye3 。 fu1 zi3 bi4 ju1 yi4 yu2 ci3 yi3 。 」
- meng4 zi3 yue1 ： 「 jie1 shi4 ye3 。 dang1 zai4 song4 ye3 ， yu3 jiang1 you3 yuan3 xing2 。 xing2 zhe3 bi4 yi3 jin4 ， ci2 yue1 ： 『 kui4 jin4 。 』 yu3 he2 wei4 bu2 shou4 ？ dang1 zai4 xue1 ye3 ， yu3 you3 jie4 xin1 。 ci2 yue1 ： 『 wen2 jie4 。 』 gu4 wei4 bing1 kui4 zhi1 ， yu3 he2 wei4 bu2 shou4 ？ ruo4 yu2 qi2 ， ze2 wei4 you3 chu4 ye3 。 wu2 chu4 er2 kui4 zhi1 ， shi4 huo4 zhi1 ye3 。 yan1 you3 jun1 zi3 er2 ke3 yi3 huo4 qu3 hu1 ？ 」
- meng4 zi3 zhi1 ping2 lu4 。 wei4 qi2 da4 fu1 yue1 ： 「 zi3 zhi1 chi2 ji3 zhi1 shi4 ， yi2 ri4 er2 san1 shi1 wu3 ， ze2 qu4 zhi1 fou3 hu1 ？ 」
- yue1 ： 「 bu2 dai4 san1 。 」
- 「 ran2 ze2 zi3 zhi1 shi1 wu3 ye3 yi4 duo1 yi3 。 xiong1 nian2 ji1 sui4 ， zi3 zhi1 min2 ， lao3 lei2 zhuan3 yu2 gou1 he4 ， zhuang4 zhe3 san4 er2 zhi1 si4 fang1 zhe3 ， ji3 qian1 ren2 yi3 。 」
- yue1 ： 「 ci3 fei1 ju4 xin1 zhi1 suo3 de2 wei4 ye3 。 」
- yue1 ： 「 jin1 you3 shou4 ren2 zhi1 niu2 yang2 er2 wei4 zhi1 mu4 zhi1 zhe3 ， ze2 bi4 wei4 zhi1 qiu2 mu4 yu3 chu2 yi3 。 qiu2 mu4 yu3 chu2 er2 bu4 de2 ， ze2 fan3 zhu1 qi2 ren2 hu1 ？ yi4 yi4 li4 er2 shi4 qi2 si3 yu3 ？ 」
- yue1 ： 「 ci3 ze2 ju4 xin1 zhi1 zui4 ye3 。 」
- ta1 ri4 ， jian4 yu2 wang2 yue1 ： 「 wang2 zhi1 wei4 dou1 zhe3 ， chen2 zhi1 wu3 ren2 yan1 。 zhi1 qi2 zui4 zhe3 ， wei2 kong3 ju4 xin1 。 wei4 wang2 song4 zhi1 。 」 wang2 yue1 ： 「 ci3 ze2 gua3 ren2 zhi1 zui4 ye3 。 」
- meng4 zi3 wei4 qi2 wa1 yue1 ： 「 zi3 zhi1 ci2 ling2 qiu1 er2 qing3 shi4 shi1 ， si4 ye3 ， wei4 qi2 ke3 yi3 yan2 ye3 。 jin1 ji4 shu4 yue4 yi3 ， wei4 ke3 yi3 yan2 yu3 ？ 」
- qi2 wa1 jian4 yu2 wang2 er2 bu2 yong4 ， zhi4 wei4 chen2 er2 qu4 。 qi2 ren2 yue1 ： 「 suo3 yi3 wei2 qi2 wa1 ， ze2 shan4 yi3 ； suo3 yi3 zi4 wei4 ， ze2 wu2 bu4 zhi1 ye3 。 」
- gong1 dou1 zi3 yi3 gao4 。 yue1 ： 「 wu2 wen2 zhi1 ye3 ： you3 guan1 shou3 zhe3 ， bu4 de2 qi2 zhi2 ze2 qu4 ； you3 yan2 ze2 zhe3 ， bu4 de2 qi2 yan2 ze2 qu4 。 wo3 wu2 guan1 shou3 ， wo3 wu2 yan2 ze2 ye3 ， ze2 wu2 jin4 tui4 ， qi3 bu2 chuo4 chuo4 ran2 you3 yu2 yu4 zai1 ？ 」
- meng4 zi3 wei4 qing1 yu2 qi2 ， chu1 diao4 yu2 teng2 ， wang2 shi3 gai4 dai4 fu0 wang2 huan1 wei4 fu3 xing2 。 wang2 huan1 chao2 mu4 jian4 ， fan3 qi2 teng2 zhi1 lu4 ， wei4 chang2 yu3 zhi1 yan2 xing2 shi4 ye3 。
- gong1 sun1 chou3 yue1 ： 「 qi2 qing1 zhi1 wei4 ， bu2 wei4 xiao3 yi3 ； qi2 teng2 zhi1 lu4 ， bu2 wei4 jin4 yi3 。 fan3 zhi1 er2 wei4 chang2 yu3 yan2 xing2 shi4 ， he2 ye3 ？ 」
- yue1 ： 「 fu1 ji4 huo4 zhi4 zhi1 ， yu3 he2 yan2 zai1 ？ 」
- meng4 zi3 zi4 qi2 zang4 yu2 lu3 ， fan3 yu2 qi2 ， zhi3 yu2 ying2 。
- chong1 yu2 qing3 yue1 ： 「 qian2 ri4 bu4 zhi1 yu2 zhi1 bu2 xiao4 ， shi3 yu2 dun1 jiang4 shi4 。 yan2 ， yu2 bu4 gan3 qing3 。 jin1 yuan4 qie4 you3 qing3 ye3 ， mu4 ruo4 yi3 mei3 ran2 。 」
- yue1 ： 「 gu3 zhe3 guan1 guo3 wu2 du4 ， zhong1 gu3 guan1 qi1 cun4 ， guo3 cheng1 zhi1 。 zi4 tian1 zi3 da2 yu2 shu4 ren2 。 fei1 zhi2 wei4 guan1 mei3 ye3 ， ran2 hou4 jin4 yu2 ren2 xin1 。 bu4 de2 ， bu4 ke3 yi3 wei2 yue4 ； wu2 cai2 ， bu4 ke3 yi3 wei2 yue4 。 de2 zhi1 wei4 you3 cai2 ， gu3 zhi1 ren2 jie1 yong4 zhi1 ， wu2 he2 wei4 du2 bu4 ran2 ？ qie3 bi3 hua4 zhe3 ， wu2 shi3 tu3 qin1 fu1 ， yu2 ren2 xin1 du2 wu2 xiao4 hu1 ？ wu2 wen2 zhi1 jun1 zi3 ： bu4 yi3 tian1 xia4 jian3 qi2 qin1 。 」
- shen3 tong2 yi3 qi2 si1 wen4 yue1 ： 「 yan4 ke3 fa2 yu3 ？ 」
- meng4 zi3 yue1 ： 「 ke3 。 zi3 kuai4 bu4 de2 yu3 ren2 yan4 ， zi3 zhi1 bu4 de2 shou4 yan4 yu2 zi3 kuai4 。 you3 shi4 yu2 ci3 ， er2 zi3 yue4 zhi1 ， bu2 gao4 yu2 wang2 er2 si1 yu3 zhi1 wu2 zi3 zhi1 lu4 jue2 ； fu1 shi4 ye3 ， yi4 wu2 wang2 ming4 er2 si1 shou4 zhi1 yu2 zi3 ， ze2 ke3 hu1 ？ he2 yi3 yi4 yu2 shi4 ？ 」
- qi2 ren2 fa2 yan4 。 huo4 wen4 yue1 ： 「 quan4 qi2 fa2 yan4 ， you3 zhu1 ？ 」
- yue1 ： 「 wei4 ye3 。 shen3 tong2 wen4 『 yan4 ke3 fa2 yu3 』 ？ wu2 ying4 zhi1 yue1 『 ke3 』 ， bi3 ran2 er2 fa2 zhi1 ye3 。 bi3 ru2 yue1 『 shu2 ke3 yi3 fa2 zhi1 』 ？ ze2 jiang1 ying4 zhi1 yue1 ： 『 wei4 tian1 li4 ， ze2 ke3 yi3 fa2 zhi1 。 』 jin1 you3 sha1 ren2 zhe3 ， huo4 wen4 zhi1 yue1 『 ren2 ke3 sha1 yu3 』 ？ ze2 jiang1 ying4 zhi1 yue1 『 ke3 』 。 bi3 ru2 yue1 『 shu2 ke3 yi3 sha1 zhi1 』 ？ ze2 jiang1 ying4 zhi1 yue1 ： 『 wei4 shi4 shi1 ， ze2 ke3 yi3 sha1 zhi1 。 』 jin1 yi3 yan4 fa2 yan4 ， he2 wei4 quan4 zhi1 zai1 ？ 」
- yan4 ren2 pan4 。 wang2 yue1 ： 「 wu2 shen4 can2 yu2 meng4 zi3 。 」
- chen2 jia3 yue1 ： 「 wang2 wu2 huan4 yan1 。 wang2 zi4 yi3 wei2 yu3 zhou1 gong1 ， shu2 ren2 qie3 zhi4 ？ 」
- wang2 yue1 ： 「 e4 ！ shi4 he2 yan2 ye3 ？ 」
- yue1 ： 「 zhou1 gong1 shi3 guan3 shu1 jian1 yin1 ， guan3 shu1 yi3 yin1 pan4 。 zhi1 er2 shi3 zhi1 ， shi4 bu4 ren2 ye3 ； bu4 zhi1 er2 shi3 zhi1 ， shi4 bu2 zhi4 ye3 。 ren2 zhi4 ， zhou1 gong1 wei4 zhi1 jin4 ye3 ， er2 kuang4 yu2 wang2 hu1 ？ jia3 qing3 jian4 er2 jie3 zhi1 。 」
- jian4 meng4 zi3 ， wen4 yue1 ： 「 zhou1 gong1 he2 ren2 ye3 ？ 」
- yue1 ： 「 gu3 sheng4 ren2 ye3 。 」
- yue1 ： 「 shi3 guan3 shu1 jian1 yin1 ， guan3 shu1 yi3 yin1 pan4 ye3 ， you3 zhu1 ？ 」
- yue1 ： 「 ran2 。 」
- yue1 ： 「 zhou1 gong1 zhi1 qi2 jiang1 pan4 er2 shi3 zhi1 yu3 ？ 」
- yue1 ： 「 bu4 zhi1 ye3 。 」
- 「 ran2 ze2 sheng4 ren2 qie3 you3 guo4 yu3 ？ 」
- yue1 ： 「 zhou1 gong1 ， di4 ye3 ； guan3 shu1 ， xiong1 ye3 。 zhou1 gong1 zhi1 guo4 ， bu2 yi4 yi2 hu1 ？ qie3 gu3 zhi1 jun1 zi3 ， guo4 ze2 gai3 zhi1 ； jin1 zhi1 jun1 zi3 ， guo4 ze2 shun4 zhi1 。 gu3 zhi1 jun1 zi3 ， qi2 guo4 ye3 ， ru2 ri4 yue4 zhi1 shi2 ， min2 jie1 jian4 zhi1 ； ji2 qi2 geng4 ye3 ， min2 jie1 yang3 zhi1 。 jin1 zhi1 jun1 zi3 ， qi3 tu2 shun4 zhi1 ， you4 cong2 wei4 zhi1 ci2 。 」
- meng4 zi3 zhi4 wei4 chen2 er2 gui1 。 wang2 jiu4 jian4 meng4 zi3 ， yue1 ： 「 qian2 ri4 yuan4 jian4 er2 bu4 ke3 de2 ， de2 shi4 ， tong2 chao2 shen4 xi3 。 jin1 you4 qi4 gua3 ren2 er2 gui1 ， bu4 shi2 ke3 yi3 ji4 ci3 er2 de2 jian4 hu1 ？ 」 dui4 yue1 ： 「 bu4 gan3 qing3 er3 ， gu4 suo3 yuan4 ye3 。 」
- ta1 ri4 ， wang2 wei4 shi2 zi3 yue1 ： 「 wo3 yu4 zhong1 guo2 er2 shou4 meng4 zi3 shi4 ， yang3 di4 zi3 yi3 wan4 zhong1 ， shi3 zhu1 dai4 fu0 guo2 ren2 jie1 you3 suo3 jin1 shi4 。 zi3 he2 wei4 wo3 yan2 zhi1 ？ 」
- shi2 zi3 yin1 chen2 zi3 er2 yi3 gao4 meng4 zi3 ， chen2 zi3 yi3 shi2 zi3 zhi1 yan2 gao4 meng4 zi3 。 meng4 zi3 yue1 ： 「 ran2 。 fu1 shi2 zi3 e4 zhi1 qi2 bu4 ke3 ye3 ？ ru2 shi3 yu3 yu4 fu4 ， ci2 shi2 wan4 er2 shou4 wan4 ， shi4 wei4 yu4 fu4 hu1 ？ ji4 sun1 yue1 ： 『 yi4 zai1 zi3 shu1 yi2 ！ shi3 ji3 wei2 zheng4 ， bu2 yong4 ， ze2 yi4 yi3 yi3 ， you4 shi3 qi2 zi3 di4 wei4 qing1 。 ren2 yi4 shu2 bu2 yu4 fu4 gui4 ？ er2 du2 yu2 fu4 gui4 zhi1 zhong1 ， you3 si1 long2 duan4 yan1 。 』 gu3 zhi1 wei4 shi4 ye3 ， yi3 qi2 suo3 you3 yi4 qi2 suo3 wu2 zhe3 ， you3 si1 zhe3 zhi4 zhi1 er3 。 you3 jian4 zhang4 fu0 yan1 ， bi4 qiu2 long2 duan4 er2 deng1 zhi1 ， yi3 zuo3 you4 wang4 er2 wang3 shi4 li4 。 ren2 jie1 yi3 wei2 jian4 ， gu4 cong2 er2 zheng1 zhi1 。 zheng1 shang1 ， zi4 ci3 jian4 zhang4 fu0 shi3 yi3 。
- meng4 zi3 qu4 qi2 ， su4 yu2 zhou4 。
- you3 yu4 wei4 wang2 liu2 xing2 zhe3 ， zuo4 er2 yan2 。 bu2 ying4 ， yin3 ji3 er2 wo4 。 ke4 bu2 yue4 yue1 ： 「 di4 zi3 qi2 su4 er2 hou4 gan3 yan2 ， fu1 zi3 wo4 er2 bu4 ting1 ， qing3 wu4 fu4 gan3 jian4 yi3 。 」
- yue1 ： 「 zuo4 ！ wo3 ming2 yu3 zi3 。 xi1 zhe3 lu3 miu4 gong1 wu2 ren2 hu1 zi3 si1 zhi1 ce4 ， ze2 bu4 neng2 an1 zi3 si1 ； xie4 liu3 、 shen1 xiang2 ， wu2 ren2 hu1 miu4 gong1 zhi1 ce4 ， ze2 bu4 neng2 an1 qi2 shen1 。 zi3 wei4 zhang3 zhe3 lü4 ， er2 bu4 ji2 zi3 si1 ， zi3 jue2 zhang3 zhe3 hu1 ？ zhang3 zhe3 jue2 zi3 hu1 ？ 」
- meng4 zi3 qu4 qi2 。 yin3 shi4 yu3 ren2 yue1 ： 「 bu4 shi2 wang2 zhi1 bu4 ke3 yi3 wei2 tang1 wu3 ， ze2 shi4 bu4 ming2 ye3 ； shi2 qi2 bu4 ke3 ， ran2 qie3 zhi4 ， ze2 shi4 gan1 ze2 ye3 。 qian1 li3 er2 jian4 wang2 ， bu2 yu4 gu4 qu4 。 san1 su4 er2 hou4 chu1 zhou4 ， shi4 he2 ru2 zhi4 ye3 ？ shi4 ze2 zi1 bu2 yue4 。 」
- gao1 zi3 yi3 gao4 。 yue1 ： 「 fu1 yin3 shi4 e4 zhi1 yu3 zai1 ？ qian1 li3 er2 jian4 wang2 ， shi4 yu3 suo3 yu4 ye3 ； bu2 yu4 gu4 qu4 ， qi3 yu3 suo3 yu4 zai1 ？ yu3 bu4 de2 yi3 ye3 。 yu3 san1 su4 er2 chu1 zhou4 ， yu2 yu3 xin1 you2 yi3 wei2 su4 。 wang2 shu4 ji3 gai3 zhi1 。 wang2 ru2 gai3 zhu1 ， ze2 bi4 fan3 yu3 。 fu1 chu1 zhou4 er2 wang2 bu4 yu3 zhui1 ye3 ， yu3 ran2 hou4 hao4 ran2 you3 gui1 zhi4 。 yu3 sui1 ran2 ， qi3 she4 wang2 zai1 ？ wang2 you2 zu2 yong4 wei4 shan4 。 wang2 ru2 yong4 yu3 ， ze2 qi3 tu2 qi2 min2 an1 ， tian1 xia4 zhi1 min2 ju3 an1 。 wang2 shu4 ji1 gai3 zhi1 ， yu3 ri4 wang4 zhi1 。 yu3 qi3 ruo4 shi4 xiao3 zhang4 fu0 ran2 zai1 ？ jian4 yu2 qi2 jun1 er2 bu2 shou4 ， ze2 nu4 ， xing4 xing4 ran2 jian4 yu2 qi2 mian4 。 qu4 ze2 qiong2 ri4 zhi1 li4 er2 hou4 su4 zai1 ？ 」
- yin3 shi4 wen2 zhi1 yue1 ： 「 shi4 cheng2 xiao3 ren2 ye3 。 」
- meng4 zi3 qu4 qi2 。 chong1 yu2 lu4 wen4 yue1 ： 「 fu1 zi3 ruo4 you3 bu2 yu4 se4 ran2 。 qian2 ri4 yu2 wen2 zhu1 fu1 zi3 yue1 ： 『 jun1 zi3 bu2 yuan4 tian1 ， bu4 you2 ren2 。 』 」
- yue1 ： 「 bi3 yi4 shi2 ， ci3 yi4 shi2 ye3 。 wu3 bai3 nian2 bi4 you3 wang2 zhe3 xing1 ， qi2 jian1 bi4 you3 ming2 shi4 zhe3 。 you2 zhou1 er2 lai2 ， qi1 bai3 you3 yu2 sui4 yi3 。 yi3 qi2 shu4 ze2 guo4 yi3 ， yi3 qi2 shi2 kao3 zhi1 ze2 ke3 yi3 。 fu1 tian1 ， wei4 yu4 ping2 zhi4 tian1 xia4 ye3 ； ru2 yu4 ping2 zhi4 tian1 xia4 ， dang1 jin1 zhi1 shi4 ， she3 wo3 qi2 shui2 ye3 ？ wu2 he2 wei4 bu2 yu4 zai1 ？ 」
- meng4 zi3 qu4 qi2 ， ju1 xiu1 。
- gong1 sun1 chou3 wen4 yue1 ： 「 shi4 er2 bu2 shou4 lu4 ， gu3 zhi1 dao4 hu1 ？ 」
- yue1 ： 「 fei1 ye3 。 yu2 chong2 ， wu2 de2 jian4 wang2 。 tui4 er2 you3 qu4 zhi4 ， bu2 yu4 bian4 ， gu4 bu2 shou4 ye3 。 ji4 er2 you3 shi1 ming4 ， bu4 ke3 yi3 qing3 。 jiu3 yu2 qi2 ， fei1 wo3 zhi4 ye3 。 」

## 注释

## 译文

## 赏析
