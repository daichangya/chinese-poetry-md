---
id: meng-zi-wan-zhang-shang
title: 万章上
titlePinyin: wan4 zhang1 shang4
titleSlug: wan-zhang-shang
author: 孟子
authorPinyin: meng4 zi3
authorSlug: meng-zi
dynasty: 战国
dynastyPinyin: zhan4 guo2
dynastySlug: zhan-guo
tags:
  - 四书五经
---
## 正文
- 万章问曰：「舜往于田，号泣于旻天，何为其号泣也？」
- 孟子曰：「怨慕也。」
- 万章曰：「父母爱之，喜而不忘；父母恶之，劳而不怨。然则舜怨乎？」
- 曰：「长息问于公明高曰：『舜往于田，则吾既得闻命矣；号泣于旻天，于父母，则吾不知也。』公明高曰：『是非尔所知也。』夫公明高以孝子之心，为不若是恝，我竭力耕田，共为子职而已矣，父母之不我爱，于我何哉？帝使其子九男二女，百官牛羊仓廪备，以事舜于畎亩之中。天下之士多就之者，帝将胥天下而迁之焉。为不顺于父母，如穷人无所归。天下之士悦之，人之所欲也，而不足以解忧；好色，人之所欲，妻帝之二女，而不足以解忧；富，人之所欲，富有天下，而不足以解忧；贵，人之所欲，贵为天子，而不足以解忧。人悦之、好色、富贵，无足以解忧者，惟顺于父母，可以解忧。人少，则慕父母；知好色，则慕少艾；有妻子，则慕妻子；仕则慕君，不得于君则热中。大孝终身慕父母。五十而慕者，予于大舜见之矣。」
- 万章问曰：「《诗》云：『娶妻如之何？必告父母。』信斯言也，宜莫如舜。舜之不告而娶，何也？」
- 孟子曰：「告则不得娶。男女居室，人之大伦也。如告，则废人之大伦，以怼父母，是以不告也。」
- 万章曰：「舜之不告而娶，则吾既得闻命矣；帝之妻舜而不告，何也？」
- 曰：「帝亦知告焉则不得妻也。」
- 万章曰：「父母使舜完廪，捐阶，瞽瞍焚廪。使浚井，出，从而揜之。象曰：『谟盖都君咸我绩。牛羊父母，仓廪父母，干戈朕，琴朕，弤朕，二嫂使治朕栖。』象往入舜宫，舜在床琴。象曰：『郁陶思君尔。』忸怩。舜曰：『惟兹臣庶，汝其于予治。』不识舜不知象之将杀己与？」
- 曰：「奚而不知也？象忧亦忧，象喜亦喜。」
- 曰：「然则舜伪喜者与？」
- 曰：「否。昔者有馈生鱼于郑子产，子产使校人畜之池。校人烹之，反命曰：『始舍之圉圉焉，少则洋洋焉，攸然而逝。』子产曰『得其所哉！得其所哉！』校人出，曰：『孰谓子产智？予既烹而食之，曰：得其所哉？得其所哉。』故君子可欺以其方，难罔以非其道。彼以爱兄之道来，故诚信而喜之，奚伪焉？」
- 万章问曰：「象日以杀舜为事，立为天子，则放之，何也？」
- 孟子曰：「封之也，或曰放焉。」
- 万章曰：「舜流共工于幽州，放驩兜于崇山，杀三苗于三危，殛鲧于羽山，四罪而天下咸服，诛不仁也。象至不仁，封之有庳。有庳之人奚罪焉？仁人固如是乎？在他人则诛之，在弟则封之。」
- 曰：「仁人之于弟也，不藏怒焉，不宿怨焉，亲爱之而已矣。亲之欲其贵也，爱之欲其富也。封之有庳，富贵之也。身为天子，弟为匹夫，可谓亲爱之乎？」
- 「敢问或曰放者，何谓也？」
- 曰：「象不得有为于其国，天子使吏治其国，而纳其贡税焉，故谓之放，岂得暴彼民哉？虽然，欲常常而见之，故源源而来。『不及贡，以政接于有庳』，此之谓也。」
- 咸丘蒙问曰：「语云：『盛德之士，君不得而臣，父不得而子。』舜南面而立，尧帅诸侯北面而朝之，瞽瞍亦北面而朝之。舜见瞽瞍，其容有蹙。孔子曰：『于斯时也，天下殆哉，岌岌乎！』不识此语诚然乎哉？」
- 孟子曰：「否。此非君子之言，齐东野人之语也。尧老而舜摄也。《尧典》曰：『二十有八载，放勋乃徂落，百姓如丧考妣，三年，四海遏密八音。』孔子曰：『天无二日，民无二王。』舜既为天子矣，又帅天下诸侯以为尧三年丧，是二天子矣。」
- 咸丘蒙曰：「舜之不臣尧，则吾既得闻命矣。《诗》云：『普天之下，莫非王土；率土之滨，莫非王臣。』而舜既为天子矣，敢问瞽瞍之非臣，如何？」
- 曰：「是诗也，非是之谓也；劳于王事，而不得养父母也。曰：『此莫非王事，我独贤劳也。』故说《诗》者，不以文害辞，不以辞害志。以意逆志，是为得之。如以辞而已矣，《云汉》之诗曰：『周余黎民，靡有孑遗。』信斯言也，是周无遗民也。孝子之至，莫大乎尊亲；尊亲之至，莫大乎以天下养。为天子父，尊之至也；以天下养，养之至也。《诗》曰：『永言孝思，孝思维则。』此之谓也。《书》曰：『祗载见瞽瞍，夔夔齐栗，瞽瞍亦允若。』是为父不得而子也。」
- 万章曰：「尧以天下与舜，有诸？」
- 孟子曰：「否。天子不能以天下与人。」
- 「然则舜有天下也，孰与之？」
- 曰：「天与之。」
- 「天与之者，谆谆然命之乎？」
- 曰：「否。天不言，以行与事示之而已矣。」
- 曰：「以行与事示之者如之何？」
- 曰：「天子能荐人于天，不能使天与之天下；诸侯能荐人于天子，不能使天子与之诸侯；大夫能荐人于诸侯，不能使诸侯与之大夫。昔者尧荐舜于天而天受之，暴之于民而民受之，故曰：天不言，以行与事示之而已矣。」
- 曰：「敢问荐之于天而天受之，暴之于民而民受之，如何？」
- 曰：「使之主祭而百神享之，是天受之；使之主事而事治，百姓安之，是民受之也。天与之，人与之，故曰：天子不能以天下与人。舜相尧二十有八载，非人之所能为也，天也。尧崩，三年之丧毕，舜避尧之子于南河之南。天下诸侯朝觐者，不之尧之子而之舜；讼狱者，不之尧之子而之舜；讴歌者，不讴歌尧之子而讴歌舜，故曰天也。夫然后之中国，践天子位焉。而居尧之宫，逼尧之子，是篡也，非天与也。《太誓》曰：『天视自我民视，天听自我民听』，此之谓也。」
- 万章问曰：「人有言：『至于禹而德衰，不传于贤而传于子。』有诸？」
- 孟子曰：「否，不然也。天与贤，则与贤；天与子，则与子。昔者舜荐禹于天，十有七年，舜崩。三年之丧毕，禹避舜之子于阳城。天下之民从之，若尧崩之后，不从尧之子而从舜也。禹荐益于天，七年，禹崩。三年之丧毕，益避禹之子于箕山之阴。朝觐讼狱者不之益而之启，曰：『吾君之子也。』讴歌者不讴歌益而讴歌启，曰：『吾君之子也。』丹朱之不肖，舜之子亦不肖。舜之相尧，禹之相舜也，历年多，施泽于民久。启贤，能敬承继禹之道。益之相禹也，历年少，施泽于民未久。舜、禹、益相去久远，其子之贤不肖，皆天也，非人之所能为也。莫之为而为者，天也；莫之致而至者，命也。匹夫而有天下者，德必若舜禹，而又有天子荐之者，故仲尼不有天下。继世以有天下，天之所废，必若桀纣者也，故益、伊尹、周公不有天下。伊尹相汤以王于天下。汤崩，太丁未立，外丙二年，仲壬四年。太甲颠覆汤之典刑，伊尹放之于桐。三年，太甲悔过，自怨自艾，于桐处仁迁义；三年，以听伊尹之训己也，复归于亳。周公之不有天下，犹益之于夏，伊尹之于殷也。孔子曰：『唐虞禅，夏后、殷、周继，其义一也。』」
- 万章问曰：「人有言『伊尹以割烹要汤』有诸？」
- 孟子曰：「否，不然。伊尹耕于有莘之野，而乐尧舜之道焉。非其义也，非其道也，禄之以天下，弗顾也；系马千驷，弗视也。非其义也，非其道也，一介不以与人，一介不以取诸人，汤使人以币聘之，嚣嚣然曰：『我何以汤之聘币为哉？我岂若处畎亩之中，由是以乐尧舜之道哉？』汤三使往聘之，既而幡然改曰：『与我处畎亩之中，由是以乐尧舜之道，吾岂若使是君为尧舜之君哉？吾岂若使是民为尧舜之民哉？吾岂若于吾身亲见之哉？天之生此民也，使先知觉后知，使先觉觉后觉也。予，天民之先觉者也；予将以斯道觉斯民也。非予觉之，而谁也？』思天下之民匹夫匹妇有不被尧舜之泽者，若己推而内之沟中。其自任以天下之重如此，故就汤而说之以伐夏救民。吾未闻枉己而正人者也，况辱己以正天下者乎？圣人之行不同也，或远或近，或去或不去，归洁其身而已矣。吾闻其以尧舜之道要汤，未闻以割烹也。伊训曰：『天诛造攻自牧宫，朕载自亳。』」
- 万章问曰：「或谓孔子于卫主痈疽，于齐主侍人瘠环，有诸乎？」
- 孟子曰：「否，不然也。好事者为之也。于卫主颜雠由。弥子之妻与子路之妻，兄弟也。弥子谓子路曰：『孔子主我，卫卿可得也。』子路以告。孔子曰：『有命。』孔子进以礼，退以义，得之不得曰『有命』。而主痈疽与侍人瘠环，是无义无命也。孔子悦于鲁卫，遭宋桓司马将要而杀之，微服而过宋。是时孔子当阨，主司城贞子，为陈侯周臣。吾闻观近臣，以其所为主；观远臣，以其所主。若孔子主痈疽与侍人瘠环，何以为孔子？」
- 万章问曰：「或曰：『百里奚自鬻于秦养牲者，五羊之皮，食牛，以要秦穆公。』信乎？」
- 孟子曰：「否，不然。好事者为之也。百里奚，虞人也。晋人以垂棘之璧与屈产之乘，假道于虞以伐虢。宫之奇谏，百里奚不谏。知虞公之不可谏而去，之秦，年已七十矣，曾不知以食牛干秦穆公之为污也，可谓智乎？不可谏而不谏，可谓不智乎？知虞公之将亡而先去之，不可谓不智也。时举于秦，知穆公之可与有行也而相之，可谓不智乎？相秦而显其君于天下，可传于后世，不贤而能之乎？自鬻以成其君，乡党自好者不为，而谓贤者为之乎？」

## 拼音
- wan4 zhang1 wen4 yue1 ： 「 shun4 wang3 yu2 tian2 ， hao4 qi4 yu2 min2 tian1 ， he2 wei4 qi2 hao4 qi4 ye3 ？ 」
- meng4 zi3 yue1 ： 「 yuan4 mu4 ye3 。 」
- wan4 zhang1 yue1 ： 「 fu4 mu3 ai4 zhi1 ， xi3 er2 bu2 wang4 ； fu4 mu3 e4 zhi1 ， lao2 er2 bu2 yuan4 。 ran2 ze2 shun4 yuan4 hu1 ？ 」
- yue1 ： 「 chang2 xi1 wen4 yu2 gong1 ming2 gao1 yue1 ： 『 shun4 wang3 yu2 tian2 ， ze2 wu2 ji4 de2 wen2 ming4 yi3 ； hao4 qi4 yu2 min2 tian1 ， yu2 fu4 mu3 ， ze2 wu2 bu4 zhi1 ye3 。 』 gong1 ming2 gao1 yue1 ： 『 shi4 fei1 er3 suo3 zhi1 ye3 。 』 fu1 gong1 ming2 gao1 yi3 xiao4 zi3 zhi1 xin1 ， wei4 bu2 ruo4 shi4 jia2 ， wo3 jie2 li4 geng1 tian2 ， gong4 wei4 zi3 zhi2 er2 yi3 yi3 ， fu4 mu3 zhi1 bu4 wo3 ai4 ， yu2 wo3 he2 zai1 ？ di4 shi3 qi2 zi3 jiu3 nan2 er4 nü3 ， bai3 guan1 niu2 yang2 cang1 lin3 bei4 ， yi3 shi4 shun4 yu2 quan3 mu3 zhi1 zhong1 。 tian1 xia4 zhi1 shi4 duo1 jiu4 zhi1 zhe3 ， di4 jiang1 xu1 tian1 xia4 er2 qian1 zhi1 yan1 。 wei4 bu2 shun4 yu2 fu4 mu3 ， ru2 qiong2 ren2 wu2 suo3 gui1 。 tian1 xia4 zhi1 shi4 yue4 zhi1 ， ren2 zhi1 suo3 yu4 ye3 ， er2 bu4 zu2 yi3 jie3 you1 ； hao4 se4 ， ren2 zhi1 suo3 yu4 ， qi1 di4 zhi1 er4 nü3 ， er2 bu4 zu2 yi3 jie3 you1 ； fu4 ， ren2 zhi1 suo3 yu4 ， fu4 you3 tian1 xia4 ， er2 bu4 zu2 yi3 jie3 you1 ； gui4 ， ren2 zhi1 suo3 yu4 ， gui4 wei4 tian1 zi3 ， er2 bu4 zu2 yi3 jie3 you1 。 ren2 yue4 zhi1 、 hao4 se4 、 fu4 gui4 ， wu2 zu2 yi3 jie3 you1 zhe3 ， wei2 shun4 yu2 fu4 mu3 ， ke3 yi3 jie3 you1 。 ren2 shao3 ， ze2 mu4 fu4 mu3 ； zhi1 hao4 se4 ， ze2 mu4 shao3 ai4 ； you3 qi1 zi3 ， ze2 mu4 qi1 zi3 ； shi4 ze2 mu4 jun1 ， bu4 de2 yu2 jun1 ze2 re4 zhong1 。 da4 xiao4 zhong1 shen1 mu4 fu4 mu3 。 wu3 shi2 er2 mu4 zhe3 ， yu3 yu2 da4 shun4 jian4 zhi1 yi3 。 」
- wan4 zhang1 wen4 yue1 ： 「 《 shi1 》 yun2 ： 『 qu3 qi1 ru2 zhi1 he2 ？ bi4 gao4 fu4 mu3 。 』 xin4 si1 yan2 ye3 ， yi2 mo4 ru2 shun4 。 shun4 zhi1 bu2 gao4 er2 qu3 ， he2 ye3 ？ 」
- meng4 zi3 yue1 ： 「 gao4 ze2 bu4 de2 qu3 。 nan2 nü3 ju1 shi4 ， ren2 zhi1 da4 lun2 ye3 。 ru2 gao4 ， ze2 fei4 ren2 zhi1 da4 lun2 ， yi3 dui4 fu4 mu3 ， shi4 yi3 bu2 gao4 ye3 。 」
- wan4 zhang1 yue1 ： 「 shun4 zhi1 bu2 gao4 er2 qu3 ， ze2 wu2 ji4 de2 wen2 ming4 yi3 ； di4 zhi1 qi1 shun4 er2 bu2 gao4 ， he2 ye3 ？ 」
- yue1 ： 「 di4 yi4 zhi1 gao4 yan1 ze2 bu4 de2 qi1 ye3 。 」
- wan4 zhang1 yue1 ： 「 fu4 mu3 shi3 shun4 wan2 lin3 ， juan1 jie1 ， gu3 sou3 fen2 lin3 。 shi3 jun4 jing3 ， chu1 ， cong2 er2 yan3 zhi1 。 xiang4 yue1 ： 『 mo2 gai4 dou1 jun1 xian2 wo3 ji4 。 niu2 yang2 fu4 mu3 ， cang1 lin3 fu4 mu3 ， gan1 ge1 zhen4 ， qin2 zhen4 ， di3 zhen4 ， er4 sao3 shi3 zhi4 zhen4 qi1 。 』 xiang4 wang3 ru4 shun4 gong1 ， shun4 zai4 chuang2 qin2 。 xiang4 yue1 ： 『 yu4 tao2 si1 jun1 er3 。 』 niu3 ni2 。 shun4 yue1 ： 『 wei2 zi1 chen2 shu4 ， ru3 qi2 yu2 yu3 zhi4 。 』 bu4 shi2 shun4 bu4 zhi1 xiang4 zhi1 jiang1 sha1 ji3 yu3 ？ 」
- yue1 ： 「 xi1 er2 bu4 zhi1 ye3 ？ xiang4 you1 yi4 you1 ， xiang4 xi3 yi4 xi3 。 」
- yue1 ： 「 ran2 ze2 shun4 wei3 xi3 zhe3 yu3 ？ 」
- yue1 ： 「 fou3 。 xi1 zhe3 you3 kui4 sheng1 yu2 yu2 zheng4 zi3 chan3 ， zi3 chan3 shi3 xiao4 ren2 chu4 zhi1 chi2 。 xiao4 ren2 peng1 zhi1 ， fan3 ming4 yue1 ： 『 shi3 she4 zhi1 yu3 yu3 yan1 ， shao3 ze2 yang2 yang2 yan1 ， you1 ran2 er2 shi4 。 』 zi3 chan3 yue1 『 de2 qi2 suo3 zai1 ！ de2 qi2 suo3 zai1 ！ 』 xiao4 ren2 chu1 ， yue1 ： 『 shu2 wei4 zi3 chan3 zhi4 ？ yu3 ji4 peng1 er2 shi2 zhi1 ， yue1 ： de2 qi2 suo3 zai1 ？ de2 qi2 suo3 zai1 。 』 gu4 jun1 zi3 ke3 qi1 yi3 qi2 fang1 ， nan2 wang3 yi3 fei1 qi2 dao4 。 bi3 yi3 ai4 xiong1 zhi1 dao4 lai2 ， gu4 cheng2 xin4 er2 xi3 zhi1 ， xi1 wei3 yan1 ？ 」
- wan4 zhang1 wen4 yue1 ： 「 xiang4 ri4 yi3 sha1 shun4 wei4 shi4 ， li4 wei4 tian1 zi3 ， ze2 fang4 zhi1 ， he2 ye3 ？ 」
- meng4 zi3 yue1 ： 「 feng1 zhi1 ye3 ， huo4 yue1 fang4 yan1 。 」
- wan4 zhang1 yue1 ： 「 shun4 liu2 gong4 gong1 yu2 you1 zhou1 ， fang4 huan1 dou1 yu2 chong2 shan1 ， sha1 san1 miao2 yu2 san1 wei1 ， ji2 gun3 yu2 yu3 shan1 ， si4 zui4 er2 tian1 xia4 xian2 fu2 ， zhu1 bu4 ren2 ye3 。 xiang4 zhi4 bu4 ren2 ， feng1 zhi1 you3 bi4 。 you3 bi4 zhi1 ren2 xi1 zui4 yan1 ？ ren2 ren2 gu4 ru2 shi4 hu1 ？ zai4 ta1 ren2 ze2 zhu1 zhi1 ， zai4 di4 ze2 feng1 zhi1 。 」
- yue1 ： 「 ren2 ren2 zhi1 yu2 di4 ye3 ， bu4 cang2 nu4 yan1 ， bu2 su4 yuan4 yan1 ， qin1 ai4 zhi1 er2 yi3 yi3 。 qin1 zhi1 yu4 qi2 gui4 ye3 ， ai4 zhi1 yu4 qi2 fu4 ye3 。 feng1 zhi1 you3 bi4 ， fu4 gui4 zhi1 ye3 。 shen1 wei4 tian1 zi3 ， di4 wei4 pi3 fu1 ， ke3 wei4 qin1 ai4 zhi1 hu1 ？ 」
- 「 gan3 wen4 huo4 yue1 fang4 zhe3 ， he2 wei4 ye3 ？ 」
- yue1 ： 「 xiang4 bu4 de2 you3 wei4 yu2 qi2 guo2 ， tian1 zi3 shi3 li4 zhi4 qi2 guo2 ， er2 na4 qi2 gong4 shui4 yan1 ， gu4 wei4 zhi1 fang4 ， qi3 de2 bao4 bi3 min2 zai1 ？ sui1 ran2 ， yu4 chang2 chang2 er2 jian4 zhi1 ， gu4 yuan2 yuan2 er2 lai2 。 『 bu4 ji2 gong4 ， yi3 zheng4 jie1 yu2 you3 bi4 』 ， ci3 zhi1 wei4 ye3 。 」
- xian2 qiu1 meng2 wen4 yue1 ： 「 yu3 yun2 ： 『 sheng4 de2 zhi1 shi4 ， jun1 bu4 de2 er2 chen2 ， fu4 bu4 de2 er2 zi3 。 』 shun4 nan2 mian4 er2 li4 ， yao2 shuai4 zhu1 hou2 bei3 mian4 er2 chao2 zhi1 ， gu3 sou3 yi4 bei3 mian4 er2 chao2 zhi1 。 shun4 jian4 gu3 sou3 ， qi2 rong2 you3 cu4 。 kong3 zi3 yue1 ： 『 yu2 si1 shi2 ye3 ， tian1 xia4 dai4 zai1 ， ji2 ji2 hu1 ！ 』 bu4 shi2 ci3 yu3 cheng2 ran2 hu1 zai1 ？ 」
- meng4 zi3 yue1 ： 「 fou3 。 ci3 fei1 jun1 zi3 zhi1 yan2 ， qi2 dong1 ye3 ren2 zhi1 yu3 ye3 。 yao2 lao3 er2 shun4 she4 ye3 。 《 yao2 dian3 》 yue1 ： 『 er4 shi2 you3 ba1 zai3 ， fang4 xun1 nai3 cu2 luo4 ， bai3 xing4 ru2 sang4 kao3 bi3 ， san1 nian2 ， si4 hai3 e4 mi4 ba1 yin1 。 』 kong3 zi3 yue1 ： 『 tian1 wu2 er4 ri4 ， min2 wu2 er4 wang2 。 』 shun4 ji4 wei4 tian1 zi3 yi3 ， you4 shuai4 tian1 xia4 zhu1 hou2 yi3 wei2 yao2 san1 nian2 sang4 ， shi4 er4 tian1 zi3 yi3 。 」
- xian2 qiu1 meng2 yue1 ： 「 shun4 zhi1 bu4 chen2 yao2 ， ze2 wu2 ji4 de2 wen2 ming4 yi3 。 《 shi1 》 yun2 ： 『 pu3 tian1 zhi1 xia4 ， mo4 fei1 wang2 tu3 ； lü4 tu3 zhi1 bin1 ， mo4 fei1 wang2 chen2 。 』 er2 shun4 ji4 wei4 tian1 zi3 yi3 ， gan3 wen4 gu3 sou3 zhi1 fei1 chen2 ， ru2 he2 ？ 」
- yue1 ： 「 shi4 shi1 ye3 ， fei1 shi4 zhi1 wei4 ye3 ； lao2 yu2 wang2 shi4 ， er2 bu4 de2 yang3 fu4 mu3 ye3 。 yue1 ： 『 ci3 mo4 fei1 wang2 shi4 ， wo3 du2 xian2 lao2 ye3 。 』 gu4 shuo1 《 shi1 》 zhe3 ， bu4 yi3 wen2 hai4 ci2 ， bu4 yi3 ci2 hai4 zhi4 。 yi3 yi4 ni4 zhi4 ， shi4 wei4 de2 zhi1 。 ru2 yi3 ci2 er2 yi3 yi3 ， 《 yun2 han4 》 zhi1 shi1 yue1 ： 『 zhou1 yu2 li2 min2 ， mi2 you3 jie2 yi2 。 』 xin4 si1 yan2 ye3 ， shi4 zhou1 wu2 yi2 min2 ye3 。 xiao4 zi3 zhi1 zhi4 ， mo4 da4 hu1 zun1 qin1 ； zun1 qin1 zhi1 zhi4 ， mo4 da4 hu1 yi3 tian1 xia4 yang3 。 wei4 tian1 zi3 fu4 ， zun1 zhi1 zhi4 ye3 ； yi3 tian1 xia4 yang3 ， yang3 zhi1 zhi4 ye3 。 《 shi1 》 yue1 ： 『 yong3 yan2 xiao4 si1 ， xiao4 si1 wei2 ze2 。 』 ci3 zhi1 wei4 ye3 。 《 shu1 》 yue1 ： 『 zhi1 zai3 jian4 gu3 sou3 ， kui2 kui2 qi2 li4 ， gu3 sou3 yi4 yun3 ruo4 。 』 shi4 wei4 fu4 bu4 de2 er2 zi3 ye3 。 」
- wan4 zhang1 yue1 ： 「 yao2 yi3 tian1 xia4 yu3 shun4 ， you3 zhu1 ？ 」
- meng4 zi3 yue1 ： 「 fou3 。 tian1 zi3 bu4 neng2 yi3 tian1 xia4 yu3 ren2 。 」
- 「 ran2 ze2 shun4 you3 tian1 xia4 ye3 ， shu2 yu3 zhi1 ？ 」
- yue1 ： 「 tian1 yu3 zhi1 。 」
- 「 tian1 yu3 zhi1 zhe3 ， zhun1 zhun1 ran2 ming4 zhi1 hu1 ？ 」
- yue1 ： 「 fou3 。 tian1 bu4 yan2 ， yi3 xing2 yu3 shi4 shi4 zhi1 er2 yi3 yi3 。 」
- yue1 ： 「 yi3 xing2 yu3 shi4 shi4 zhi1 zhe3 ru2 zhi1 he2 ？ 」
- yue1 ： 「 tian1 zi3 neng2 jian4 ren2 yu2 tian1 ， bu4 neng2 shi3 tian1 yu3 zhi1 tian1 xia4 ； zhu1 hou2 neng2 jian4 ren2 yu2 tian1 zi3 ， bu4 neng2 shi3 tian1 zi3 yu3 zhi1 zhu1 hou2 ； dai4 fu0 neng2 jian4 ren2 yu2 zhu1 hou2 ， bu4 neng2 shi3 zhu1 hou2 yu3 zhi1 dai4 fu0 。 xi1 zhe3 yao2 jian4 shun4 yu2 tian1 er2 tian1 shou4 zhi1 ， bao4 zhi1 yu2 min2 er2 min2 shou4 zhi1 ， gu4 yue1 ： tian1 bu4 yan2 ， yi3 xing2 yu3 shi4 shi4 zhi1 er2 yi3 yi3 。 」
- yue1 ： 「 gan3 wen4 jian4 zhi1 yu2 tian1 er2 tian1 shou4 zhi1 ， bao4 zhi1 yu2 min2 er2 min2 shou4 zhi1 ， ru2 he2 ？ 」
- yue1 ： 「 shi3 zhi1 zhu3 ji4 er2 bai3 shen2 xiang3 zhi1 ， shi4 tian1 shou4 zhi1 ； shi3 zhi1 zhu3 shi4 er2 shi4 zhi4 ， bai3 xing4 an1 zhi1 ， shi4 min2 shou4 zhi1 ye3 。 tian1 yu3 zhi1 ， ren2 yu3 zhi1 ， gu4 yue1 ： tian1 zi3 bu4 neng2 yi3 tian1 xia4 yu3 ren2 。 shun4 xiang1 yao2 er4 shi2 you3 ba1 zai3 ， fei1 ren2 zhi1 suo3 neng2 wei4 ye3 ， tian1 ye3 。 yao2 beng1 ， san1 nian2 zhi1 sang4 bi4 ， shun4 bi4 yao2 zhi1 zi3 yu2 nan2 he2 zhi1 nan2 。 tian1 xia4 zhu1 hou2 chao2 jin4 zhe3 ， bu4 zhi1 yao2 zhi1 zi3 er2 zhi1 shun4 ； song4 yu4 zhe3 ， bu4 zhi1 yao2 zhi1 zi3 er2 zhi1 shun4 ； ou1 ge1 zhe3 ， bu4 ou1 ge1 yao2 zhi1 zi3 er2 ou1 ge1 shun4 ， gu4 yue1 tian1 ye3 。 fu1 ran2 hou4 zhi1 zhong1 guo2 ， jian4 tian1 zi3 wei4 yan1 。 er2 ju1 yao2 zhi1 gong1 ， bi1 yao2 zhi1 zi3 ， shi4 cuan4 ye3 ， fei1 tian1 yu3 ye3 。 《 tai4 shi4 》 yue1 ： 『 tian1 shi4 zi4 wo3 min2 shi4 ， tian1 ting1 zi4 wo3 min2 ting1 』 ， ci3 zhi1 wei4 ye3 。 」
- wan4 zhang1 wen4 yue1 ： 「 ren2 you3 yan2 ： 『 zhi4 yu2 yu3 er2 de2 shuai1 ， bu4 chuan2 yu2 xian2 er2 chuan2 yu2 zi3 。 』 you3 zhu1 ？ 」
- meng4 zi3 yue1 ： 「 fou3 ， bu4 ran2 ye3 。 tian1 yu3 xian2 ， ze2 yu3 xian2 ； tian1 yu3 zi3 ， ze2 yu3 zi3 。 xi1 zhe3 shun4 jian4 yu3 yu2 tian1 ， shi2 you3 qi1 nian2 ， shun4 beng1 。 san1 nian2 zhi1 sang4 bi4 ， yu3 bi4 shun4 zhi1 zi3 yu2 yang2 cheng2 。 tian1 xia4 zhi1 min2 cong2 zhi1 ， ruo4 yao2 beng1 zhi1 hou4 ， bu4 cong2 yao2 zhi1 zi3 er2 cong2 shun4 ye3 。 yu3 jian4 yi4 yu2 tian1 ， qi1 nian2 ， yu3 beng1 。 san1 nian2 zhi1 sang4 bi4 ， yi4 bi4 yu3 zhi1 zi3 yu2 ji1 shan1 zhi1 yin1 。 chao2 jin4 song4 yu4 zhe3 bu4 zhi1 yi4 er2 zhi1 qi3 ， yue1 ： 『 wu2 jun1 zhi1 zi3 ye3 。 』 ou1 ge1 zhe3 bu4 ou1 ge1 yi4 er2 ou1 ge1 qi3 ， yue1 ： 『 wu2 jun1 zhi1 zi3 ye3 。 』 dan1 zhu1 zhi1 bu2 xiao4 ， shun4 zhi1 zi3 yi4 bu2 xiao4 。 shun4 zhi1 xiang1 yao2 ， yu3 zhi1 xiang1 shun4 ye3 ， li4 nian2 duo1 ， shi1 ze2 yu2 min2 jiu3 。 qi3 xian2 ， neng2 jing4 cheng2 ji4 yu3 zhi1 dao4 。 yi4 zhi1 xiang1 yu3 ye3 ， li4 nian2 shao4 ， shi1 ze2 yu2 min2 wei4 jiu3 。 shun4 、 yu3 、 yi4 xiang1 qu4 jiu3 yuan3 ， qi2 zi3 zhi1 xian2 bu2 xiao4 ， jie1 tian1 ye3 ， fei1 ren2 zhi1 suo3 neng2 wei4 ye3 。 mo4 zhi1 wei4 er2 wei4 zhe3 ， tian1 ye3 ； mo4 zhi1 zhi4 er2 zhi4 zhe3 ， ming4 ye3 。 pi3 fu1 er2 you3 tian1 xia4 zhe3 ， de2 bi4 ruo4 shun4 yu3 ， er2 you4 you3 tian1 zi3 jian4 zhi1 zhe3 ， gu4 zhong4 ni2 bu4 you3 tian1 xia4 。 ji4 shi4 yi3 you3 tian1 xia4 ， tian1 zhi1 suo3 fei4 ， bi4 ruo4 jie2 zhou4 zhe3 ye3 ， gu4 yi4 、 yi1 yin3 、 zhou1 gong1 bu4 you3 tian1 xia4 。 yi1 yin3 xiang1 tang1 yi3 wang2 yu2 tian1 xia4 。 tang1 beng1 ， tai4 ding1 wei4 li4 ， wai4 bing3 er4 nian2 ， zhong4 ren2 si4 nian2 。 tai4 jia3 dian1 fu4 tang1 zhi1 dian3 xing2 ， yi1 yin3 fang4 zhi1 yu2 tong2 。 san1 nian2 ， tai4 jia3 hui3 guo4 ， zi4 yuan4 zi4 ai4 ， yu2 tong2 chu4 ren2 qian1 yi4 ； san1 nian2 ， yi3 ting1 yi1 yin3 zhi1 xun4 ji3 ye3 ， fu4 gui1 yu2 bo2 。 zhou1 gong1 zhi1 bu4 you3 tian1 xia4 ， you2 yi4 zhi1 yu2 xia4 ， yi1 yin3 zhi1 yu2 yin1 ye3 。 kong3 zi3 yue1 ： 『 tang2 yu2 chan2 ， xia4 hou4 、 yin1 、 zhou1 ji4 ， qi2 yi4 yi1 ye3 。 』 」
- wan4 zhang1 wen4 yue1 ： 「 ren2 you3 yan2 『 yi1 yin3 yi3 ge1 peng1 yao4 tang1 』 you3 zhu1 ？ 」
- meng4 zi3 yue1 ： 「 fou3 ， bu4 ran2 。 yi1 yin3 geng1 yu2 you3 shen1 zhi1 ye3 ， er2 le4 yao2 shun4 zhi1 dao4 yan1 。 fei1 qi2 yi4 ye3 ， fei1 qi2 dao4 ye3 ， lu4 zhi1 yi3 tian1 xia4 ， fu2 gu4 ye3 ； xi4 ma3 qian1 si4 ， fu2 shi4 ye3 。 fei1 qi2 yi4 ye3 ， fei1 qi2 dao4 ye3 ， yi2 jie4 bu4 yi3 yu3 ren2 ， yi2 jie4 bu4 yi3 qu3 zhu1 ren2 ， tang1 shi3 ren2 yi3 bi4 pin4 zhi1 ， ao2 ao2 ran2 yue1 ： 『 wo3 he2 yi3 tang1 zhi1 pin4 bi4 wei4 zai1 ？ wo3 qi3 ruo4 chu4 quan3 mu3 zhi1 zhong1 ， you2 shi4 yi3 le4 yao2 shun4 zhi1 dao4 zai1 ？ 』 tang1 san1 shi3 wang3 pin4 zhi1 ， ji4 er2 fan1 ran2 gai3 yue1 ： 『 yu3 wo3 chu4 quan3 mu3 zhi1 zhong1 ， you2 shi4 yi3 le4 yao2 shun4 zhi1 dao4 ， wu2 qi3 ruo4 shi3 shi4 jun1 wei4 yao2 shun4 zhi1 jun1 zai1 ？ wu2 qi3 ruo4 shi3 shi4 min2 wei4 yao2 shun4 zhi1 min2 zai1 ？ wu2 qi3 ruo4 yu2 wu2 shen1 qin1 jian4 zhi1 zai1 ？ tian1 zhi1 sheng1 ci3 min2 ye3 ， shi3 xian1 zhi1 jue2 hou4 zhi1 ， shi3 xian1 jue2 jue2 hou4 jue2 ye3 。 yu3 ， tian1 min2 zhi1 xian1 jue2 zhe3 ye3 ； yu3 jiang1 yi3 si1 dao4 jue2 si1 min2 ye3 。 fei1 yu3 jue2 zhi1 ， er2 shui2 ye3 ？ 』 si1 tian1 xia4 zhi1 min2 pi3 fu1 pi3 fu4 you3 bu2 bei4 yao2 shun4 zhi1 ze2 zhe3 ， ruo4 ji3 tui1 er2 nei4 zhi1 gou1 zhong1 。 qi2 zi4 ren4 yi3 tian1 xia4 zhi1 zhong4 ru2 ci3 ， gu4 jiu4 tang1 er2 shuo1 zhi1 yi3 fa2 xia4 jiu4 min2 。 wu2 wei4 wen2 wang3 ji3 er2 zheng4 ren2 zhe3 ye3 ， kuang4 ru3 ji3 yi3 zheng4 tian1 xia4 zhe3 hu1 ？ sheng4 ren2 zhi1 xing2 bu4 tong2 ye3 ， huo4 yuan3 huo4 jin4 ， huo4 qu4 huo4 bu2 qu4 ， gui1 jie2 qi2 shen1 er2 yi3 yi3 。 wu2 wen2 qi2 yi3 yao2 shun4 zhi1 dao4 yao4 tang1 ， wei4 wen2 yi3 ge1 peng1 ye3 。 yi1 xun4 yue1 ： 『 tian1 zhu1 zao4 gong1 zi4 mu4 gong1 ， zhen4 zai3 zi4 bo2 。 』 」
- wan4 zhang1 wen4 yue1 ： 「 huo4 wei4 kong3 zi3 yu2 wei4 zhu3 yong1 ju1 ， yu2 qi2 zhu3 shi4 ren2 ji2 huan2 ， you3 zhu1 hu1 ？ 」
- meng4 zi3 yue1 ： 「 fou3 ， bu4 ran2 ye3 。 hao3 shi4 zhe3 wei4 zhi1 ye3 。 yu2 wei4 zhu3 yan2 chou2 you2 。 mi2 zi3 zhi1 qi1 yu3 zi3 lu4 zhi1 qi1 ， xiong1 di4 ye3 。 mi2 zi3 wei4 zi3 lu4 yue1 ： 『 kong3 zi3 zhu3 wo3 ， wei4 qing1 ke3 de2 ye3 。 』 zi3 lu4 yi3 gao4 。 kong3 zi3 yue1 ： 『 you3 ming4 。 』 kong3 zi3 jin4 yi3 li3 ， tui4 yi3 yi4 ， de2 zhi1 bu4 de2 yue1 『 you3 ming4 』 。 er2 zhu3 yong1 ju1 yu3 shi4 ren2 ji2 huan2 ， shi4 wu2 yi4 wu2 ming4 ye3 。 kong3 zi3 yue4 yu2 lu3 wei4 ， zao1 song4 huan2 si1 ma3 jiang1 yao4 er2 sha1 zhi1 ， wei1 fu2 er2 guo4 song4 。 shi4 shi2 kong3 zi3 dang1 e4 ， zhu3 si1 cheng2 zhen1 zi3 ， wei4 chen2 hou2 zhou1 chen2 。 wu2 wen2 guan1 jin4 chen2 ， yi3 qi2 suo3 wei2 zhu3 ； guan1 yuan3 chen2 ， yi3 qi2 suo3 zhu3 。 ruo4 kong3 zi3 zhu3 yong1 ju1 yu3 shi4 ren2 ji2 huan2 ， he2 yi3 wei2 kong3 zi3 ？ 」
- wan4 zhang1 wen4 yue1 ： 「 huo4 yue1 ： 『 bai3 li3 xi1 zi4 yu4 yu2 qin2 yang3 sheng1 zhe3 ， wu3 yang2 zhi1 pi2 ， shi2 niu2 ， yi3 yao4 qin2 mu4 gong1 。 』 xin4 hu1 ？ 」
- meng4 zi3 yue1 ： 「 fou3 ， bu4 ran2 。 hao3 shi4 zhe3 wei4 zhi1 ye3 。 bai3 li3 xi1 ， yu2 ren2 ye3 。 jin4 ren2 yi3 chui2 ji2 zhi1 bi4 yu3 qu1 chan3 zhi1 cheng2 ， jia3 dao4 yu2 yu2 yi3 fa2 guo2 。 gong1 zhi1 qi2 jian4 ， bai3 li3 xi1 bu2 jian4 。 zhi1 yu2 gong1 zhi1 bu4 ke3 jian4 er2 qu4 ， zhi1 qin2 ， nian2 yi3 qi1 shi2 yi3 ， ceng2 bu4 zhi1 yi3 shi2 niu2 gan1 qin2 mu4 gong1 zhi1 wei4 wu1 ye3 ， ke3 wei4 zhi4 hu1 ？ bu4 ke3 jian4 er2 bu2 jian4 ， ke3 wei4 bu2 zhi4 hu1 ？ zhi1 yu2 gong1 zhi1 jiang1 wang2 er2 xian1 qu4 zhi1 ， bu4 ke3 wei4 bu2 zhi4 ye3 。 shi2 ju3 yu2 qin2 ， zhi1 mu4 gong1 zhi1 ke3 yu3 you3 xing2 ye3 er2 xiang1 zhi1 ， ke3 wei4 bu2 zhi4 hu1 ？ xiang1 qin2 er2 xian3 qi2 jun1 yu2 tian1 xia4 ， ke3 chuan2 yu2 hou4 shi4 ， bu4 xian2 er2 neng2 zhi1 hu1 ？ zi4 yu4 yi3 cheng2 qi2 jun1 ， xiang1 dang3 zi4 hao3 zhe3 bu2 wei4 ， er2 wei4 xian2 zhe3 wei4 zhi1 hu1 ？ 」

## 注释

## 译文

## 赏析
