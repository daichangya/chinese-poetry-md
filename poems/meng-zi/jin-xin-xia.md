---
id: meng-zi-jin-xin-xia
title: 尽心下
titlePinyin: jin4 xin1 xia4
titleSlug: jin-xin-xia
author: 孟子
authorPinyin: meng4 zi3
authorSlug: meng-zi
dynasty: 战国
dynastyPinyin: zhan4 guo2
dynastySlug: zhan-guo
tags:
  - 四书五经
---
## 正文
- 孟子曰：「不仁哉，梁惠王也！仁者以其所爱及其所不爱，不仁者以其所不爱及其所爱。」
- 公孙丑问曰：「何谓也？」
- 「梁惠王以土地之故，糜烂其民而战之，大败，将复之，恐不能胜，故驱其所爱子弟以殉之，是之谓以其所不爱及其所爱也。」
- 孟子曰：「《春秋》无义战。彼善于此，则有之矣。征者上伐下也，敌国不相征也。」
- 孟子曰：「尽信《书》，则不如无《书》。吾于《武成》，取二三策而已矣。仁人无敌于天下。以至仁伐至不仁，而何其血之流杵也？」
- 孟子曰：「有人曰：『我善为陈，我善为战。』大罪也。国君好仁，天下无敌焉。南面而征北狄怨，东面而征西夷怨。曰：『奚为后我？』武王之伐殷也，革车三百两，虎贲三千人。王曰：『无畏！宁尔也，非敌百姓也。』若崩厥角稽首。征之为言正也，各欲正己也，焉用战？」
- 孟子曰：「梓匠轮舆能与人规矩，不能使人巧。」
- 孟子曰：「舜之饭糗茹草也，若将终身焉；及其为天子也，被袗衣，鼓琴，二女果，若固有之。」
- 孟子曰：「吾今而后知杀人亲之重也：杀人之父，人亦杀其父；杀人之兄，人亦杀其兄。然则非自杀之也，一闲耳。」
- 孟子曰：「古之为关也，将以御暴。今之为关也，将以为暴。」
- 孟子曰：「身不行道，不行于妻子；使人不以道，不能行于妻子。」
- 孟子曰：「周于利者，凶年不能杀；周于德者，邪世不能乱。」
- 孟子曰：「好名之人，能让千乘之国；苟非其人，箪食豆羹见于色。」
- 孟子曰：「不信仁贤，则国空虚。无礼义，则上下乱。无政事，则财用不足。」
- 孟子曰：「不仁而得国者，有之矣；不仁而得天下，未之有也。」
- 孟子曰：「民为贵，社稷次之，君为轻。是故得乎丘民而为天子，得乎天子为诸侯，得乎诸侯为大夫。诸侯危社稷，则变置。牺牲既成，粢盛既洁，祭祀以时，然而旱干水溢，则变置社稷。」
- 孟子曰：「圣人，百世之师也，伯夷、柳下惠是也。故闻伯夷之风者，顽夫廉，懦夫有立志；闻柳下惠之风者，薄夫敦，鄙夫宽。奋乎百世之上。百世之下，闻者莫不兴起也。非圣人而能若是乎，而况于亲炙之者乎？」
- 孟子曰：「仁也者，人也。合而言之，道也。」
- 孟子曰：「孔子之去鲁，曰：『迟迟吾行也。』去父母国之道也。去齐，接淅而行，去他国之道也。」
- 孟子曰：「君子之戹于陈蔡之闲，无上下之交也。」
- 貉稽曰：「稽大不理于口。」
- 孟子曰：「无伤也。士憎兹多口。《诗》云：『忧心悄悄，愠于群小。』孔子也。『肆不殄厥愠，亦不陨厥问。』文王也。」
- 孟子曰：「贤者以其昭昭，使人昭昭；今以其昬昬，使人昭昭。」
- 孟子谓高子曰：「山径之蹊闲，介然用之而成路。为闲不用，则茅塞之矣。今茅塞子之心矣。」
- 高子曰：「禹之声，尚文王之声。」
- 孟子曰：「何以言之？」
- 曰：「以追蠡。」
- 曰：「是奚足哉？城门之轨，两马之力与？」
- 齐饥。陈臻曰：「国人皆以夫子将复为发棠，殆不可复。」
- 孟子曰：「是为冯妇也。晋人有冯妇者，善搏虎，卒为善士。则之野，有众逐虎。虎负嵎，莫之敢撄。望见冯妇，趋而迎之。冯妇攘臂下车。众皆悦之，其为士者笑之。」
- 孟子曰：「口之于味也，目之于色也，耳之于声也，鼻之于臭也，四肢之于安佚也，性也，有命焉，君子不谓性也。仁之于父子也，义之于君臣也，礼之于宾主也，智之于贤者也，圣人之于天道也，命也，有性焉，君子不谓命也。」
- 浩生不害问曰：「乐正子，何人也？」
- 孟子曰：「善人也，信人也。」
- 「何谓善？何谓信？」
- 曰：「可欲之谓善，有诸己之谓信。充实之谓美，充实而有光辉之谓大，大而化之之谓圣，圣而不可知之之谓神。乐正子，二之中，四之下也。」
- 孟子曰：「逃墨必归于杨，逃杨必归于儒。归，斯受之而已矣。今之与杨墨辩者，如追放豚，既入其苙，又从而招之。」
- 孟子曰：「有布缕之征，粟米之征，力役之征。君子用其一，缓其二。用其二而民有殍，用其三而父子离。」
- 孟子曰：「诸侯之宝三：土地，人民，政事。宝珠玉者，殃必及身。」
- 盆成括仕于齐。孟子曰：「死矣盆成括！」
- 盆成括见杀。门人问曰：「夫子何以知其将见杀？」
- 曰：「其为人也小有才，未闻君子之大道也，则足以杀其躯而已矣。」
- 孟子之滕，馆于上宫。有业屦于牖上，馆人求之弗得。或问之曰：「若是乎从者之廀也？」
- 曰：「子以是为窃屦来与？」
- 曰：「殆非也。夫子之设科也，往者不追，来者不距。苟以是心至，斯受之而已矣。」
- 孟子曰：「人皆有所不忍，达之于其所忍，仁也；人皆有所不为，达之于其所为，义也。人能充无欲害人之心，而仁不可胜用也；人能充无穿逾之心，而义不可胜用也。人能充无受尔汝之实，无所往而不为义也。士未可以言而言，是以言餂之也；可以言而不言，是以不言餂之也，是皆穿逾之类也。」
- 孟子曰：「言近而指远者，善言也；守约而施博者，善道也。君子之言也，不下带而道存焉。君子之守，修其身而天下平。人病舍其田而芸人之田，所求于人者重，而所以自任者轻。」
- 孟子曰：「尧舜，性者也；汤武，反之也。动容周旋中礼者，盛德之至也；哭死而哀，非为生者也；经德不回，非以干禄也；言语必信，非以正行也。君子行法，以俟命而已矣。」
- 孟子曰：「说大人，则藐之，勿视其巍巍然。堂高数仞，榱题数尺，我得志弗为也；食前方丈，侍妾数百人，我得志弗为也；般乐饮酒，驱骋田猎，后车千乘，我得志弗为也。在彼者，皆我所不为也；在我者，皆古之制也，吾何畏彼哉？」
- 孟子曰：「养心莫善于寡欲。其为人也寡欲，虽有不存焉者，寡矣；其为人也多欲，虽有存焉者，寡矣。」
- 曾皙嗜羊枣，而曾子不忍食羊枣。公孙丑问曰：「脍炙与羊枣孰美？」
- 孟子曰：「脍炙哉！」
- 公孙丑曰：「然则曾子何为食脍炙而不食羊枣？」
- 曰：「脍炙所同也，羊枣所独也。讳名不讳姓，姓所同也，名所独也。」
- 万章问曰：「孔子在陈曰：『盍归乎来！吾党之士狂简，进取，不忘其初。』孔子在陈，何思鲁之狂士？」
- 孟子曰：「孔子『不得中道而与之，必也狂獧乎！狂者进取，獧者有所不为也』。孔子岂不欲中道哉？不可必得，故思其次也。」
- 「敢问何如斯可谓狂矣？」
- 曰：「如琴张、曾皙、牧皮者，孔子之所谓狂矣。」
- 「何以谓之狂也？」
- 曰：「其志嘐嘐然，曰『古之人，古之人』。夷考其行而不掩焉者也。狂者又不可得，欲得不屑不洁之士而与之，是獧也，是又其次也。孔子曰：『过我门而不入我室，我不憾焉者，其惟乡原乎！乡原，德之贼也。』」
- 曰：「何如斯可谓之乡原矣？」
- 曰：「『何以是嘐嘐也？言不顾行，行不顾言，则曰：古之人，古之人。行何为踽踽凉凉？生斯世也，为斯世也，善斯可矣。』阉然媚于世也者，是乡原也。」
- 万子曰：「一乡皆称原人焉，无所往而不为原人，孔子以为德之贼，何哉？」
- 曰：「非之无举也，刺之无刺也；同乎流俗，合乎污世；居之似忠信，行之似廉洁；众皆悦之，自以为是，而不可与入尧舜之道，故曰德之贼也。孔子曰：『恶似而非者：恶莠，恐其乱苗也；恶佞，恐其乱义也；恶利口，恐其乱信也；恶郑声，恐其乱乐也；恶紫，恐其乱朱也；恶乡原，恐其乱德也。』君子反经而已矣。经正，则庶民兴；庶民兴，斯无邪慝矣。」
- 孟子曰：「由尧舜至于汤，五百有余岁，若禹、皋陶，则见而知之；若汤，则闻而知之。由汤至于文王，五百有余岁，若伊尹、莱朱则见而知之；若文王，则闻而知之。由文王至于孔子，五百有余岁，若太公望、散宜生，则见而知之；若孔子，则闻而知之。由孔子而来至于今，百有余岁，去圣人之世，若此其未远也；近圣人之居，若此其甚也，然而无有乎尔，则亦无有乎尔。」

## 拼音
- meng4 zi3 yue1 ： 「 bu4 ren2 zai1 ， liang2 hui4 wang2 ye3 ！ ren2 zhe3 yi3 qi2 suo3 ai4 ji2 qi2 suo3 bu2 ai4 ， bu4 ren2 zhe3 yi3 qi2 suo3 bu2 ai4 ji2 qi2 suo3 ai4 。 」
- gong1 sun1 chou3 wen4 yue1 ： 「 he2 wei4 ye3 ？ 」
- 「 liang2 hui4 wang2 yi3 tu3 di4 zhi1 gu4 ， mi2 lan4 qi2 min2 er2 zhan4 zhi1 ， da4 bai4 ， jiang1 fu4 zhi1 ， kong3 bu4 neng2 sheng4 ， gu4 qu1 qi2 suo3 ai4 zi3 di4 yi3 xun4 zhi1 ， shi4 zhi1 wei4 yi3 qi2 suo3 bu2 ai4 ji2 qi2 suo3 ai4 ye3 。 」
- meng4 zi3 yue1 ： 「 《 chun1 qiu1 》 wu2 yi4 zhan4 。 bi3 shan4 yu2 ci3 ， ze2 you3 zhi1 yi3 。 zheng1 zhe3 shang4 fa2 xia4 ye3 ， di2 guo2 bu4 xiang1 zheng1 ye3 。 」
- meng4 zi3 yue1 ： 「 jin4 xin4 《 shu1 》 ， ze2 bu4 ru2 wu2 《 shu1 》 。 wu2 yu2 《 wu3 cheng2 》 ， qu3 er4 san1 ce4 er2 yi3 yi3 。 ren2 ren2 wu2 di2 yu2 tian1 xia4 。 yi3 zhi4 ren2 fa2 zhi4 bu4 ren2 ， er2 he2 qi2 xue4 zhi1 liu2 chu3 ye3 ？ 」
- meng4 zi3 yue1 ： 「 you3 ren2 yue1 ： 『 wo3 shan4 wei4 chen2 ， wo3 shan4 wei4 zhan4 。 』 da4 zui4 ye3 。 guo2 jun1 hao3 ren2 ， tian1 xia4 wu2 di2 yan1 。 nan2 mian4 er2 zheng1 bei3 di2 yuan4 ， dong1 mian4 er2 zheng1 xi1 yi2 yuan4 。 yue1 ： 『 xi1 wei4 hou4 wo3 ？ 』 wu3 wang2 zhi1 fa2 yin1 ye3 ， ge2 che1 san1 bai3 liang3 ， hu3 ben1 san1 qian1 ren2 。 wang2 yue1 ： 『 wu2 wei4 ！ ning2 er3 ye3 ， fei1 di2 bai3 xing4 ye3 。 』 ruo4 beng1 jue2 jiao3 qi3 shou3 。 zheng1 zhi1 wei4 yan2 zheng4 ye3 ， ge4 yu4 zheng4 ji3 ye3 ， yan1 yong4 zhan4 ？ 」
- meng4 zi3 yue1 ： 「 zi3 jiang4 lun2 yu2 neng2 yu3 ren2 gui1 ju3 ， bu4 neng2 shi3 ren2 qiao3 。 」
- meng4 zi3 yue1 ： 「 shun4 zhi1 fan4 qiu3 ru2 cao3 ye3 ， ruo4 jiang1 zhong1 shen1 yan1 ； ji2 qi2 wei4 tian1 zi3 ye3 ， bei4 zhen3 yi1 ， gu3 qin2 ， er4 nü3 guo3 ， ruo4 gu4 you3 zhi1 。 」
- meng4 zi3 yue1 ： 「 wu2 jin1 er2 hou4 zhi1 sha1 ren2 qin1 zhi1 zhong4 ye3 ： sha1 ren2 zhi1 fu4 ， ren2 yi4 sha1 qi2 fu4 ； sha1 ren2 zhi1 xiong1 ， ren2 yi4 sha1 qi2 xiong1 。 ran2 ze2 fei1 zi4 sha1 zhi1 ye3 ， yi4 xian2 er3 。 」
- meng4 zi3 yue1 ： 「 gu3 zhi1 wei4 guan1 ye3 ， jiang1 yi3 yu4 bao4 。 jin1 zhi1 wei4 guan1 ye3 ， jiang1 yi3 wei2 bao4 。 」
- meng4 zi3 yue1 ： 「 shen1 bu4 xing2 dao4 ， bu4 xing2 yu2 qi1 zi3 ； shi3 ren2 bu4 yi3 dao4 ， bu4 neng2 xing2 yu2 qi1 zi3 。 」
- meng4 zi3 yue1 ： 「 zhou1 yu2 li4 zhe3 ， xiong1 nian2 bu4 neng2 sha1 ； zhou1 yu2 de2 zhe3 ， xie2 shi4 bu4 neng2 luan4 。 」
- meng4 zi3 yue1 ： 「 hao3 ming2 zhi1 ren2 ， neng2 rang4 qian1 cheng2 zhi1 guo2 ； gou3 fei1 qi2 ren2 ， dan1 shi2 dou4 geng1 jian4 yu2 se4 。 」
- meng4 zi3 yue1 ： 「 bu2 xin4 ren2 xian2 ， ze2 guo2 kong1 xu1 。 wu2 li3 yi4 ， ze2 shang4 xia4 luan4 。 wu2 zheng4 shi4 ， ze2 cai2 yong4 bu4 zu2 。 」
- meng4 zi3 yue1 ： 「 bu4 ren2 er2 de2 guo2 zhe3 ， you3 zhi1 yi3 ； bu4 ren2 er2 de2 tian1 xia4 ， wei4 zhi1 you3 ye3 。 」
- meng4 zi3 yue1 ： 「 min2 wei4 gui4 ， she4 ji4 ci4 zhi1 ， jun1 wei4 qing1 。 shi4 gu4 de2 hu1 qiu1 min2 er2 wei4 tian1 zi3 ， de2 hu1 tian1 zi3 wei4 zhu1 hou2 ， de2 hu1 zhu1 hou2 wei4 dai4 fu0 。 zhu1 hou2 wei1 she4 ji4 ， ze2 bian4 zhi4 。 xi1 sheng1 ji4 cheng2 ， zi1 sheng4 ji4 jie2 ， ji4 si4 yi3 shi2 ， ran2 er2 han4 gan1 shui3 yi4 ， ze2 bian4 zhi4 she4 ji4 。 」
- meng4 zi3 yue1 ： 「 sheng4 ren2 ， bai3 shi4 zhi1 shi1 ye3 ， bo2 yi2 、 liu3 xia4 hui4 shi4 ye3 。 gu4 wen2 bo2 yi2 zhi1 feng1 zhe3 ， wan2 fu1 lian2 ， nuo4 fu1 you3 li4 zhi4 ； wen2 liu3 xia4 hui4 zhi1 feng1 zhe3 ， bao2 fu1 dun1 ， bi3 fu1 kuan1 。 fen4 hu1 bai3 shi4 zhi1 shang4 。 bai3 shi4 zhi1 xia4 ， wen2 zhe3 mo4 bu4 xing1 qi3 ye3 。 fei1 sheng4 ren2 er2 neng2 ruo4 shi4 hu1 ， er2 kuang4 yu2 qin1 zhi4 zhi1 zhe3 hu1 ？ 」
- meng4 zi3 yue1 ： 「 ren2 ye3 zhe3 ， ren2 ye3 。 he2 er2 yan2 zhi1 ， dao4 ye3 。 」
- meng4 zi3 yue1 ： 「 kong3 zi3 zhi1 qu4 lu3 ， yue1 ： 『 chi2 chi2 wu2 xing2 ye3 。 』 qu4 fu4 mu3 guo2 zhi1 dao4 ye3 。 qu4 qi2 ， jie1 xi1 er2 xing2 ， qu4 ta1 guo2 zhi1 dao4 ye3 。 」
- meng4 zi3 yue1 ： 「 jun1 zi3 zhi1 e4 yu2 chen2 cai4 zhi1 xian2 ， wu2 shang4 xia4 zhi1 jiao1 ye3 。 」
- mo4 ji1 yue1 ： 「 ji1 da4 bu4 li3 yu2 kou3 。 」
- meng4 zi3 yue1 ： 「 wu2 shang1 ye3 。 shi4 zeng1 zi1 duo1 kou3 。 《 shi1 》 yun2 ： 『 you1 xin1 qiao1 qiao1 ， yun4 yu2 qun2 xiao3 。 』 kong3 zi3 ye3 。 『 si4 bu4 tian3 jue2 yun4 ， yi4 bu4 yun3 jue2 wen4 。 』 wen2 wang2 ye3 。 」
- meng4 zi3 yue1 ： 「 xian2 zhe3 yi3 qi2 zhao1 zhao1 ， shi3 ren2 zhao1 zhao1 ； jin1 yi3 qi2 hun1 hun1 ， shi3 ren2 zhao1 zhao1 。 」
- meng4 zi3 wei4 gao1 zi3 yue1 ： 「 shan1 jing4 zhi1 qi1 xian2 ， jie4 ran2 yong4 zhi1 er2 cheng2 lu4 。 wei4 xian2 bu2 yong4 ， ze2 mao2 sai1 zhi1 yi3 。 jin1 mao2 sai1 zi0 zhi1 xin1 yi3 。 」
- gao1 zi3 yue1 ： 「 yu3 zhi1 sheng1 ， shang4 wen2 wang2 zhi1 sheng1 。 」
- meng4 zi3 yue1 ： 「 he2 yi3 yan2 zhi1 ？ 」
- yue1 ： 「 yi3 zhui1 li2 。 」
- yue1 ： 「 shi4 xi1 zu2 zai1 ？ cheng2 men2 zhi1 gui3 ， liang3 ma3 zhi1 li4 yu3 ？ 」
- qi2 ji1 。 chen2 zhen1 yue1 ： 「 guo2 ren2 jie1 yi3 fu1 zi3 jiang1 fu4 wei4 fa1 tang2 ， dai4 bu4 ke3 fu4 。 」
- meng4 zi3 yue1 ： 「 shi4 wei4 feng2 fu4 ye3 。 jin4 ren2 you3 feng2 fu4 zhe3 ， shan4 bo2 hu3 ， zu2 wei4 shan4 shi4 。 ze2 zhi1 ye3 ， you3 zhong4 zhu2 hu3 。 hu3 fu4 yu2 ， mo4 zhi1 gan3 ying1 。 wang4 jian4 feng2 fu4 ， qu1 er2 ying2 zhi1 。 feng2 fu4 rang3 bi4 xia4 che1 。 zhong4 jie1 yue4 zhi1 ， qi2 wei4 shi4 zhe3 xiao4 zhi1 。 」
- meng4 zi3 yue1 ： 「 kou3 zhi1 yu2 wei4 ye3 ， mu4 zhi1 yu2 se4 ye3 ， er3 zhi1 yu2 sheng1 ye3 ， bi2 zhi1 yu2 chou4 ye3 ， si4 zhi1 zhi1 yu2 an1 yi4 ye3 ， xing4 ye3 ， you3 ming4 yan1 ， jun1 zi3 bu2 wei4 xing4 ye3 。 ren2 zhi1 yu2 fu4 zi3 ye3 ， yi4 zhi1 yu2 jun1 chen2 ye3 ， li3 zhi1 yu2 bin1 zhu3 ye3 ， zhi4 zhi1 yu2 xian2 zhe3 ye3 ， sheng4 ren2 zhi1 yu2 tian1 dao4 ye3 ， ming4 ye3 ， you3 xing4 yan1 ， jun1 zi3 bu2 wei4 ming4 ye3 。 」
- hao4 sheng1 bu2 hai4 wen4 yue1 ： 「 le4 zheng4 zi3 ， he2 ren2 ye3 ？ 」
- meng4 zi3 yue1 ： 「 shan4 ren2 ye3 ， xin4 ren2 ye3 。 」
- 「 he2 wei4 shan4 ？ he2 wei4 xin4 ？ 」
- yue1 ： 「 ke3 yu4 zhi1 wei4 shan4 ， you3 zhu1 ji3 zhi1 wei4 xin4 。 chong1 shi2 zhi1 wei4 mei3 ， chong1 shi2 er2 you3 guang1 hui1 zhi1 wei4 da4 ， da4 er2 hua4 zhi1 zhi1 wei4 sheng4 ， sheng4 er2 bu4 ke3 zhi1 zhi1 zhi1 wei4 shen2 。 le4 zheng4 zi3 ， er4 zhi1 zhong1 ， si4 zhi1 xia4 ye3 。 」
- meng4 zi3 yue1 ： 「 tao2 mo4 bi4 gui1 yu2 yang2 ， tao2 yang2 bi4 gui1 yu2 ru2 。 gui1 ， si1 shou4 zhi1 er2 yi3 yi3 。 jin1 zhi1 yu3 yang2 mo4 bian4 zhe3 ， ru2 zhui1 fang4 tun2 ， ji4 ru4 qi2 li4 ， you4 cong2 er2 zhao1 zhi1 。 」
- meng4 zi3 yue1 ： 「 you3 bu4 lü3 zhi1 zheng1 ， su4 mi3 zhi1 zheng1 ， li4 yi4 zhi1 zheng1 。 jun1 zi3 yong4 qi2 yi1 ， huan3 qi2 er4 。 yong4 qi2 er4 er2 min2 you3 piao3 ， yong4 qi2 san1 er2 fu4 zi3 li2 。 」
- meng4 zi3 yue1 ： 「 zhu1 hou2 zhi1 bao3 san1 ： tu3 di4 ， ren2 min2 ， zheng4 shi4 。 bao3 zhu1 yu4 zhe3 ， yang1 bi4 ji2 shen1 。 」
- pen2 cheng2 kuo4 shi4 yu2 qi2 。 meng4 zi3 yue1 ： 「 si3 yi3 pen2 cheng2 kuo4 ！ 」
- pen2 cheng2 kuo4 jian4 sha1 。 men2 ren2 wen4 yue1 ： 「 fu1 zi3 he2 yi3 zhi1 qi2 jiang1 jian4 sha1 ？ 」
- yue1 ： 「 qi2 wei4 ren2 ye3 xiao3 you3 cai2 ， wei4 wen2 jun1 zi3 zhi1 da4 dao4 ye3 ， ze2 zu2 yi3 sha1 qi2 qu1 er2 yi3 yi3 。 」
- meng4 zi3 zhi1 teng2 ， guan3 yu2 shang4 gong1 。 you3 ye4 ju4 yu2 you3 shang4 ， guan3 ren2 qiu2 zhi1 fu2 de2 。 huo4 wen4 zhi1 yue1 ： 「 ruo4 shi4 hu1 cong2 zhe3 zhi1 sou1 ye3 ？ 」
- yue1 ： 「 zi3 yi3 shi4 wei4 qie4 ju4 lai2 yu3 ？ 」
- yue1 ： 「 dai4 fei1 ye3 。 fu1 zi3 zhi1 she4 ke1 ye3 ， wang3 zhe3 bu4 zhui1 ， lai2 zhe3 bu2 ju4 。 gou3 yi3 shi4 xin1 zhi4 ， si1 shou4 zhi1 er2 yi3 yi3 。 」
- meng4 zi3 yue1 ： 「 ren2 jie1 you3 suo3 bu4 ren3 ， da2 zhi1 yu2 qi2 suo3 ren3 ， ren2 ye3 ； ren2 jie1 you3 suo3 bu2 wei4 ， da2 zhi1 yu2 qi2 suo3 wei4 ， yi4 ye3 。 ren2 neng2 chong1 wu2 yu4 hai4 ren2 zhi1 xin1 ， er2 ren2 bu4 ke3 sheng4 yong4 ye3 ； ren2 neng2 chong1 wu2 chuan1 yu2 zhi1 xin1 ， er2 yi4 bu4 ke3 sheng4 yong4 ye3 。 ren2 neng2 chong1 wu2 shou4 er3 ru3 zhi1 shi2 ， wu2 suo3 wang3 er2 bu2 wei4 yi4 ye3 。 shi4 wei4 ke3 yi3 yan2 er2 yan2 ， shi4 yi3 yan2 tian3 zhi1 ye3 ； ke3 yi3 yan2 er2 bu4 yan2 ， shi4 yi3 bu4 yan2 tian3 zhi1 ye3 ， shi4 jie1 chuan1 yu2 zhi1 lei4 ye3 。 」
- meng4 zi3 yue1 ： 「 yan2 jin4 er2 zhi3 yuan3 zhe3 ， shan4 yan2 ye3 ； shou3 yue1 er2 shi1 bo2 zhe3 ， shan4 dao4 ye3 。 jun1 zi3 zhi1 yan2 ye3 ， bu2 xia4 dai4 er2 dao4 cun2 yan1 。 jun1 zi3 zhi1 shou3 ， xiu1 qi2 shen1 er2 tian1 xia4 ping2 。 ren2 bing4 she4 qi2 tian2 er2 yun2 ren2 zhi1 tian2 ， suo3 qiu2 yu2 ren2 zhe3 zhong4 ， er2 suo3 yi3 zi4 ren4 zhe3 qing1 。 」
- meng4 zi3 yue1 ： 「 yao2 shun4 ， xing4 zhe3 ye3 ； tang1 wu3 ， fan3 zhi1 ye3 。 dong4 rong2 zhou1 xuan2 zhong1 li3 zhe3 ， sheng4 de2 zhi1 zhi4 ye3 ； ku1 si3 er2 ai1 ， fei1 wei2 sheng1 zhe3 ye3 ； jing1 de2 bu4 hui2 ， fei1 yi3 gan1 lu4 ye3 ； yan2 yu3 bi4 xin4 ， fei1 yi3 zheng4 xing2 ye3 。 jun1 zi3 xing2 fa3 ， yi3 si4 ming4 er2 yi3 yi3 。 」
- meng4 zi3 yue1 ： 「 shuo1 da4 ren2 ， ze2 miao3 zhi1 ， wu4 shi4 qi2 wei1 wei1 ran2 。 tang2 gao1 shu4 ren4 ， cui1 ti2 shu4 chi3 ， wo3 de2 zhi4 fu2 wei4 ye3 ； shi2 qian2 fang1 zhang4 ， shi4 qie4 shu4 bai3 ren2 ， wo3 de2 zhi4 fu2 wei4 ye3 ； ban1 le4 yin3 jiu3 ， qu1 cheng3 tian2 lie4 ， hou4 che1 qian1 cheng2 ， wo3 de2 zhi4 fu2 wei4 ye3 。 zai4 bi3 zhe3 ， jie1 wo3 suo3 bu2 wei4 ye3 ； zai4 wo3 zhe3 ， jie1 gu3 zhi1 zhi4 ye3 ， wu2 he2 wei4 bi3 zai1 ？ 」
- meng4 zi3 yue1 ： 「 yang3 xin1 mo4 shan4 yu2 gua3 yu4 。 qi2 wei4 ren2 ye3 gua3 yu4 ， sui1 you3 bu4 cun2 yan1 zhe3 ， gua3 yi3 ； qi2 wei4 ren2 ye3 duo1 yu4 ， sui1 you3 cun2 yan1 zhe3 ， gua3 yi3 。 」
- ceng2 xi1 shi4 yang2 zao3 ， er2 ceng2 zi3 bu4 ren3 shi2 yang2 zao3 。 gong1 sun1 chou3 wen4 yue1 ： 「 kuai4 zhi4 yu3 yang2 zao3 shu2 mei3 ？ 」
- meng4 zi3 yue1 ： 「 kuai4 zhi4 zai1 ！ 」
- gong1 sun1 chou3 yue1 ： 「 ran2 ze2 ceng2 zi3 he2 wei4 shi2 kuai4 zhi4 er2 bu4 shi2 yang2 zao3 ？ 」
- yue1 ： 「 kuai4 zhi4 suo3 tong2 ye3 ， yang2 zao3 suo3 du2 ye3 。 hui4 ming2 bu2 hui4 xing4 ， xing4 suo3 tong2 ye3 ， ming2 suo3 du2 ye3 。 」
- wan4 zhang1 wen4 yue1 ： 「 kong3 zi3 zai4 chen2 yue1 ： 『 he2 gui1 hu1 lai2 ！ wu2 dang3 zhi1 shi4 kuang2 jian3 ， jin4 qu3 ， bu2 wang4 qi2 chu1 。 』 kong3 zi3 zai4 chen2 ， he2 si1 lu3 zhi1 kuang2 shi4 ？ 」
- meng4 zi3 yue1 ： 「 kong3 zi3 『 bu4 de2 zhong1 dao4 er2 yu3 zhi1 ， bi4 ye3 kuang2 juan4 hu1 ！ kuang2 zhe3 jin4 qu3 ， juan4 zhe3 you3 suo3 bu2 wei4 ye3 』 。 kong3 zi3 qi3 bu2 yu4 zhong1 dao4 zai1 ？ bu4 ke3 bi4 de2 ， gu4 si1 qi2 ci4 ye3 。 」
- 「 gan3 wen4 he2 ru2 si1 ke3 wei4 kuang2 yi3 ？ 」
- yue1 ： 「 ru2 qin2 zhang1 、 ceng2 xi1 、 mu4 pi2 zhe3 ， kong3 zi3 zhi1 suo3 wei4 kuang2 yi3 。 」
- 「 he2 yi3 wei4 zhi1 kuang2 ye3 ？ 」
- yue1 ： 「 qi2 zhi4 jiao1 jiao1 ran2 ， yue1 『 gu3 zhi1 ren2 ， gu3 zhi1 ren2 』 。 yi2 kao3 qi2 xing2 er2 bu4 yan3 yan1 zhe3 ye3 。 kuang2 zhe3 you4 bu4 ke3 de2 ， yu4 de2 bu2 xie4 bu4 jie2 zhi1 shi4 er2 yu3 zhi1 ， shi4 juan4 ye3 ， shi4 you4 qi2 ci4 ye3 。 kong3 zi3 yue1 ： 『 guo4 wo3 men2 er2 bu2 ru4 wo3 shi4 ， wo3 bu2 han4 yan1 zhe3 ， qi2 wei2 xiang1 yuan2 hu1 ！ xiang1 yuan2 ， de2 zhi1 zei2 ye3 。 』 」
- yue1 ： 「 he2 ru2 si1 ke3 wei4 zhi1 xiang1 yuan2 yi3 ？ 」
- yue1 ： 「 『 he2 yi3 shi4 jiao1 jiao1 ye3 ？ yan2 bu2 gu4 xing2 ， xing2 bu2 gu4 yan2 ， ze2 yue1 ： gu3 zhi1 ren2 ， gu3 zhi1 ren2 。 xing2 he2 wei4 ju3 ju3 liang2 liang2 ？ sheng1 si1 shi4 ye3 ， wei4 si1 shi4 ye3 ， shan4 si1 ke3 yi3 。 』 yan1 ran2 mei4 yu2 shi4 ye3 zhe3 ， shi4 xiang1 yuan2 ye3 。 」
- wan4 zi3 yue1 ： 「 yi4 xiang1 jie1 cheng1 yuan2 ren2 yan1 ， wu2 suo3 wang3 er2 bu2 wei4 yuan2 ren2 ， kong3 zi3 yi3 wei2 de2 zhi1 zei2 ， he2 zai1 ？ 」
- yue1 ： 「 fei1 zhi1 wu2 ju3 ye3 ， ci4 zhi1 wu2 ci4 ye3 ； tong2 hu1 liu2 su2 ， he2 hu1 wu1 shi4 ； ju1 zhi1 si4 zhong1 xin4 ， xing2 zhi1 si4 lian2 jie2 ； zhong4 jie1 yue4 zhi1 ， zi4 yi3 wei4 shi4 ， er2 bu4 ke3 yu3 ru4 yao2 shun4 zhi1 dao4 ， gu4 yue1 de2 zhi1 zei2 ye3 。 kong3 zi3 yue1 ： 『 e4 si4 er2 fei1 zhe3 ： e4 you3 ， kong3 qi2 luan4 miao2 ye3 ； e4 ning4 ， kong3 qi2 luan4 yi4 ye3 ； e4 li4 kou3 ， kong3 qi2 luan4 xin4 ye3 ； e4 zheng4 sheng1 ， kong3 qi2 luan4 le4 ye3 ； e4 zi3 ， kong3 qi2 luan4 zhu1 ye3 ； e4 xiang1 yuan2 ， kong3 qi2 luan4 de2 ye3 。 』 jun1 zi3 fan3 jing1 er2 yi3 yi3 。 jing1 zheng4 ， ze2 shu4 min2 xing1 ； shu4 min2 xing1 ， si1 wu2 xie2 te4 yi3 。 」
- meng4 zi3 yue1 ： 「 you2 yao2 shun4 zhi4 yu2 tang1 ， wu3 bai3 you3 yu2 sui4 ， ruo4 yu3 、 gao1 tao2 ， ze2 jian4 er2 zhi1 zhi1 ； ruo4 tang1 ， ze2 wen2 er2 zhi1 zhi1 。 you2 tang1 zhi4 yu2 wen2 wang2 ， wu3 bai3 you3 yu2 sui4 ， ruo4 yi1 yin3 、 lai2 zhu1 ze2 jian4 er2 zhi1 zhi1 ； ruo4 wen2 wang2 ， ze2 wen2 er2 zhi1 zhi1 。 you2 wen2 wang2 zhi4 yu2 kong3 zi3 ， wu3 bai3 you3 yu2 sui4 ， ruo4 tai4 gong1 wang4 、 san4 yi2 sheng1 ， ze2 jian4 er2 zhi1 zhi1 ； ruo4 kong3 zi3 ， ze2 wen2 er2 zhi1 zhi1 。 you2 kong3 zi3 er2 lai2 zhi4 yu2 jin1 ， bai3 you3 yu2 sui4 ， qu4 sheng4 ren2 zhi1 shi4 ， ruo4 ci3 qi2 wei4 yuan3 ye3 ； jin4 sheng4 ren2 zhi1 ju1 ， ruo4 ci3 qi2 shen4 ye3 ， ran2 er2 wu2 you3 hu1 er3 ， ze2 yi4 wu2 you3 hu1 er3 。 」

## 注释

## 译文

## 赏析
