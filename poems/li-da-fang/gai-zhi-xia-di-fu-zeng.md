---
id: li-da-fang-gai-zhi-xia-di-fu-zeng
title: 改之下第赋赠
titlePinyin: gai3 zhi1 xia4 di4 fu4 zeng4
titleSlug: gai-zhi-xia-di-fu-zeng
author: 李大方
authorPinyin: li3 da4 fang1
authorSlug: li-da-fang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 刘郎气豪酒豪诗更豪，乃肯折节作赋遗恨无纤毫。
- 诗雄赋老不入世俗眼，仰空大叫索酒歌离骚。
- 刘郎新诗今莫敌，挑战梅社无遗力。
- 果然桃杏一山开，龙马行天晓无迹。
- 锦标重夺更一年，却来走马春风前。
- 撑肠文字五千卷，吟哦得意扬休鞭。
- 世间荣辱俱游戏，莫为功名销壮志。
- 我辈胡颜自古然，刘蕡况是公家事。
- 银杯锦被骕骦裘，呼童唤酒鏖穷愁。
- 自怜却被微官缚，不及相从上酒楼。

## 拼音
- liu2 lang2 qi4 hao2 jiu3 hao2 shi1 geng4 hao2 ， nai3 ken3 zhe2 jie2 zuo4 fu4 yi2 hen4 wu2 xian1 hao2 。
- shi1 xiong2 fu4 lao3 bu2 ru4 shi4 su2 yan3 ， yang3 kong1 da4 jiao4 suo3 jiu3 ge1 li2 sao1 。
- liu2 lang2 xin1 shi1 jin1 mo4 di2 ， tiao3 zhan4 mei2 she4 wu2 yi2 li4 。
- guo3 ran2 tao2 xing4 yi4 shan1 kai1 ， long2 ma3 xing2 tian1 xiao3 wu2 ji4 。
- jin3 biao1 zhong4 duo2 geng4 yi4 nian2 ， que4 lai2 zou3 ma3 chun1 feng1 qian2 。
- cheng1 chang2 wen2 zi4 wu3 qian1 juan4 ， yin2 e2 de2 yi4 yang2 xiu1 bian1 。
- shi4 jian1 rong2 ru3 ju4 you2 xi4 ， mo4 wei4 gong1 ming2 xiao1 zhuang4 zhi4 。
- wo3 bei4 hu2 yan2 zi4 gu3 ran2 ， liu2 fen2 kuang4 shi4 gong1 jia0 shi4 。
- yin2 bei1 jin3 bei4 su4 shuang1 qiu2 ， hu1 tong2 huan4 jiu3 ao2 qiong2 chou2 。
- zi4 lian2 que4 bei4 wei1 guan1 fu4 ， bu4 ji2 xiang1 cong2 shang4 jiu3 lou2 。

## 注释

## 译文

## 赏析
