---
id: shi-yuan-zhao-gao-gu-yuan-tao-cun
title: 高鼓院桃村
titlePinyin: gao1 gu3 yuan4 tao2 cun1
titleSlug: gao-gu-yuan-tao-cun
author: 释元肇
authorPinyin: shi4 yuan2 zhao4
authorSlug: shi-yuan-zhao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 举头见青山，高与天齐平。
- 俯首鉴灵泉，派分天池清。
- 是中十亩园，烂若红霞蒸。
- 夫差昔不国，舞榭歌台倾。
- 风惊柳腰折，雨集蛙部鸣。
- 霭霭墟里烟，纷纷鸡犬声。
- 寂寥千载后，公来畅幽情。
- 手种桃千株，草架屋数楹。
- 厥壤宜芬芳，昭俭易落成。
- 子孙相追随，日夕生遐征。
- 公今云台仙，轻强垂百龄。
- 支筇歌紫芝，倚松诵黄庭。
- 绿阴长蟠实，白莲闯池生。
- 客从何方来，畧不通姓名。
- 自云多昔人，食之能飞升。
- 更老上所尊，只恐蒲轮征。
- 公乎笑而已，客言曾不听。
- 归来向人说，洞口云纵横。

## 拼音
- ju3 tou2 jian4 qing1 shan1 ， gao1 yu3 tian1 qi2 ping2 。
- fu3 shou3 jian4 ling2 quan2 ， pai4 fen1 tian1 chi2 qing1 。
- shi4 zhong1 shi2 mu3 yuan2 ， lan4 ruo4 hong2 xia2 zheng1 。
- fu1 cha4 xi1 bu4 guo2 ， wu3 xie4 ge1 tai2 qing1 。
- feng1 jing1 liu3 yao1 zhe2 ， yu3 ji2 wa1 bu4 ming2 。
- ai3 ai3 xu1 li3 yan1 ， fen1 fen1 ji1 quan3 sheng1 。
- ji4 liao2 qian1 zai3 hou4 ， gong1 lai2 chang4 you1 qing2 。
- shou3 zhong3 tao2 qian1 zhu1 ， cao3 jia4 wu1 shu4 ying2 。
- jue2 rang3 yi2 fen1 fang1 ， zhao1 jian3 yi4 luo4 cheng2 。
- zi3 sun1 xiang1 zhui1 sui2 ， ri4 xi1 sheng1 xia2 zheng1 。
- gong1 jin1 yun2 tai2 xian1 ， qing1 qiang2 chui2 bai3 ling2 。
- zhi1 qiong2 ge1 zi3 zhi1 ， yi3 song1 song4 huang2 ting2 。
- lü4 yin1 chang2 pan2 shi2 ， bai2 lian2 chuang3 chi2 sheng1 。
- ke4 cong2 he2 fang1 lai2 ， lüe4 bu4 tong1 xing4 ming2 。
- zi4 yun2 duo1 xi1 ren2 ， shi2 zhi1 neng2 fei1 sheng1 。
- geng4 lao3 shang4 suo3 zun1 ， zhi1 kong3 pu2 lun2 zheng1 。
- gong1 hu1 xiao4 er2 yi3 ， ke4 yan2 ceng2 bu4 ting1 。
- gui1 lai2 xiang4 ren2 shuo1 ， dong4 kou3 yun2 zong4 heng2 。

## 注释

## 译文

## 赏析
