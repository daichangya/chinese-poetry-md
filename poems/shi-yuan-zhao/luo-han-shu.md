---
id: shi-yuan-zhao-luo-han-shu
title: 罗汉树
titlePinyin: luo2 han4 shu4
titleSlug: luo-han-shu
author: 释元肇
authorPinyin: shi4 yuan2 zhao4
authorSlug: shi-yuan-zhao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生天地间，飘然无根蔕。
- 贵贱寿夭形，总被造物戏。
- 达者常晏如，不作包桑计。
- 如何闲草木，刚受人妩媚。
- 寒松作大夫，枯木号居士。
- 便有徼福人，未免斧斤至。
- 孤高本无心，反以名疣赘。
- 此树亦岁寒，婆娑立苍翠。
- 著子秋累累，何啻五百位。
- 颅圆从谁度，身紫何人赐。
- 问之无人说，法门入不二。
- 乔特不世情，与我却相类。
- 许我折一枝，幽窗浸缶器。
- 辞柯漏已空，森然遂生意。
- 荏苒三暑寒，傲睨万物顇。
- 翻思阴阳家，水木推生利。
- 但存节操坚，莫讶垛根异。
- 鴈荡与天台，泉石平生志。
- 木上座脱洒，竹尊者风味。
- 何当笑相逢，同归第一义。

## 拼音
- ren2 sheng1 tian1 di4 jian1 ， piao1 ran2 wu2 gen1 di4 。
- gui4 jian4 shou4 yao1 xing2 ， zong3 bei4 zao4 wu4 xi4 。
- da2 zhe3 chang2 yan4 ru2 ， bu2 zuo4 bao1 sang1 ji4 。
- ru2 he2 xian2 cao3 mu4 ， gang1 shou4 ren2 wu3 mei4 。
- han2 song1 zuo4 dai4 fu0 ， ku1 mu4 hao4 ju1 shi4 。
- bian4 you3 jiao3 fu2 ren2 ， wei4 mian3 fu3 jin1 zhi4 。
- gu1 gao1 ben3 wu2 xin1 ， fan3 yi3 ming2 you2 zhui4 。
- ci3 shu4 yi4 sui4 han2 ， po2 suo1 li4 cang1 cui4 。
- zhu4 zi3 qiu1 lei4 lei4 ， he2 chi4 wu3 bai3 wei4 。
- lu2 yuan2 cong2 shui2 du4 ， shen1 zi3 he2 ren2 ci4 。
- wen4 zhi1 wu2 ren2 shuo1 ， fa3 men2 ru4 bu2 er4 。
- qiao2 te4 bu2 shi4 qing2 ， yu3 wo3 que4 xiang1 lei4 。
- xu3 wo3 zhe2 yi4 zhi1 ， you1 chuang1 jin4 fou3 qi4 。
- ci2 ke1 lou4 yi3 kong1 ， sen1 ran2 sui4 sheng1 yi4 。
- ren3 ran3 san1 shu3 han2 ， ao4 ni4 wan4 wu4 cui4 。
- fan1 si1 yin1 yang2 jia1 ， shui3 mu4 tui1 sheng1 li4 。
- dan4 cun2 jie2 cao1 jian1 ， mo4 ya4 duo4 gen1 yi4 。
- yan4 dang4 yu3 tian1 tai2 ， quan2 shi2 ping2 sheng1 zhi4 。
- mu4 shang4 zuo4 tuo1 sa3 ， zhu2 zun1 zhe3 feng1 wei4 。
- he2 dang1 xiao4 xiang1 feng2 ， tong2 gui1 di4 yi1 yi4 。

## 注释

## 译文

## 赏析
