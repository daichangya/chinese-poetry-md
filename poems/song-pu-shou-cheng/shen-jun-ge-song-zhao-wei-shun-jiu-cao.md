---
id: song-pu-shou-cheng-shen-jun-ge-song-zhao-wei-shun-jiu-cao
title: 神骏歌送赵委顺就漕
titlePinyin: shen2 jun4 ge1 song4 zhao4 wei3 shun4 jiu4 cao2
titleSlug: shen-jun-ge-song-zhao-wei-shun-jiu-cao
author: 宋蒲寿宬
authorPinyin: song4 pu2 shou4 cheng2
authorSlug: song-pu-shou-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神骏不受羁，岂知日千里。
- 小试秋风前，烁烁电光起。
- 何须金络脑，不用珊瑚鞭。
- 徐看血汗沫，透出青连钱。
- 飞去度赤水，横行抹燕山。
- 持归献天子，髙列十二闲。
- 渴饮水底月，饥餐草头珠。
- 轻揺玉麈尾，侧碾青氍毹。
- 振鬛长鸣谢伯乐，千秋万古八骏圗。

## 拼音
- shen2 jun4 bu2 shou4 ji1 ， qi3 zhi1 ri4 qian1 li3 。
- xiao3 shi4 qiu1 feng1 qian2 ， shuo4 shuo4 dian4 guang1 qi3 。
- he2 xu1 jin1 luo4 nao3 ， bu2 yong4 shan1 hu2 bian1 。
- xu2 kan4 xue4 han4 mo4 ， tou4 chu1 qing1 lian2 qian2 。
- fei1 qu4 du4 chi4 shui3 ， heng2 xing2 mo3 yan1 shan1 。
- chi2 gui1 xian4 tian1 zi3 ， gao1 lie4 shi2 er4 xian2 。
- ke3 yin3 shui3 di3 yue4 ， ji1 can1 cao3 tou2 zhu1 。
- qing1 yao2 yu4 zhu3 wei3 ， ce4 nian3 qing1 qu2 shu1 。
- zhen4 lie4 chang2 ming2 xie4 bo2 le4 ， qian1 qiu1 wan4 gu3 ba1 jun4 tu2 。

## 注释

## 译文

## 赏析
