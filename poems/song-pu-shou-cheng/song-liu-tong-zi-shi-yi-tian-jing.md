---
id: song-pu-shou-cheng-song-liu-tong-zi-shi-yi-tian-jing
title: 送刘童子试艺天京
titlePinyin: song4 liu2 tong2 zi3 shi4 yi4 tian1 jing1
titleSlug: song-liu-tong-zi-shi-yi-tian-jing
author: 宋蒲寿宬
authorPinyin: song4 pu2 shou4 cheng2
authorSlug: song-pu-shou-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 硗硗头角出群玉，炯炯瞳人剪秋漪。
- 神光现作照书月，一览千古无复遗。
- 殊科自可献上国，况能文艺超等夷。
- 河洛圗书识蕴奥，更明爻象通神蓍。
- 阵分八势演古法，操弓挟矢动有仪。
- 眼前大要固如此，有人头白俱不知。
- 当今所重不在宝，弓旌聘召方四驰。
- 岂无古人已成筭，时乖事异难设施。
- 秋风边尘浩无际，纶巾羽扇思见之。
- 终军弃𦈡𦈡尚在，刘晏正字字或欹。
- 终身愿秉清忠节，芳猷可继大年诗。

## 拼音
- qiao1 qiao1 tou2 jiao3 chu1 qun2 yu4 ， jiong3 jiong3 tong2 ren2 jian3 qiu1 yi1 。
- shen2 guang1 xian4 zuo4 zhao4 shu1 yue4 ， yi4 lan3 qian1 gu3 wu2 fu4 yi2 。
- shu1 ke1 zi4 ke3 xian4 shang4 guo2 ， kuang4 neng2 wen2 yi4 chao1 deng3 yi2 。
- he2 luo4 tu2 shu1 shi2 yun4 ao4 ， geng4 ming2 yao2 xiang4 tong1 shen2 shi1 。
- zhen4 fen1 ba1 shi4 yan3 gu3 fa3 ， cao1 gong1 xie2 shi3 dong4 you3 yi2 。
- yan3 qian2 da4 yao4 gu4 ru2 ci3 ， you3 ren2 tou2 bai2 ju4 bu4 zhi1 。
- dang1 jin1 suo3 zhong4 bu2 zai4 bao3 ， gong1 jing1 pin4 zhao4 fang1 si4 chi2 。
- qi3 wu2 gu3 ren2 yi3 cheng2 suan4 ， shi2 guai1 shi4 yi4 nan2 she4 shi1 。
- qiu1 feng1 bian1 chen2 hao4 wu2 ji4 ， lun2 jin1 yu3 shan4 si1 jian4 zhi1 。
- zhong1 jun1 qi4 xu1 xu1 shang4 zai4 ， liu2 yan4 zheng4 zi4 zi4 huo4 qi1 。
- zhong1 shen1 yuan4 bing3 qing1 zhong1 jie2 ， fang1 you2 ke3 ji4 da4 nian2 shi1 。

## 注释

## 译文

## 赏析
