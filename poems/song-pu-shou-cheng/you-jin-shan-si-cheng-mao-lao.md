---
id: song-pu-shou-cheng-you-jin-shan-si-cheng-mao-lao
title: 游金山寺呈茂老
titlePinyin: you2 jin1 shan1 si4 cheng2 mao4 lao3
titleSlug: you-jin-shan-si-cheng-mao-lao
author: 宋蒲寿宬
authorPinyin: song4 pu2 shou4 cheng2
authorSlug: song-pu-shou-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长江气势何雄雄，波心幻出青莲宫。
- 江流万古浮不去，疑有根蒂谁能穷。
- 溯流逺见一培𪣻，传闻壮观疑谈空。
- 风帆渐迫惊诡异，金碧还遶深蒙茸。
- 小船破浪与客去，系缆阶石穿玲珑。
- 门前笔架水面立，波涛日夕相撞舂。
- 重楼复道费登陟，面面奇怪陡不同。
- 丹徒西望耸观阁，淮海大块居其东。
- 倚栏簷外水转窄，飞鸿没处明双瞳。
- 与僧煮茗话今古，莫穷幻眇窥鸿蒙。
- 瀛洲方丈在何许，骑牛覔牛休憧憧。
- 遥指危樯夜泊处，惊飚飘簸如飞蓬。
- 禅闗深闭浪打屋，夜定不动猜游龙。
- 清游适值九月九，汲泉细摘黄花丛。
- 水上登髙复谁信，证明頼有今逺公。
- 登堂恍惚见坡印，瓣香起敬仙佛踪。
- 想像形容记言语，涕零心恻生不逢。
- 未穷清兴下山去，扁舟一瞬在阆风。
- 作诗聊复纪游迹，来寻此迹何时重。

## 拼音
- chang2 jiang1 qi4 shi4 he2 xiong2 xiong2 ， bo1 xin1 huan4 chu1 qing1 lian2 gong1 。
- jiang1 liu2 wan4 gu3 fu2 bu2 qu4 ， yi2 you3 gen1 di4 shui2 neng2 qiong2 。
- su4 liu2 yuan3 jian4 yi4 pei2 lou2 ， chuan2 wen2 zhuang4 guan1 yi2 tan2 kong1 。
- feng1 fan1 jian4 po4 jing1 gui3 yi4 ， jin1 bi4 hai2 rao4 shen1 meng2 rong2 。
- xiao3 chuan2 po4 lang4 yu3 ke4 qu4 ， xi4 lan3 jie1 shi2 chuan1 ling2 long2 。
- men2 qian2 bi3 jia4 shui3 mian4 li4 ， bo1 tao1 ri4 xi1 xiang1 zhuang4 chong1 。
- zhong4 lou2 fu4 dao4 fei4 deng1 zhi4 ， mian4 mian4 qi2 guai4 dou3 bu4 tong2 。
- dan1 tu2 xi1 wang4 song3 guan1 ge2 ， huai2 hai3 da4 kuai4 ju1 qi2 dong1 。
- yi3 lan2 yan2 wai4 shui3 zhuan3 zhai3 ， fei1 hong2 mei2 chu4 ming2 shuang1 tong2 。
- yu3 seng1 zhu3 ming2 hua4 jin1 gu3 ， mo4 qiong2 huan4 miao3 kui1 hong2 meng2 。
- ying2 zhou1 fang1 zhang4 zai4 he2 xu3 ， qi2 niu2 mi4 niu2 xiu1 chong1 chong1 。
- yao2 zhi3 wei1 qiang2 ye4 bo2 chu4 ， jing1 biao1 piao1 bo4 ru2 fei1 peng2 。
- chan2 guan1 shen1 bi4 lang4 da3 wu1 ， ye4 ding4 bu2 dong4 cai1 you2 long2 。
- qing1 you2 shi4 zhi2 jiu3 yue4 jiu3 ， ji2 quan2 xi4 zhai1 huang2 hua1 cong2 。
- shui3 shang4 deng1 gao1 fu4 shui2 xin4 ， zheng4 ming2 lai4 you3 jin1 yuan3 gong1 。
- deng1 tang2 huang3 hu1 jian4 po1 yin4 ， ban4 xiang1 qi3 jing4 xian1 fo2 zong1 。
- xiang3 xiang4 xing2 rong2 ji4 yan2 yu3 ， ti4 ling2 xin1 ce4 sheng1 bu4 feng2 。
- wei4 qiong2 qing1 xing1 xia4 shan1 qu4 ， pian1 zhou1 yi2 shun4 zai4 lang2 feng1 。
- zuo4 shi1 liao2 fu4 ji4 you2 ji4 ， lai2 xun2 ci3 ji4 he2 shi2 zhong4 。

## 注释

## 译文

## 赏析
