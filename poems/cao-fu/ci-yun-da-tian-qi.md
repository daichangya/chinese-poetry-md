---
id: cao-fu-ci-yun-da-tian-qi
title: 次韵答天启
titlePinyin: ci4 yun4 da2 tian1 qi3
titleSlug: ci-yun-da-tian-qi
author: 曹辅
authorPinyin: cao2 fu3
authorSlug: cao-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天兵连营十万釜，烈烈威声震西土。
- 昆仑月窟扫欲空，岂止斯民被时雨。
- 贺兰狡兔遁三穴，黄口娇雏永离乳。
- 临机一失挫铦锋，谁愿忠言如药苦。
- 吾乡蔡子喜谈兵，早岁曾过阿戎语。
- 逸才自擅鹦鹉赋，高韵仍为鸜鹆舞。
- 方略应须敌万夫，徒击韩嫣笑当户。
- 政宜弱冠请长缨，系取单于置高俎。

## 拼音
- tian1 bing1 lian2 ying2 shi2 wan4 fu3 ， lie4 lie4 wei1 sheng1 zhen4 xi1 tu3 。
- kun1 lun2 yue4 ku1 sao3 yu4 kong1 ， qi3 zhi3 si1 min2 bei4 shi2 yu3 。
- he4 lan2 jiao3 tu4 dun4 san1 xue2 ， huang2 kou3 jiao1 chu2 yong3 li2 ru3 。
- lin2 ji1 yi4 shi1 cuo4 xian1 feng1 ， shui2 yuan4 zhong1 yan2 ru2 yao4 ku3 。
- wu2 xiang1 cai4 zi3 xi3 tan2 bing1 ， zao3 sui4 ceng2 guo4 a1 rong2 yu3 。
- yi4 cai2 zi4 shan4 ying1 wu3 fu4 ， gao1 yun4 reng2 wei4 qu2 yu4 wu3 。
- fang1 lüe4 ying4 xu1 di2 wan4 fu1 ， tu2 ji1 han2 yan1 xiao4 dang1 hu4 。
- zheng4 yi2 ruo4 guan4 qing3 chang2 ying1 ， xi4 qu3 chan2 yu2 zhi4 gao1 zu3 。

## 注释

## 译文

## 赏析
