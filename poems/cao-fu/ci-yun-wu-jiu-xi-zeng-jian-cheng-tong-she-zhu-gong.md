---
id: cao-fu-ci-yun-wu-jiu-xi-zeng-jian-cheng-tong-she-zhu-gong
title: 次韵无咎戏赠兼呈同舍诸公
titlePinyin: ci4 yun4 wu2 jiu4 xi4 zeng4 jian1 cheng2 tong2 she4 zhu1 gong1
titleSlug: ci-yun-wu-jiu-xi-zeng-jian-cheng-tong-she-zhu-gong
author: 曹辅
authorPinyin: cao2 fu3
authorSlug: cao-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少年落魄走四方，看山听水兴难忘。
- 深林谁复知孤芳，十载江湖称漫郎。
- 紫溪风月幽思长，绿水如镜烟苍苍。
- 追随豪俊多清狂，春风烂醉胥山堂。
- 下瞰群峰耸如枪，吴侬棹歌笛灵羌。
- 攀萝扪壁疲获臧，经旬选胜行赍粮。
- 客儿经台倚高冈，共卧明月吟胡床。
- 投身忽落昆仑傍，征西万马随腾骧。
- 官军夜半填贼隍，食尽师老催归装。
- 将军数奇设鹰扬，斩捕不能酬失亡。
- 曲突徙薪语莫偿，幕中病客非智囊。
- 扁舟夷犹忆吴乡，晁侯平日丈人行。
- 生驹今始见骕骦，伯乐一盼过老南。
- 恐是禀质苍龙房，尤工吴语放降王。
- 叔敖抵掌对烛光，秋英落尽金钿黄。
- 玉瓮浮春醅泼香，九天广乐来新凉。
- 笑谈聊此共一觞，天街六翮将翱翔。
- 正值羿彀游中央，我老委翅无复望。
- 洞庭橘熟千林霜，行当拂衣解银章。
- 买取百花洲畔庄，世外日月何曾忙。
- 翛然一室生吉祥，车马还能过我墙。
- 夜具茗饮与柘浆，更看君诗云绵张。

## 拼音
- shao4 nian2 luo4 po4 zou3 si4 fang1 ， kan4 shan1 ting1 shui3 xing1 nan2 wang4 。
- shen1 lin2 shui2 fu4 zhi1 gu1 fang1 ， shi2 zai3 jiang1 hu2 cheng1 man4 lang2 。
- zi3 xi1 feng1 yue4 you1 si1 chang2 ， lü4 shui3 ru2 jing4 yan1 cang1 cang1 。
- zhui1 sui2 hao2 jun4 duo1 qing1 kuang2 ， chun1 feng1 lan4 zui4 xu1 shan1 tang2 。
- xia4 kan4 qun2 feng1 song3 ru2 qiang1 ， wu2 nong2 zhao4 ge1 di2 ling2 qiang1 。
- pan1 luo2 men2 bi4 pi2 huo4 zang1 ， jing1 xun2 xuan3 sheng4 xing2 ji1 liang2 。
- ke4 er2 jing1 tai2 yi3 gao1 gang1 ， gong4 wo4 ming2 yue4 yin2 hu2 chuang2 。
- tou2 shen1 hu1 luo4 kun1 lun2 bang4 ， zheng1 xi1 wan4 ma3 sui2 teng2 xiang1 。
- guan1 jun1 ye4 ban4 tian2 zei2 huang2 ， shi2 jin4 shi1 lao3 cui1 gui1 zhuang1 。
- jiang1 jun1 shu4 qi2 she4 ying1 yang2 ， zhan3 bu3 bu4 neng2 chou2 shi1 wang2 。
- qu3 tu1 xi3 xin1 yu3 mo4 chang2 ， mu4 zhong1 bing4 ke4 fei1 zhi4 nang2 。
- pian1 zhou1 yi2 you2 yi4 wu2 xiang1 ， chao2 hou2 ping2 ri4 zhang4 ren2 xing2 。
- sheng1 ju1 jin1 shi3 jian4 su4 shuang1 ， bo2 le4 yi2 pan4 guo4 lao3 nan2 。
- kong3 shi4 bing3 zhi4 cang1 long2 fang2 ， you2 gong1 wu2 yu3 fang4 jiang4 wang2 。
- shu1 ao2 di3 zhang3 dui4 zhu2 guang1 ， qiu1 ying1 luo4 jin4 jin1 dian4 huang2 。
- yu4 weng4 fu2 chun1 pei1 po1 xiang1 ， jiu3 tian1 guang3 le4 lai2 xin1 liang2 。
- xiao4 tan2 liao2 ci3 gong4 yi4 shang1 ， tian1 jie1 liu4 he2 jiang1 ao2 xiang2 。
- zheng4 zhi2 yi4 gou4 you2 zhong1 yang1 ， wo3 lao3 wei3 chi4 wu2 fu4 wang4 。
- dong4 ting2 ju2 shu2 qian1 lin2 shuang1 ， hang2 dang0 fu2 yi1 jie3 yin2 zhang1 。
- mai3 qu3 bai3 hua1 zhou1 pan4 zhuang1 ， shi4 wai4 ri4 yue4 he2 ceng2 mang2 。
- xiao1 ran2 yi2 shi4 sheng1 ji2 xiang2 ， che1 ma3 hai2 neng2 guo4 wo3 qiang2 。
- ye4 ju4 ming2 yin3 yu3 zhe4 jiang1 ， geng4 kan4 jun1 shi1 yun2 mian2 zhang1 。

## 注释

## 译文

## 赏析
