---
id: zhu-bai-lu-zhu-zi-jia-xun
title: 朱子家训
titlePinyin: zhu1 zi3 jia1 xun4
titleSlug: zhu-zi-jia-xun
author: 朱柏庐
authorPinyin: zhu1 bai3 lu2
authorSlug: zhu-bai-lu
dynasty: 蒙学
dynastyPinyin: meng2 xue2
dynastySlug: meng-xue
tags:
  - 蒙学
---
## 正文
- 黎明即起，洒扫庭除，要内外整洁；
- 既昏便息，关锁门户，必亲自检点。
- 一粥一饭，当思来处不易；
- 半丝半缕，恒念物力维艰。
- 宜未雨而绸缪，毋临渴而掘井。
- 自奉必须俭约，宴客切勿流连。
- 器具质而洁，瓦缶胜金玉；
- 饮食约而精，园蔬愈珍馐。
- 勿营华屋，勿谋良田。
- 三姑六婆，实淫盗之媒；
- 婢美妾娇，非闺房之福。
- 僮仆勿用俊美，妻妾切忌艳装。
- 祖宗虽远，祭祀不可不诚；
- 子孙虽愚，经书不可不读。
- 居身务期质朴，教子要有义方。
- 勿贪意外之财，勿饮过量之酒。
- 与肩挑贸易，毋占便宜；
- 见贫苦亲邻，须加温恤。
- 刻薄成家，理无久享；
- 伦常乖舛，立见消亡。
- 兄弟叔侄，需分多润寡；
- 长幼内外，宜法肃辞严。
- 听妇言乖骨肉，岂是丈夫？
- 重资财薄父母，不成人子。
- 嫁女择佳婿，毋索重聘；
- 娶媳求淑女，勿计厚奁。
- 见富贵而生谄容者最可耻；
- 遇贫穷而作骄态者贱莫甚。
- 居家戒争讼，讼则终凶；
- 处世戒多言，言多必失。
- 勿恃势力而凌逼孤寡，毋贪口腹而恣杀生禽。
- 乖僻自是，悔误必多；
- 颓惰自甘，家道难成。
- 狎昵恶少，久必受其累；
- 屈志老成，急则可相依。
- 轻听发言，安知非人之谮诉，当忍耐三思；
- 因事相争，焉知非我之不是，需平心暗想。
- 施惠无念，受恩莫忘。
- 凡事当留余地，得意不宜再往。
- 人有喜庆，不可生嫉妒心；
- 人有祸患，不可生喜幸心。
- 善欲人见，不是真善；
- 恶恐人知，便是大恶。
- 见色而起淫心，报在妻女；
- 匿怨而用暗箭，祸延子孙。
- 家门和顺，虽饔飧不继，亦有余欢；
- 国课早完，即囊橐无余，自得至乐。
- 读书志在圣贤，非徒科第；
- 为官心存君国，岂计身家？
- 守分安命，顺时听天。
- 为人若此，庶乎近焉。

## 拼音
- li2 ming2 ji2 qi3 ， sa3 sao3 ting2 chu2 ， yao4 nei4 wai4 zheng3 jie2 ；
- ji4 hun1 bian4 xi1 ， guan1 suo3 men2 hu4 ， bi4 qin1 zi4 jian3 dian3 。
- yi4 zhou1 yi2 fan4 ， dang1 si1 lai2 chu4 bu2 yi4 ；
- ban4 si1 ban4 lü3 ， heng2 nian4 wu4 li4 wei2 jian1 。
- yi2 wei4 yu3 er2 chou2 mou2 ， wu2 lin2 ke3 er2 jue2 jing3 。
- zi4 feng4 bi4 xu1 jian3 yue1 ， yan4 ke4 qie4 wu4 liu2 lian2 。
- qi4 ju4 zhi4 er2 jie2 ， wa3 fou3 sheng4 jin1 yu4 ；
- yin3 shi2 yue1 er2 jing1 ， yuan2 shu1 yu4 zhen1 xiu1 。
- wu4 ying2 hua2 wu1 ， wu4 mou2 liang2 tian2 。
- san1 gu1 liu4 po2 ， shi2 yin2 dao4 zhi1 mei2 ；
- bi4 mei3 qie4 jiao1 ， fei1 gui1 fang2 zhi1 fu2 。
- tong2 pu2 wu4 yong4 jun4 mei3 ， qi1 qie4 qie4 ji4 yan4 zhuang1 。
- zu3 zong1 sui1 yuan3 ， ji4 si4 bu4 ke3 bu4 cheng2 ；
- zi3 sun1 sui1 yu2 ， jing1 shu1 bu4 ke3 bu4 du2 。
- ju1 shen1 wu4 qi1 zhi4 pu3 ， jiao4 zi3 yao4 you3 yi4 fang1 。
- wu4 tan1 yi4 wai4 zhi1 cai2 ， wu4 yin3 guo4 liang4 zhi1 jiu3 。
- yu3 jian1 tiao1 mao4 yi4 ， wu2 zhan4 pian2 yi0 ；
- jian4 pin2 ku3 qin1 lin2 ， xu1 jia1 wen1 xu4 。
- ke4 bo2 cheng2 jia1 ， li3 wu2 jiu3 xiang3 ；
- lun2 chang2 guai1 chuan3 ， li4 jian4 xiao1 wang2 。
- xiong1 di4 shu1 zhi2 ， xu1 fen1 duo1 run4 gua3 ；
- chang2 you4 nei4 wai4 ， yi2 fa3 su4 ci2 yan2 。
- ting1 fu4 yan2 guai1 gu3 rou4 ， qi3 shi4 zhang4 fu0 ？
- zhong4 zi1 cai2 bao2 fu4 mu3 ， bu4 cheng2 ren2 zi3 。
- jia4 nü3 ze2 jia1 xu4 ， wu2 suo3 zhong4 pin4 ；
- qu3 xi2 qiu2 shu1 nü3 ， wu4 ji4 hou4 lian2 。
- jian4 fu4 gui4 er2 sheng1 chan3 rong2 zhe3 zui4 ke3 chi3 ；
- yu4 pin2 qiong2 er2 zuo4 jiao1 tai4 zhe3 jian4 mo4 shen4 。
- ju1 jia1 jie4 zheng1 song4 ， song4 ze2 zhong1 xiong1 ；
- chu3 shi4 jie4 duo1 yan2 ， yan2 duo1 bi4 shi1 。
- wu4 shi4 shi4 li4 er2 ling2 bi1 gu1 gua3 ， wu2 tan1 kou3 fu4 er2 zi4 sha1 sheng1 qin2 。
- guai1 pi4 zi4 shi4 ， hui3 wu4 bi4 duo1 ；
- tui2 duo4 zi4 gan1 ， jia1 dao4 nan2 cheng2 。
- xia2 ni4 e4 shao4 ， jiu3 bi4 shou4 qi2 lei4 ；
- qu1 zhi4 lao3 cheng2 ， ji2 ze2 ke3 xiang1 yi1 。
- qing1 ting1 fa1 yan2 ， an1 zhi1 fei1 ren2 zhi1 zen4 su4 ， dang1 ren3 nai4 san1 si1 ；
- yin1 shi4 xiang1 zheng1 ， yan1 zhi1 fei1 wo3 zhi1 bu2 shi4 ， xu1 ping2 xin1 an4 xiang3 。
- shi1 hui4 wu2 nian4 ， shou4 en1 mo4 wang4 。
- fan2 shi4 dang1 liu2 yu2 di4 ， de2 yi4 bu4 yi2 zai4 wang3 。
- ren2 you3 xi3 qing4 ， bu4 ke3 sheng1 ji2 du4 xin1 ；
- ren2 you3 huo4 huan4 ， bu4 ke3 sheng1 xi3 xing4 xin1 。
- shan4 yu4 ren2 jian4 ， bu2 shi4 zhen1 shan4 ；
- e4 kong3 ren2 zhi1 ， bian4 shi4 da4 e4 。
- jian4 se4 er2 qi3 yin2 xin1 ， bao4 zai4 qi1 nü3 ；
- ni4 yuan4 er2 yong4 an4 jian4 ， huo4 yan2 zi3 sun1 。
- jia1 men2 he2 shun4 ， sui1 yong1 sun1 bu2 ji4 ， yi4 you3 yu2 huan1 ；
- guo2 ke4 zao3 wan2 ， ji2 nang2 tuo2 wu2 yu2 ， zi4 de2 zhi4 le4 。
- du2 shu1 zhi4 zai4 sheng4 xian2 ， fei1 tu2 ke1 di4 ；
- wei4 guan1 xin1 cun2 jun1 guo2 ， qi3 ji4 shen1 jia1 ？
- shou3 fen1 an1 ming4 ， shun4 shi2 ting1 tian1 。
- wei4 ren2 ruo4 ci3 ， shu4 hu1 jin4 yan1 。

## 注释

## 译文

## 赏析
