---
id: ma-zhi-chun-ni-xian-ting-shi
title: 拟岘亭诗
titlePinyin: ni3 xian4 ting2 shi1
titleSlug: ni-xian-ting-shi
author: 马之纯
authorPinyin: ma3 zhi1 chun2
authorSlug: ma-zhi-chun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾县西岘峰，亭以拟岘名。
- 尝见父老说，寺中有碑铭。
- 昔晋殷仲文，作郡有政声。
- 去而人思之，屐齿有余荣。
- 余闻诸老说，此事不可凭。
- 臣子从弑逆，罪合五鼎烹。
- 桓玄在荆州，世为晋公卿。
- 一朝睨汉鼎，举兵向金陵。
- 是时殷仲文，实守新安城。
- 弃郡以从玄，惟欲事逆成。
- 策命九锡文，未至先经营。
- 桓楚既窃位，寝所地忽崩。
- 仲文于此时，巧言如簧笙。
- 其后玄事败，奔走向南荆。
- 仲文忧不免，奉二后还京。
- 叛晋复叛玄，鼠雀同偷生。
- 寄奴后代晋，又欲居朝廷。
- 出为东阳郡，怏怏无好情。
- 尝览镜自照，不见头颅形。
- 岂非从逆者，未诛先受刑。
- 无忌牧荆州，仲文尝趋迎。
- 便道不过府，无忌殊不平。
- 言于宋武帝，此辈谋举兵。
- 宋武尽族诛，流血几成坑。
- 襄阳羊叔子，当世之豪英。
- 不当拟其名，流传污吴宁。
- 疑别一牧守，偶与同名称。
- 此名若果然，山鬼怒非轻。
- 缅想唐戴令，政声极铿鍧。
- 曾有长源碑，在夫子庙庭。
- 曷易曰戴岘，庶以慰编氓。
- 称之名义当，兼可怡山灵。
- 尝读晋宋书，抵掌气填膺。
- 安得仍拟岘，千载愚民生。

## 拼音
- wu2 xian4 xi1 xian4 feng1 ， ting2 yi3 ni3 xian4 ming2 。
- chang2 jian4 fu4 lao3 shuo1 ， si4 zhong1 you3 bei1 ming2 。
- xi1 jin4 yin1 zhong4 wen2 ， zuo4 jun4 you3 zheng4 sheng1 。
- qu4 er2 ren2 si1 zhi1 ， ji1 chi3 you3 yu2 rong2 。
- yu2 wen2 zhu1 lao3 shuo1 ， ci3 shi4 bu4 ke3 ping2 。
- chen2 zi3 cong2 shi4 ni4 ， zui4 he2 wu3 ding3 peng1 。
- huan2 xuan2 zai4 jing1 zhou1 ， shi4 wei4 jin4 gong1 qing1 。
- yi4 chao2 ni4 han4 ding3 ， ju3 bing1 xiang4 jin1 ling2 。
- shi4 shi2 yin1 zhong4 wen2 ， shi2 shou3 xin1 an1 cheng2 。
- qi4 jun4 yi3 cong2 xuan2 ， wei2 yu4 shi4 ni4 cheng2 。
- ce4 ming4 jiu3 xi1 wen2 ， wei4 zhi4 xian1 jing1 ying2 。
- huan2 chu3 ji4 qie4 wei4 ， qin3 suo3 di4 hu1 beng1 。
- zhong4 wen2 yu2 ci3 shi2 ， qiao3 yan2 ru2 huang2 sheng1 。
- qi2 hou4 xuan2 shi4 bai4 ， ben1 zou3 xiang4 nan2 jing1 。
- zhong4 wen2 you1 bu4 mian3 ， feng4 er4 hou4 hai2 jing1 。
- pan4 jin4 fu4 pan4 xuan2 ， shu3 que4 tong2 tou1 sheng1 。
- ji4 nu2 hou4 dai4 jin4 ， you4 yu4 ju1 chao2 ting2 。
- chu1 wei4 dong1 yang2 jun4 ， yang4 yang4 wu2 hao3 qing2 。
- chang2 lan3 jing4 zi4 zhao4 ， bu2 jian4 tou2 lu2 xing2 。
- qi3 fei1 cong2 ni4 zhe3 ， wei4 zhu1 xian1 shou4 xing2 。
- wu2 ji4 mu4 jing1 zhou1 ， zhong4 wen2 chang2 qu1 ying2 。
- bian4 dao4 bu2 guo4 fu3 ， wu2 ji4 shu1 bu4 ping2 。
- yan2 yu2 song4 wu3 di4 ， ci3 bei4 mou2 ju3 bing1 。
- song4 wu3 jin4 zu2 zhu1 ， liu2 xue4 ji3 cheng2 keng1 。
- xiang1 yang2 yang2 shu1 zi3 ， dang1 shi4 zhi1 hao2 ying1 。
- bu4 dang1 ni3 qi2 ming2 ， liu2 chuan2 wu1 wu2 ning2 。
- yi2 bie2 yi2 mu4 shou3 ， ou3 yu3 tong2 ming2 cheng1 。
- ci3 ming2 ruo4 guo3 ran2 ， shan1 gui3 nu4 fei1 qing1 。
- mian3 xiang3 tang2 dai4 ling4 ， zheng4 sheng1 ji2 keng1 hong1 。
- ceng2 you3 chang2 yuan2 bei1 ， zai4 fu1 zi3 miao4 ting2 。
- he2 yi4 yue1 dai4 xian4 ， shu4 yi3 wei4 bian1 mang2 。
- cheng1 zhi1 ming2 yi4 dang1 ， jian1 ke3 yi2 shan1 ling2 。
- chang2 du2 jin4 song4 shu1 ， di3 zhang3 qi4 tian2 ying1 。
- an1 de2 reng2 ni3 xian4 ， qian1 zai3 yu2 min2 sheng1 。

## 注释

## 译文

## 赏析
