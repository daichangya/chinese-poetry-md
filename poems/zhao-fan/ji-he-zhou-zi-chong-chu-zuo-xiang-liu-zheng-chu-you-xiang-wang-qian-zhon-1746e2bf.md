---
id: zhao-fan-ji-he-zhou-zi-chong-chu-zuo-xiang-liu-zheng-chu-you-xiang-wang-qian-zhon-1746e2bf
title: 寄贺周子充除左相留正除右相王谦仲除参政
titlePinyin: ji4 he4 zhou1 zi3 chong1 chu2 zuo3 xiang1 liu2 zheng4 chu2 you4 xiang1 wang2 qian1 zhong4 chu2 can1 zheng4
titleSlug: ji-he-zhou-zi-chong-chu-zuo-xiang-liu-zheng-chu-you-xiang-wang-qian-zhon-1746e2bf
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淳熙十六年，正月十九日。
- 雪余雨更作，有客方抱疾。
- 忽传底处书，昏暮叩蓬荜。
- 问之何许人，乃是吾家姪。
- 书中道何为，除目报甲乙。
- 要令二父知，此意深所悉。
- 我方盘谷归，讵应闻黜陟。
- 虽云在田野，又可忘辅弼。
- 况于乡里贤，与夫旧连率。
- 及其先友家，投分亦颇密。
- 恭惟三君子，德盛难具述。
- 要皆由从官，以至秉政笔。
- 于今天下事，孰得复孰失。
- 仰思与夜继，想不遑暇逸。
- 置邮速传命，颂口当四出。
- 而我病不能，欲置还未毕。
- 要歌夔臯诗，称美宁敢溢。
- 愿观勋业成，公论斯可必。
- 曾闻鸟鸣春，气应还唧唧。
- 喜甚屐且折，忧深纬宁恤。

## 拼音
- chun2 xi1 shi2 liu4 nian2 ， zheng1 yue4 shi2 jiu3 ri4 。
- xue3 yu2 yu3 geng4 zuo4 ， you3 ke4 fang1 bao4 ji2 。
- hu1 chuan2 di3 chu4 shu1 ， hun1 mu4 kou4 peng2 bi4 。
- wen4 zhi1 he2 xu3 ren2 ， nai3 shi4 wu2 jia1 zhi2 。
- shu1 zhong1 dao4 he2 wei4 ， chu2 mu4 bao4 jia3 yi3 。
- yao4 ling4 er4 fu4 zhi1 ， ci3 yi4 shen1 suo3 xi1 。
- wo3 fang1 pan2 gu3 gui1 ， ju4 ying4 wen2 chu4 zhi4 。
- sui1 yun2 zai4 tian2 ye3 ， you4 ke3 wang4 fu3 bi4 。
- kuang4 yu2 xiang1 li3 xian2 ， yu3 fu1 jiu4 lian2 lü4 。
- ji2 qi2 xian1 you3 jia1 ， tou2 fen1 yi4 po1 mi4 。
- gong1 wei2 san1 jun1 zi3 ， de2 sheng4 nan2 ju4 shu4 。
- yao4 jie1 you2 cong2 guan1 ， yi3 zhi4 bing3 zheng4 bi3 。
- yu2 jin1 tian1 xia4 shi4 ， shu2 de2 fu4 shu2 shi1 。
- yang3 si1 yu3 ye4 ji4 ， xiang3 bu4 huang2 xia2 yi4 。
- zhi4 you2 su4 chuan2 ming4 ， song4 kou3 dang1 si4 chu1 。
- er2 wo3 bing4 bu4 neng2 ， yu4 zhi4 hai2 wei4 bi4 。
- yao4 ge1 kui2 gao1 shi1 ， cheng1 mei3 ning2 gan3 yi4 。
- yuan4 guan1 xun1 ye4 cheng2 ， gong1 lun4 si1 ke3 bi4 。
- ceng2 wen2 niao3 ming2 chun1 ， qi4 ying4 hai2 ji1 ji1 。
- xi3 shen4 ji1 qie3 zhe2 ， you1 shen1 wei3 ning2 xu4 。

## 注释

## 译文

## 赏析
