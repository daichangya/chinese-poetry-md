---
id: zhao-fan-ji-heng-zhou-jiu-shi
title: 寄衡州舅氏
titlePinyin: ji4 heng2 zhou1 jiu4 shi4
titleSlug: ji-heng-zhou-jiu-shi
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西山有乔松，蒙附百亩阴。
- 蓬蒿宅其下，旅生亦骎骎。
- 永怀豫章公，斯文金玉音。
- 徐洪盖自出，源流高以深。
- 吾舅之于黄，端若一体临。
- 媿我望数子，引尺那及寻。
- 弱冠诵流传，苍苍且垂簪。
- 前帆去已驶，后舟政忧沉。
- 忆昨送弟行，作诗道离襟。
- 末篇何所言，志我念母心。
- 岂知辱贶答，碔砆致璆琳。
- 退之赠郊籍，少陵寄高岑。
- 我固解公意，诲我力自任。
- 不惟书诸绅，起居见前参。
- 几思侍公侧，取酒亲酌斟。
- 积荒頼锄耰，痼疾蕲砭针。
- 涉湘定何时，纸贵行见今。
- 勿继屈贾词，起和南风琴。

## 拼音
- xi1 shan1 you3 qiao2 song1 ， meng2 fu4 bai3 mu3 yin1 。
- peng2 hao1 zhai2 qi2 xia4 ， lü3 sheng1 yi4 qin1 qin1 。
- yong3 huai2 yu4 zhang1 gong1 ， si1 wen2 jin1 yu4 yin1 。
- xu2 hong2 gai4 zi4 chu1 ， yuan2 liu2 gao1 yi3 shen1 。
- wu2 jiu4 zhi1 yu2 huang2 ， duan1 ruo4 yi4 ti3 lin2 。
- kui4 wo3 wang4 shu4 zi3 ， yin3 chi3 na4 ji2 xun2 。
- ruo4 guan4 song4 liu2 chuan2 ， cang1 cang1 qie3 chui2 zan1 。
- qian2 fan1 qu4 yi3 shi3 ， hou4 zhou1 zheng4 you1 chen2 。
- yi4 zuo2 song4 di4 xing2 ， zuo4 shi1 dao4 li2 jin1 。
- mo4 pian1 he2 suo3 yan2 ， zhi4 wo3 nian4 mu3 xin1 。
- qi3 zhi1 ru3 kuang4 da2 ， wu3 fu1 zhi4 qiu2 lin2 。
- tui4 zhi1 zeng4 jiao1 ji2 ， shao3 ling2 ji4 gao1 cen2 。
- wo3 gu4 jie3 gong1 yi4 ， hui4 wo3 li4 zi4 ren4 。
- bu4 wei2 shu1 zhu1 shen1 ， qi3 ju1 jian4 qian2 can1 。
- ji3 si1 shi4 gong1 ce4 ， qu3 jiu3 qin1 zhuo2 zhen1 。
- ji1 huang1 lai4 chu2 you1 ， gu4 ji2 qi2 bian1 zhen1 。
- she4 xiang1 ding4 he2 shi2 ， zhi3 gui4 xing2 jian4 jin1 。
- wu4 ji4 qu1 jia3 ci2 ， qi3 he2 nan2 feng1 qin2 。

## 注释

## 译文

## 赏析
