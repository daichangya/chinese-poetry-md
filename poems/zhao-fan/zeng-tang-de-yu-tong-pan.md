---
id: zhao-fan-zeng-tang-de-yu-tong-pan
title: 赠唐德舆通判
titlePinyin: zeng4 tang2 de2 yu2 tong1 pan4
titleSlug: zeng-tang-de-yu-tong-pan
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔中原全盛日，犹推巴蜀多人物。
- 况今王气在东南，北望中原渺萧瑟。
- 先生隠居谈典坟，博士乃有垂世文。
- 内前之行传未了，钩党已到白鹭群。
- 舍人父子自知己，红药翻残棠屡憇。
- 逮公四世传以是，池上凤毛宜翙翙。
- 胡为一再才别乘，纵说翺翔岂其称。
- 鸡群牛皂匪殽杂，玉水珠渊自辉映。
- 维公大父我曾祖，绍圣同年蒙主恩。
- 我今流落不足论，附骥讵敢侪青云。
- 鄱阳别去今三岁，邂逅从公宁自意。
- 几思著句道所以，笔力甚孱无好思。
- 今辰何以为公寿，四世斯文端不朽，匪蜀眉山还有否。

## 拼音
- yi4 xi1 zhong1 yuan2 quan2 sheng4 ri4 ， you2 tui1 ba1 shu3 duo1 ren2 wu4 。
- kuang4 jin1 wang2 qi4 zai4 dong1 nan2 ， bei3 wang4 zhong1 yuan2 miao3 xiao1 se4 。
- xian1 sheng1 yin3 ju1 tan2 dian3 fen2 ， bo2 shi4 nai3 you3 chui2 shi4 wen2 。
- nei4 qian2 zhi1 xing2 chuan2 wei4 liao3 ， gou1 dang3 yi3 dao4 bai2 lu4 qun2 。
- she4 ren2 fu4 zi3 zi4 zhi1 ji3 ， hong2 yao4 fan1 can2 tang2 lü3 qi4 。
- dai3 gong1 si4 shi4 chuan2 yi3 shi4 ， chi2 shang4 feng4 mao2 yi2 hui4 hui4 。
- hu2 wei4 yi2 zai4 cai2 bie2 cheng2 ， zong4 shuo1 ao2 xiang2 qi3 qi2 cheng1 。
- ji1 qun2 niu2 zao4 fei3 yao2 za2 ， yu4 shui3 zhu1 yuan1 zi4 hui1 ying4 。
- wei2 gong1 da4 fu4 wo3 zeng1 zu3 ， shao4 sheng4 tong2 nian2 meng2 zhu3 en1 。
- wo3 jin1 liu2 luo4 bu4 zu2 lun4 ， fu4 ji4 ju4 gan3 chai2 qing1 yun2 。
- po2 yang2 bie2 qu4 jin1 san1 sui4 ， xie4 hou4 cong2 gong1 ning2 zi4 yi4 。
- ji3 si1 zhu4 ju4 dao4 suo3 yi3 ， bi3 li4 shen4 chan2 wu2 hao3 si1 。
- jin1 chen2 he2 yi3 wei2 gong1 shou4 ， si4 shi4 si1 wen2 duan1 bu4 xiu3 ， fei3 shu3 mei2 shan1 hai2 you3 fou3 。

## 注释

## 译文

## 赏析
