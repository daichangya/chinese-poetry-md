---
id: zhao-fan-bie-han-shang-shu
title: 别韩尚书
titlePinyin: bie2 han2 shang4 shu1
titleSlug: bie-han-shang-shu
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山之作险以壮，南溪之作闲以放。
- 流风莫和况当家，南涧先生堪颉颃。
- 吾州自昔寡所传，一自南渡居群贤。
- 迩来寂寞谁嗣焉，先生筑屋南山边。
- 先生事业本廊庙，履声夙已明光到。
- 阖庐固非避寒暑，大厦万间均复帱。
- 我家为庶为清门，早因昭德容攀援。
- 自期松柏岁寒后，不入桃李春风园。
- 乡者屡见不一见，何但怀刺亦行卷。
- 胡为于此不继来，衣食遑遑游苦倦。
- 扁舟去矣江复湖，可能不一趋庭隅。
- 吹嘘上天不敢望，赠言于此能无乎。

## 拼音
- nan2 shan1 zhi1 zuo4 xian3 yi3 zhuang4 ， nan2 xi1 zhi1 zuo4 xian2 yi3 fang4 。
- liu2 feng1 mo4 he2 kuang4 dang1 jia1 ， nan2 jian4 xian1 sheng1 kan1 jie2 hang2 。
- wu2 zhou1 zi4 xi1 gua3 suo3 chuan2 ， yi2 zi4 nan2 du4 ju1 qun2 xian2 。
- er3 lai2 ji4 mo4 shui2 si4 yan1 ， xian1 sheng1 zhu4 wu1 nan2 shan1 bian1 。
- xian1 sheng1 shi4 ye4 ben3 lang2 miao4 ， lü3 sheng1 su4 yi3 ming2 guang1 dao4 。
- he2 lu2 gu4 fei1 bi4 han2 shu3 ， da4 sha4 wan4 jian1 jun1 fu4 chou2 。
- wo3 jia1 wei4 shu4 wei4 qing1 men2 ， zao3 yin1 zhao1 de2 rong2 pan1 yuan2 。
- zi4 qi1 song1 bai3 sui4 han2 hou4 ， bu2 ru4 tao2 li3 chun1 feng1 yuan2 。
- xiang1 zhe3 lü3 jian4 bu4 yi2 jian4 ， he2 dan4 huai2 ci4 yi4 xing2 juan4 。
- hu2 wei4 yu2 ci3 bu2 ji4 lai2 ， yi1 shi2 huang2 huang2 you2 ku3 juan4 。
- pian1 zhou1 qu4 yi3 jiang1 fu4 hu2 ， ke3 neng2 bu4 yi4 qu1 ting2 yu2 。
- chui1 xu1 shang4 tian1 bu4 gan3 wang4 ， zeng4 yan2 yu2 ci3 neng2 wu2 hu1 。

## 注释

## 译文

## 赏析
