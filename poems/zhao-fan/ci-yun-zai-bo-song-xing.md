---
id: zhao-fan-ci-yun-zai-bo-song-xing
title: 次韵在伯送行
titlePinyin: ci4 yun4 zai4 bo2 song4 xing2
titleSlug: ci-yun-zai-bo-song-xing
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白石何凿凿，白鸟何鹤鹤。
- 吾行甚悠悠，物境自廓廓。
- 缅思友生良，顿使怀抱恶。
- 别辞固丁宁，醒矣转寂寞。
- 近犹已栏槛，远乃失城廓。
- 重惟始相遇，夫岂世所乐。
- 逮今信素交，是果天所酢。
- 相期振古风，相与务天爵。
- 兴时山水凭，意或风月托。
- 君亭足鸥鹭，我砌下鸟鹊。
- 诗盟寄闲嬉，笔势异强弱。
- 君诗似陈黄，君字如张索。
- 悠然正前瞻，渺矣已后落。
- 譬犹层台登，亦类中流泊。
- 怜我狂而疏，诲我详不略。
- 是行亦流转，敢谓逃束缚。
- 移官傥可归，故免听邻柝。
- 闲员苟得去，自此投远壑。
- 要期终身游，岂但今日约。
- 吾曹念元宾，学子慕有若。
- 至味匪盐梅，至乐非管籥。
- 四三分喜怒，非是论今昨。
- 扰扰与胶胶，休休仍莫莫。

## 拼音
- bai2 shi2 he2 zao2 zao2 ， bai2 niao3 he2 he4 he4 。
- wu2 xing2 shen4 you1 you1 ， wu4 jing4 zi4 kuo4 kuo4 。
- mian3 si1 you3 sheng1 liang2 ， dun4 shi3 huai2 bao4 e4 。
- bie2 ci2 gu4 ding1 ning2 ， xing3 yi3 zhuan3 ji4 mo4 。
- jin4 you2 yi3 lan2 kan3 ， yuan3 nai3 shi1 cheng2 kuo4 。
- zhong4 wei2 shi3 xiang1 yu4 ， fu1 qi3 shi4 suo3 le4 。
- dai3 jin1 xin4 su4 jiao1 ， shi4 guo3 tian1 suo3 cu4 。
- xiang1 qi1 zhen4 gu3 feng1 ， xiang1 yu3 wu4 tian1 jue2 。
- xing1 shi2 shan1 shui3 ping2 ， yi4 huo4 feng1 yue4 tuo1 。
- jun1 ting2 zu2 ou1 lu4 ， wo3 qi4 xia4 niao3 que4 。
- shi1 meng2 ji4 xian2 xi1 ， bi3 shi4 yi4 qiang2 ruo4 。
- jun1 shi1 si4 chen2 huang2 ， jun1 zi4 ru2 zhang1 suo3 。
- you1 ran2 zheng4 qian2 zhan1 ， miao3 yi3 yi3 hou4 luo4 。
- pi4 you2 ceng2 tai2 deng1 ， yi4 lei4 zhong1 liu2 bo2 。
- lian2 wo3 kuang2 er2 shu1 ， hui4 wo3 xiang2 bu2 lüe4 。
- shi4 xing2 yi4 liu2 zhuan3 ， gan3 wei4 tao2 shu4 fu4 。
- yi2 guan1 tang3 ke3 gui1 ， gu4 mian3 ting1 lin2 tuo4 。
- xian2 yuan2 gou3 de2 qu4 ， zi4 ci3 tou2 yuan3 he4 。
- yao4 qi1 zhong1 shen1 you2 ， qi3 dan4 jin1 ri4 yue1 。
- wu2 cao2 nian4 yuan2 bin1 ， xue2 zi3 mu4 you3 ruo4 。
- zhi4 wei4 fei3 yan2 mei2 ， zhi4 le4 fei1 guan3 yue4 。
- si4 san1 fen1 xi3 nu4 ， fei1 shi4 lun4 jin1 zuo2 。
- rao3 rao3 yu3 jiao1 jiao1 ， xiu1 xiu1 reng2 mo4 mo4 。

## 注释

## 译文

## 赏析
