---
id: zhao-fan-ci-yun-xu-shen-zhi-ji-zeng-gu-ju
title: 次韵徐审知寄赠古句
titlePinyin: ci4 yun4 xu2 shen3 zhi1 ji4 zeng4 gu3 ju4
titleSlug: ci-yun-xu-shen-zhi-ji-zeng-gu-ju
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 倦游历落三载中，重来触事多不同。
- 旧交云散隔山岳，在者一二莫我从。
- 新知喜获徐孺子，年少已有诸老风。
- 譬之宝剑虽尚伏，清夜往往舒长虹。
- 惟君家学故有宗，念我早日尝登龙。
- 周旋何止道畴昔，玷缺便拟相弥缝。
- 分携转眄且十日，梦寐尝若见德容。
- 要裁短章寄离阔，抒思苦穷无由丰。
- 新诗忽来堕我侧，句法沈稳字亦工。
- 寂寥此道几欲息，玄文纵在人非雄。
- 吾君嗜好乃如此，谁为冀北真群空。
- 我今百不一称意，顾頼交友忘终穷。
- 兹焉得君益足贺，自起酌酒浇块胸。
- 滔滔原从滥觞至，君其勿惮寻尺庸。
- 异时相见定刮目，敢作吴下旧阿蒙。
- 因君我亦事穮蔉，瘠卤要使成千钟。

## 拼音
- juan4 you2 li4 luo4 san1 zai3 zhong1 ， chong2 lai2 chu4 shi4 duo1 bu4 tong2 。
- jiu4 jiao1 yun2 san4 ge2 shan1 yue4 ， zai4 zhe3 yi1 er4 mo4 wo3 cong2 。
- xin1 zhi1 xi3 huo4 xu2 ru2 zi3 ， nian2 shao4 yi3 you3 zhu1 lao3 feng1 。
- pi4 zhi1 bao3 jian4 sui1 shang4 fu2 ， qing1 ye4 wang3 wang3 shu1 chang2 hong2 。
- wei2 jun1 jia1 xue2 gu4 you3 zong1 ， nian4 wo3 zao3 ri4 chang2 deng1 long2 。
- zhou1 xuan2 he2 zhi3 dao4 chou2 xi1 ， dian4 que1 bian4 ni3 xiang1 mi2 feng2 。
- fen1 xie2 zhuan3 mian3 qie3 shi2 ri4 ， meng4 mei4 chang2 ruo4 jian4 de2 rong2 。
- yao4 cai2 duan3 zhang1 ji4 li2 kuo4 ， shu1 si1 ku3 qiong2 wu2 you2 feng1 。
- xin1 shi1 hu1 lai2 duo4 wo3 ce4 ， ju4 fa3 shen3 wen3 zi4 yi4 gong1 。
- ji4 liao2 ci3 dao4 ji3 yu4 xi1 ， xuan2 wen2 zong4 zai4 ren2 fei1 xiong2 。
- wu2 jun1 shi4 hao4 nai3 ru2 ci3 ， shui2 wei4 ji4 bei3 zhen1 qun2 kong1 。
- wo3 jin1 bai3 bu4 yi4 cheng1 yi4 ， gu4 lai4 jiao1 you3 wang4 zhong1 qiong2 。
- zi1 yan1 de2 jun1 yi4 zu2 he4 ， zi4 qi3 zhuo2 jiu3 jiao1 kuai4 xiong1 。
- tao1 tao1 yuan2 cong2 lan4 shang1 zhi4 ， jun1 qi2 wu4 dan4 xun2 chi3 yong1 。
- yi4 shi2 xiang1 jian4 ding4 gua1 mu4 ， gan3 zuo4 wu2 xia4 jiu4 a1 meng2 。
- yin1 jun1 wo3 yi4 shi4 biao1 gun3 ， ji2 lu3 yao4 shi3 cheng2 qian1 zhong1 。

## 注释

## 译文

## 赏析
