---
id: zhao-fan-ci-yun-wang-zhao-lin-qu-qiu-song-xing-bing-cheng-teng-yan-zhen
title: 次韵王照邻去秋送行并呈滕彦真
titlePinyin: ci4 yun4 wang2 zhao4 lin2 qu4 qiu1 song4 xing2 bing4 cheng2 teng2 yan4 zhen1
titleSlug: ci-yun-wang-zhao-lin-qu-qiu-song-xing-bing-cheng-teng-yan-zhen
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风人伐木歌，咏写求友声。
- 亦有脊令赋，月迈而日征。
- 平时朝夕居，一旦离合情。
- 何以著此情，赋诗兼轴盈。
- 怪来担肩重，忘去破橐轻。
- 时时一披展，绝胜五色盲。
- 今日复何日，霜檐晓争明。
- 青天尽开露，如见心目诚。
- 鄙夫独何为，似觉幽忧撄。
- 缅怀平生游，多留定王城。
- 晨出湘雾湿，夕归湘浪平。
- 王滕唱酬诗，我亦滥一名。
- 别之今几何，秋枯复春荣。
- 素书渺不来，叹我无鱼烹。
- 要赓旧贻诗，饾饤仍经营。
- 定知他年见，不复刮目惊。
- 檐前坐久如，四体醺欲酲。
- 梦作扁舟去，湘西寻旧盟。
- 曾微白首哀，但作青眼横。
- 山鸟何自鸣，欠伸巾尚倾。

## 拼音
- feng1 ren2 fa2 mu4 ge1 ， yong3 xie3 qiu2 you3 sheng1 。
- yi4 you3 ji3 ling4 fu4 ， yue4 mai4 er2 ri4 zheng1 。
- ping2 shi2 zhao1 xi1 ju1 ， yi2 dan4 li2 he2 qing2 。
- he2 yi3 zhu4 ci3 qing2 ， fu4 shi1 jian1 zhou2 ying2 。
- guai4 lai2 dan1 jian1 zhong4 ， wang4 qu4 po4 tuo2 qing1 。
- shi2 shi2 yi4 pi1 zhan3 ， jue2 sheng4 wu3 se4 mang2 。
- jin1 ri4 fu4 he2 ri4 ， shuang1 yan2 xiao3 zheng1 ming2 。
- qing1 tian1 jin4 kai1 lu4 ， ru2 jian4 xin1 mu4 cheng2 。
- bi3 fu1 du2 he2 wei4 ， si4 jue2 you1 you1 ying1 。
- mian3 huai2 ping2 sheng1 you2 ， duo1 liu2 ding4 wang2 cheng2 。
- chen2 chu1 xiang1 wu4 shi1 ， xi1 gui1 xiang1 lang4 ping2 。
- wang2 teng2 chang4 chou2 shi1 ， wo3 yi4 lan4 yi4 ming2 。
- bie2 zhi1 jin1 ji3 he2 ， qiu1 ku1 fu4 chun1 rong2 。
- su4 shu1 miao3 bu4 lai2 ， tan4 wo3 wu2 yu2 peng1 。
- yao4 geng1 jiu4 yi2 shi1 ， dou4 ding4 reng2 jing1 ying2 。
- ding4 zhi1 ta1 nian2 jian4 ， bu2 fu4 gua1 mu4 jing1 。
- yan2 qian2 zuo4 jiu3 ru2 ， si4 ti3 xun1 yu4 cheng2 。
- meng4 zuo4 pian1 zhou1 qu4 ， xiang1 xi1 xun2 jiu4 meng2 。
- ceng2 wei1 bai2 shou3 ai1 ， dan4 zuo4 qing1 yan3 heng2 。
- shan1 niao3 he2 zi4 ming2 ， qian4 shen1 jin1 shang4 qing1 。

## 注释

## 译文

## 赏析
