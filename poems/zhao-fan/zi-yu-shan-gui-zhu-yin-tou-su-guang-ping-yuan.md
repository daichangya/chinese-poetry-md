---
id: zhao-fan-zi-yu-shan-gui-zhu-yin-tou-su-guang-ping-yuan
title: 自玉山归竹隠投宿广平院
titlePinyin: zi4 yu4 shan1 gui1 zhu2 yin3 tou2 su4 guang3 ping2 yuan4
titleSlug: zi-yu-shan-gui-zhu-yin-tou-su-guang-ping-yuan
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久客倦城市，薄言归田庐。
- 秣马待日歛，颠风忽来俱。
- 横策径成去，扑扑埃满须。
- 晴雷隠虚空，数雨如投珠。
- 渴甚念茗饮，迟回寻梵居。
- 少焉复前迈，行行过烟墟。
- 但惊田畴间，有似槁复苏。
- 及经道途冲，余流尚通渠。
- 乃悟适来雨，咫尺或有无。
- 天公本何心，分龙信非诬。
- 自兹到吾栖，岗岭更复迂。
- 山穷偶逢寺，可以休仆痡。
- 投鞍议食事，仅具粥一盂。
- 道人吾故人，问我来崎岖。
- 既能设瓜果，村酒亦复沽。
- 我愧非渊明，僧诚远公徒。
- 停杯竟高枕，梦境知何如。
- 明当带星起，草露徒侵裾。
- 还家一何忙，视竹齐架书。
- 优哉且自适，休问瓶无储。

## 拼音
- jiu3 ke4 juan4 cheng2 shi4 ， bao2 yan2 gui1 tian2 lu2 。
- mo4 ma3 dai4 ri4 lian3 ， dian1 feng1 hu1 lai2 ju4 。
- heng2 ce4 jing4 cheng2 qu4 ， pu1 pu1 ai1 man3 xu1 。
- qing2 lei2 yin3 xu1 kong1 ， shu4 yu3 ru2 tou2 zhu1 。
- ke3 shen4 nian4 ming2 yin3 ， chi2 hui2 xun2 fan4 ju1 。
- shao3 yan1 fu4 qian2 mai4 ， xing2 xing2 guo4 yan1 xu1 。
- dan4 jing1 tian2 chou2 jian1 ， you3 si4 gao3 fu4 su1 。
- ji2 jing1 dao4 tu2 chong1 ， yu2 liu2 shang4 tong1 qu2 。
- nai3 wu4 shi4 lai2 yu3 ， zhi3 chi3 huo4 you3 wu2 。
- tian1 gong1 ben3 he2 xin1 ， fen1 long2 xin4 fei1 wu1 。
- zi4 zi1 dao4 wu2 qi1 ， gang3 ling3 geng4 fu4 yu1 。
- shan1 qiong2 ou3 feng2 si4 ， ke3 yi3 xiu1 pu2 pu1 。
- tou2 an1 yi4 shi2 shi4 ， jin3 ju4 zhou1 yi4 yu2 。
- dao4 ren2 wu2 gu4 ren2 ， wen4 wo3 lai2 qi2 qu1 。
- ji4 neng2 she4 gua1 guo3 ， cun1 jiu3 yi4 fu4 gu1 。
- wo3 kui4 fei1 yuan1 ming2 ， seng1 cheng2 yuan3 gong1 tu2 。
- ting2 bei1 jing4 gao1 zhen3 ， meng4 jing4 zhi1 he2 ru2 。
- ming2 dang1 dai4 xing1 qi3 ， cao3 lu4 tu2 qin1 ju1 。
- hai2 jia1 yi4 he2 mang2 ， shi4 zhu2 qi2 jia4 shu1 。
- you1 zai1 qie3 zi4 shi4 ， xiu1 wen4 ping2 wu2 chu3 。

## 注释

## 译文

## 赏析
