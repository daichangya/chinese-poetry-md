---
id: zhao-fan-yuan-zhai-he-shi-shu-zi-yun-si-shi-fu-yong-yun-bing-cheng-zi-su-qi-yi
title: 远斋和示疏字韵四诗复用韵并呈子肃  其一
titlePinyin: yuan3 zhai1 he2 shi4 shu1 zi4 yun4 si4 shi1 fu4 yong4 yun4 bing4 cheng2 zi3 su4     qi2 yi1
titleSlug: yuan-zhai-he-shi-shu-zi-yun-si-shi-fu-yong-yun-bing-cheng-zi-su-qi-yi
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 交旧年来寖作疎，两翁频肯问林居。
- 儿时已诵天台赋，老去思传秘府书。
- 可使鸾凰栖枳棘，未应骐骥伏盐车。
- 时平自是功名晚，莫叹江湖岁月除。

## 拼音
- jiao1 jiu4 nian2 lai2 jin4 zuo4 shu1 ， liang3 weng1 pin2 ken3 wen4 lin2 ju1 。
- er2 shi2 yi3 song4 tian1 tai2 fu4 ， lao3 qu4 si1 chuan2 mi4 fu3 shu1 。
- ke3 shi3 luan2 huang2 qi1 zhi3 ji2 ， wei4 ying4 qi2 ji4 fu2 yan2 che1 。
- shi2 ping2 zi4 shi4 gong1 ming2 wan3 ， mo4 tan4 jiang1 hu2 sui4 yue4 chu2 。

## 注释

## 译文

## 赏析
