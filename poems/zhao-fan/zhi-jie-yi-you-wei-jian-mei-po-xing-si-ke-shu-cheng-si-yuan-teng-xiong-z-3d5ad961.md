---
id: zhao-fan-zhi-jie-yi-you-wei-jian-mei-po-xing-si-ke-shu-cheng-si-yuan-teng-xiong-z-3d5ad961
title: 至节矣犹未见梅颇形思渴书呈斯远滕兄主簿前日书来亦问梅花消息并此奉简
titlePinyin: zhi4 jie2 yi3 you2 wei4 jian4 mei2 po1 xing2 si1 ke3 shu1 cheng2 si1 yuan3 teng2 xiong1 zhu3 bo2 qian2 ri4 shu1 lai2 yi4 wen4 mei2 hua1 xiao1 xi1 bing4 ci3 feng4 jian3
titleSlug: zhi-jie-yi-you-wei-jian-mei-po-xing-si-ke-shu-cheng-si-yuan-teng-xiong-z-3d5ad961
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 言归虽故栖，雅志亦良友。
- 奈何数诗筒，不得屡杯酒。
- 纵云三十里，每见莫能久。
- 是以朝暮间，相思辄成又。
- 去年梅花作，佳处犹在口。
- 今年梅花期，抚事才转首。
- 翩思接中屦，兀若限林薮。
- 君行集彤庭，我政安瓮牖。
- 西湖觅林逋，东阁怀杜叟。
- 寒岁识松坚，同心见兰臭。
- 前朝习凿齿，书来问安否。
- 并话罗浮山，抗尘应抖擞。

## 拼音
- yan2 gui1 sui1 gu4 qi1 ， ya3 zhi4 yi4 liang2 you3 。
- nai4 he2 shu4 shi1 tong3 ， bu4 de2 lü3 bei1 jiu3 。
- zong4 yun2 san1 shi2 li3 ， mei3 jian4 mo4 neng2 jiu3 。
- shi4 yi3 chao2 mu4 jian1 ， xiang1 si1 zhe2 cheng2 you4 。
- qu4 nian2 mei2 hua1 zuo4 ， jia1 chu4 you2 zai4 kou3 。
- jin1 nian2 mei2 hua1 qi1 ， fu3 shi4 cai2 zhuan3 shou3 。
- pian1 si1 jie1 zhong1 ju4 ， wu4 ruo4 xian4 lin2 sou3 。
- jun1 xing2 ji2 tong2 ting2 ， wo3 zheng4 an1 weng4 you3 。
- xi1 hu2 mi4 lin2 bu1 ， dong1 ge2 huai2 du4 sou3 。
- han2 sui4 shi2 song1 jian1 ， tong2 xin1 jian4 lan2 chou4 。
- qian2 chao2 xi2 zao2 chi3 ， shu1 lai2 wen4 an1 fou3 。
- bing4 hua4 luo2 fu2 shan1 ， kang4 chen2 ying4 dou3 sou3 。

## 注释

## 译文

## 赏析
