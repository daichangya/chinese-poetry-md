---
id: zhao-fan-ji-sun-zi-jin-kun-zhong
title: 寄孙子进昆仲
titlePinyin: ji4 sun1 zi0 jin4 kun1 zhong4
titleSlug: ji-sun-zi-jin-kun-zhong
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霜风入枯苇，客枕那能安。
- 起寻短灯檠，捐书复慵看。
- 缅思平生游，平陆多奔湍。
- 怀哉岂无人，荆吴路漫漫。
- 大孙行秘书，今古靡不观。
- 天文号隠奥，坐使十载殚。
- 溢而为文章，卷舒见波澜。
- 丞哉亦奇士，老不卑小官。
- 诗成太白豪，笑杀东野寒。
- 酒酣或看剑，肯为无鱼弹。
- 仪也节更苦，凛若谁能干。
- 譬之于草木，青松蔽春兰。
- 不愿太官赐，自爱苜蓿盘。
- 相携住荆溪，冥鸿渺云端。
- 酿泉饮佳客，采溪荐朝餐。
- 不负风月佳，始知天地宽。
- 我欲往从之，买船斩钓竿。
- 富春访严陵，吴淞觅张翰。
- 人生鲜如意，高趣况易阑。
- 君毋轻此乐，此乐非游般。

## 拼音
- shuang1 feng1 ru4 ku1 wei3 ， ke4 zhen3 na4 neng2 an1 。
- qi3 xun2 duan3 deng1 qing2 ， juan1 shu1 fu4 yong1 kan4 。
- mian3 si1 ping2 sheng1 you2 ， ping2 lu4 duo1 ben1 tuan1 。
- huai2 zai1 qi3 wu2 ren2 ， jing1 wu2 lu4 man4 man4 。
- da4 sun1 xing2 mi4 shu1 ， jin1 gu3 mi2 bu4 guan1 。
- tian1 wen2 hao4 yin3 ao4 ， zuo4 shi3 shi2 zai3 dan1 。
- yi4 er2 wei4 wen2 zhang1 ， juan4 shu1 jian4 bo1 lan2 。
- cheng2 zai1 yi4 qi2 shi4 ， lao3 bu4 bei1 xiao3 guan1 。
- shi1 cheng2 tai4 bai2 hao2 ， xiao4 sha1 dong1 ye3 han2 。
- jiu3 han1 huo4 kan4 jian4 ， ken3 wei4 wu2 yu2 tan2 。
- yi2 ye3 jie2 geng4 ku3 ， lin3 ruo4 shui2 neng2 gan4 。
- pi4 zhi1 yu2 cao3 mu4 ， qing1 song1 bi4 chun1 lan2 。
- bu2 yuan4 tai4 guan1 ci4 ， zi4 ai4 mu4 xu0 pan2 。
- xiang1 xie2 zhu4 jing1 xi1 ， ming2 hong2 miao3 yun2 duan1 。
- niang4 quan2 yin3 jia1 ke4 ， cai3 xi1 jian4 chao2 can1 。
- bu2 fu4 feng1 yue4 jia1 ， shi3 zhi1 tian1 di4 kuan1 。
- wo3 yu4 wang3 cong2 zhi1 ， mai3 chuan2 zhan3 diao4 gan1 。
- fu4 chun1 fang3 yan2 ling2 ， wu2 song1 mi4 zhang1 han4 。
- ren2 sheng1 xian1 ru2 yi4 ， gao1 qu4 kuang4 yi4 lan2 。
- jun1 wu2 qing1 ci3 le4 ， ci3 le4 fei1 you2 ban1 。

## 注释

## 译文

## 赏析
