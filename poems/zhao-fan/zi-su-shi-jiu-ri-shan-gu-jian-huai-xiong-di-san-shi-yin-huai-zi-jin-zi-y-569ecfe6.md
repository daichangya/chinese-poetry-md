---
id: zhao-fan-zi-su-shi-jiu-ri-shan-gu-jian-huai-xiong-di-san-shi-yin-huai-zi-jin-zi-y-569ecfe6
title: 子肃示九日山谷间怀兄弟三诗因怀子进子仪次韵并呈子肃
titlePinyin: zi3 su4 shi4 jiu3 ri4 shan1 gu3 jian1 huai2 xiong1 di4 san1 shi1 yin1 huai2 zi3 jin4 zi3 yi2 ci4 yun4 bing4 cheng2 zi3 su4
titleSlug: zi-su-shi-jiu-ri-shan-gu-jian-huai-xiong-di-san-shi-yin-huai-zi-jin-zi-y-569ecfe6
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我为怀玉人，不踏怀玉路。
- 非因访仙懒，自畏触崄去。
- 闻君兄弟往，勇决不少顾。
- 念将摄衣从，欲行却回虑。
- 人云山峰高，白日蔽烟雾。
- 况方迫穷冬，我褐犹未具。
- 虽欣陟幽遐，政恐成疾痼。
- 以兹不暇游，心与飞云溯。
- 君还得新作，快读喜莫喻。
- 上言道傍见，次及岩下趣。
- 恨无龙眠手，按此摅毫素。
- 昔君家兴公，曾为海山赋。
- 至今斯文名，殆将压彪固。
- 凄凉禅月踪，牢落高人住。
- 得君为著眼，草木应亦豫。
- 好事俨上人，方集山中故。
- 并当收君诗，在在神物护。

## 拼音
- wo3 wei4 huai2 yu4 ren2 ， bu2 ta4 huai2 yu4 lu4 。
- fei1 yin1 fang3 xian1 lan3 ， zi4 wei4 chu4 xian3 qu4 。
- wen2 jun1 xiong1 di4 wang3 ， yong3 jue2 bu4 shao3 gu4 。
- nian4 jiang1 she4 yi1 cong2 ， yu4 xing2 que4 hui2 lü4 。
- ren2 yun2 shan1 feng1 gao1 ， bai2 ri4 bi4 yan1 wu4 。
- kuang4 fang1 po4 qiong2 dong1 ， wo3 he4 you2 wei4 ju4 。
- sui1 xin1 zhi4 you1 xia2 ， zheng4 kong3 cheng2 ji2 gu4 。
- yi3 zi1 bu4 xia2 you2 ， xin1 yu3 fei1 yun2 su4 。
- jun1 hai2 de2 xin1 zuo4 ， kuai4 du2 xi3 mo4 yu4 。
- shang4 yan2 dao4 bang4 jian4 ， ci4 ji2 yan2 xia4 qu4 。
- hen4 wu2 long2 mian2 shou3 ， an4 ci3 shu1 hao2 su4 。
- xi1 jun1 jia1 xing1 gong1 ， ceng2 wei4 hai3 shan1 fu4 。
- zhi4 jin1 si1 wen2 ming2 ， dai4 jiang1 ya1 biao1 gu4 。
- qi1 liang2 chan2 yue4 zong1 ， lao2 luo4 gao1 ren2 zhu4 。
- de2 jun1 wei4 zhu4 yan3 ， cao3 mu4 ying4 yi4 yu4 。
- hao3 shi4 yan3 shang4 ren2 ， fang1 ji2 shan1 zhong1 gu4 。
- bing4 dang1 shou1 jun1 shi1 ， zai4 zai4 shen2 wu4 hu4 。

## 注释

## 译文

## 赏析
