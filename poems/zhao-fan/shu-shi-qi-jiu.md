---
id: zhao-fan-shu-shi-qi-jiu
title: 书事  其九
titlePinyin: shu1 shi4     qi2 jiu3
titleSlug: shu-shi-qi-jiu
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北风卷湖水，万里雪欲狂。
- 乘势不自止，云开日垂光。
- 风伯益振厉，行子立欲僵。
- 青女探其机，变作明日霜。
- 湖水冻成坼，层冰傲朝阳。
- 松柏愁悴死，宁云草苍苍。
- 哀哉羁栖人，破褐无几长。
- 塞向亦墐户，退怜无地藏。
- 缅思六月中，誓言望清商。
- 及今玄冬时，懔懔反莫当。
- 流金与折胶，事乃旦暮常。
- 安时辅尔躬，毋为徒自伤。

## 拼音
- bei3 feng1 juan4 hu2 shui3 ， wan4 li3 xue3 yu4 kuang2 。
- cheng2 shi4 bu2 zi4 zhi3 ， yun2 kai1 ri4 chui2 guang1 。
- feng1 bo2 yi4 zhen4 li4 ， xing2 zi3 li4 yu4 jiang1 。
- qing1 nü3 tan4 qi2 ji1 ， bian4 zuo4 ming2 ri4 shuang1 。
- hu2 shui3 dong4 cheng2 che4 ， ceng2 bing1 ao4 chao2 yang2 。
- song1 bai3 chou2 cui4 si3 ， ning2 yun2 cao3 cang1 cang1 。
- ai1 zai1 ji1 qi1 ren2 ， po4 he4 wu2 ji3 chang2 。
- sai1 xiang4 yi4 jin4 hu4 ， tui4 lian2 wu2 di4 cang2 。
- mian3 si1 liu4 yue4 zhong1 ， shi4 yan2 wang4 qing1 shang1 。
- ji2 jin1 xuan2 dong1 shi2 ， lin3 lin3 fan3 mo4 dang1 。
- liu2 jin1 yu3 zhe2 jiao1 ， shi4 nai3 dan4 mu4 chang2 。
- an1 shi2 fu3 er3 gong1 ， wu2 wei4 tu2 zi4 shang1 。

## 注释

## 译文

## 赏析
