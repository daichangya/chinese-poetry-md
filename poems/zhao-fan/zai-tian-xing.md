---
id: zhao-fan-zai-tian-xing
title: 栽田行
titlePinyin: zai1 tian2 xing2
titleSlug: zai-tian-xing
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 早田栽已成，晚田耕未遍。
- 风吹苗已长，汝事不可缓。
- 迩来雨况足，高下通溉灌。
- 虽云手足瘽，孰愈沟壑患。
- 自兹日不百，早稻期入爨。
- 晚禾虽云晚，霜肃但秋半。
- 我昔山中居，升没每关叹。
- 及今食官仓，谓得度昏旦。
- 那知不足饱，过午或空案。
- 尚言工吟哦，犹说鄙计算。
- 那知汝田翁，栽种日月断。
- 但惧政或疵，因之罹水旱。

## 拼音
- zao3 tian2 zai1 yi3 cheng2 ， wan3 tian2 geng1 wei4 bian4 。
- feng1 chui1 miao2 yi3 chang2 ， ru3 shi4 bu4 ke3 huan3 。
- er3 lai2 yu3 kuang4 zu2 ， gao1 xia4 tong1 gai4 guan4 。
- sui1 yun2 shou3 zu2 qin2 ， shu2 yu4 gou1 he4 huan4 。
- zi4 zi1 ri4 bu4 bai3 ， zao3 dao4 qi1 ru4 cuan4 。
- wan3 he2 sui1 yun2 wan3 ， shuang1 su4 dan4 qiu1 ban4 。
- wo3 xi1 shan1 zhong1 ju1 ， sheng1 mei2 mei3 guan1 tan4 。
- ji2 jin1 shi2 guan1 cang1 ， wei4 de2 du4 hun1 dan4 。
- na4 zhi1 bu4 zu2 bao3 ， guo4 wu3 huo4 kong1 an4 。
- shang4 yan2 gong1 yin2 e2 ， you2 shuo1 bi3 ji4 suan4 。
- na4 zhi1 ru3 tian2 weng1 ， zai1 zhong4 ri4 yue4 duan4 。
- dan4 ju4 zheng4 huo4 ci1 ， yin1 zhi1 li2 shui3 han4 。

## 注释

## 译文

## 赏析
