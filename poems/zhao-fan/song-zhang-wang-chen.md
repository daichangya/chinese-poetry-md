---
id: zhao-fan-song-zhang-wang-chen
title: 送张王臣
titlePinyin: song4 zhang1 wang2 chen2
titleSlug: song-zhang-wang-chen
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邂逅高标识，漂流仁里依。
- 君为鄂渚去，我亦鼎州归。
- 风月情何已，江湖便苦稀。
- 政嗟书莫数，忽喜麈重挥。
- 论事多惊俗，谈诗每造微。
- 方能以文会，遽复揽征衣。
- 常伯麒麟像，词垣𬸚群飞。
- 官今况京秩，名且达天扉。
- 天马当云路，沙鸥合钓矶。
- 无庸问车笠，要不负羁鞿。

## 拼音
- xie4 hou4 gao1 biao1 shi2 ， piao1 liu2 ren2 li3 yi1 。
- jun1 wei4 e4 zhu3 qu4 ， wo3 yi4 ding3 zhou1 gui1 。
- feng1 yue4 qing2 he2 yi3 ， jiang1 hu2 bian4 ku3 xi1 。
- zheng4 jie1 shu1 mo4 shu4 ， hu1 xi3 zhu3 zhong4 hui1 。
- lun4 shi4 duo1 jing1 su2 ， tan2 shi1 mei3 zao4 wei1 。
- fang1 neng2 yi3 wen2 hui4 ， ju4 fu4 lan3 zheng1 yi1 。
- chang2 bo2 qi2 lin2 xiang4 ， ci2 yuan2 yue4 qun2 fei1 。
- guan1 jin1 kuang4 jing1 zhi4 ， ming2 qie3 da2 tian1 fei1 。
- tian1 ma3 dang1 yun2 lu4 ， sha1 ou1 he2 diao4 ji1 。
- wu2 yong1 wen4 che1 li4 ， yao4 bu2 fu4 ji1 ji1 。

## 注释

## 译文

## 赏析
