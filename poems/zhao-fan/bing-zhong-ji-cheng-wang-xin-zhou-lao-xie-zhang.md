---
id: zhao-fan-bing-zhong-ji-cheng-wang-xin-zhou-lao-xie-zhang
title: 病中寄呈王信州老谢丈
titlePinyin: bing4 zhong1 ji4 cheng2 wang2 xin4 zhou1 lao3 xie4 zhang4
titleSlug: bing-zhong-ji-cheng-wang-xin-zhou-lao-xie-zhang
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 韩诗不可犯，颜字不可凟。
- 旧言驱疟疠，其效甚符箓。
- 追慕记初学，讽诵怀三复。
- 如何且逾月，此物犹肆毒。
- 得非缘法异，无迺灾衅酷。
- 推移自前后，进退亦淹速。
- 岂惟搜脂髓，直觉憎面目。
- 医方戒山果，牙颊怕脔肉。
- 味嫌东野荠，馁厌平原粥。
- 莫知所生理，真恐遂鬼录。
- 属时秋已季，更值雨相续。
- 卧闻扫空阶，起步惊陨木。
- 蛩号故亡頼，蚊豹成暗逐。
- 未资卒岁计，颇病严霜促。
- 幸遭贤使君，立政匪今俗。
- 教微下黄堂，惠已周白屋。
- 论情素有托，谒见惭未卜。
- 讵应四壁立，久作穷途哭。
- 谢公方在郡，荐士宜首牍。
- 畴能借齿牙，价可重金玉。
- 自怜非道谋，触事先颜恧。
- 病倦不成书，书成况难读。

## 拼音
- han2 shi1 bu4 ke3 fan4 ， yan2 zi4 bu4 ke3 du2 。
- jiu4 yan2 qu1 nüe4 li4 ， qi2 xiao4 shen4 fu2 lu4 。
- zhui1 mu4 ji4 chu1 xue2 ， feng3 song4 huai2 san1 fu4 。
- ru2 he2 qie3 yu2 yue4 ， ci3 wu4 you2 si4 du2 。
- de2 fei1 yuan2 fa3 yi4 ， wu2 nai3 zai1 xin4 ku4 。
- tui1 yi2 zi4 qian2 hou4 ， jin4 tui4 yi4 yan1 su4 。
- qi3 wei2 sou1 zhi1 sui3 ， zhi2 jue2 zeng1 mian4 mu4 。
- yi1 fang1 jie4 shan1 guo3 ， ya2 jia2 pa4 luan2 rou4 。
- wei4 xian2 dong1 ye3 qi2 ， nei3 yan4 ping2 yuan2 zhou1 。
- mo4 zhi1 suo3 sheng1 li3 ， zhen1 kong3 sui4 gui3 lu4 。
- shu3 shi2 qiu1 yi3 ji4 ， geng4 zhi2 yu3 xiang1 xu4 。
- wo4 wen2 sao3 kong1 jie1 ， qi3 bu4 jing1 yun3 mu4 。
- qiong2 hao4 gu4 wang2 lai4 ， wen2 bao4 cheng2 an4 zhu2 。
- wei4 zi1 zu2 sui4 ji4 ， po1 bing4 yan2 shuang1 cu4 。
- xing4 zao1 xian2 shi3 jun1 ， li4 zheng4 fei3 jin1 su2 。
- jiao4 wei1 xia4 huang2 tang2 ， hui4 yi3 zhou1 bai2 wu1 。
- lun4 qing2 su4 you3 tuo1 ， ye4 jian4 can2 wei4 bu3 。
- ju4 ying4 si4 bi4 li4 ， jiu3 zuo4 qiong2 tu2 ku1 。
- xie4 gong1 fang1 zai4 jun4 ， jian4 shi4 yi2 shou3 du2 。
- chou2 neng2 jie4 chi3 ya2 ， jia4 ke3 zhong4 jin1 yu4 。
- zi4 lian2 fei1 dao4 mou2 ， chu4 shi4 xian1 yan2 nü4 。
- bing4 juan4 bu4 cheng2 shu1 ， shu1 cheng2 kuang4 nan2 du2 。

## 注释

## 译文

## 赏析
