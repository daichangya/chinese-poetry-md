---
id: zhao-fan-zeng-sun-cong-zhi
title: 赠孙从之
titlePinyin: zeng4 sun1 cong2 zhi1
titleSlug: zeng-sun-cong-zhi
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吏事要及民，何假须缘饰。
- 是故西都儒，往往名背实。
- 萍乡孙明府，抱负惟儒术。
- 起家长此邦，为政皆有述。
- 催科非我急，急民使滋殖。
- 今夏戒艰食，粒米劝蓄积。
- 种麦贵宿耕，禾孙视前绩。
- 是我贤弟昆，三市俱鼎立。
- 正之官南昌，大吏遭丝刻。
- 为陈先世事，稍稍从吾律。
- 窃尝叹斯人，当补谏争缺。
- 如何即九原，我为长太息。
- 叔也今王官，路以云霄逼。
- 才难未易识，屡荐今始入。
- 赣川与洪州，目见非耳得。
- 使之佐庙谟，弥缝宁阙职。
- 公行被里言，步武俱文石。
- 为移一县政，于以均万国。
- 我虽落蛮夷，归来岂无日。
- 傥遂乐耕耘，于焉吾事毕。

## 拼音
- li4 shi4 yao4 ji2 min2 ， he2 jia3 xu1 yuan2 shi4 。
- shi4 gu4 xi1 dou1 ru2 ， wang3 wang3 ming2 bei4 shi2 。
- ping2 xiang1 sun1 ming2 fu3 ， bao4 fu4 wei2 ru2 shu4 。
- qi3 jia1 zhang3 ci3 bang1 ， wei2 zheng4 jie1 you3 shu4 。
- cui1 ke1 fei1 wo3 ji2 ， ji2 min2 shi3 zi1 zhi2 。
- jin1 xia4 jie4 jian1 shi2 ， li4 mi3 quan4 xu4 ji1 。
- zhong3 mai4 gui4 su4 geng1 ， he2 sun1 shi4 qian2 ji4 。
- shi4 wo3 xian2 di4 kun1 ， san1 shi4 ju4 ding3 li4 。
- zheng4 zhi1 guan1 nan2 chang1 ， da4 li4 zao1 si1 ke4 。
- wei4 chen2 xian1 shi4 shi4 ， shao1 shao1 cong2 wu2 lü4 。
- qie4 chang2 tan4 si1 ren2 ， dang1 bu3 jian4 zheng1 que1 。
- ru2 he2 ji2 jiu3 yuan2 ， wo3 wei4 chang2 tai4 xi1 。
- shu1 ye3 jin1 wang2 guan1 ， lu4 yi3 yun2 xiao1 bi1 。
- cai2 nan2 wei4 yi4 shi2 ， lü3 jian4 jin1 shi3 ru4 。
- gan4 chuan1 yu3 hong2 zhou1 ， mu4 jian4 fei1 er3 de2 。
- shi3 zhi1 zuo3 miao4 mo2 ， mi2 feng2 ning2 que1 zhi2 。
- gong1 xing2 bei4 li3 yan2 ， bu4 wu3 ju4 wen2 shi2 。
- wei4 yi2 yi2 xian4 zheng4 ， yu2 yi3 jun1 wan4 guo2 。
- wo3 sui1 luo4 man2 yi2 ， gui1 lai2 qi3 wu2 ri4 。
- tang3 sui4 le4 geng1 yun2 ， yu2 yan1 wu2 shi4 bi4 。

## 注释

## 译文

## 赏析
