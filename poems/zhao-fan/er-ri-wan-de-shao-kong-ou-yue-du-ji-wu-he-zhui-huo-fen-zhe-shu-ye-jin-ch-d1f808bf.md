---
id: zhao-fan-er-ri-wan-de-shao-kong-ou-yue-du-ji-wu-he-zhui-huo-fen-zhe-shu-ye-jin-ch-d1f808bf
title: 二日晚得少空偶阅杜集无何坠火焚者数叶谨成古句致愧惜之意呈明叔仲威
titlePinyin: er4 ri4 wan3 de2 shao3 kong1 ou3 yue4 du4 ji2 wu2 he2 zhui4 huo3 fen2 zhe3 shu4 ye4 jin3 cheng2 gu3 ju4 zhi4 kui4 xi1 zhi1 yi4 cheng2 ming2 shu1 zhong4 wei1
titleSlug: er-ri-wan-de-shao-kong-ou-yue-du-ji-wu-he-zhui-huo-fen-zhe-shu-ye-jin-ch-d1f808bf
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年鼠啮涪翁文，今年火攻少陵诗。
- 虽云成毁有定数，天意于此可逆知。
- 我之所嗜何足计，上有先墨颜之姿。
- 况渠诗本贯忠义，在处神物宜护持。
- 向来一字且莫补，脱此千百何繇追。
- 我诗不工空自欺，天意岂欲警戒之。
- 不然身当贫到骨，俱应蓄此瑰玮词。
- 又疑风来劝勤读，邂逅俾之遭祸奇。
- 平生学易未有得，损益二卦须湛思。
- 诗成书以示我友，不惟自讼仍求规。

## 拼音
- qu4 nian2 shu3 nie4 fu2 weng1 wen2 ， jin1 nian2 huo3 gong1 shao3 ling2 shi1 。
- sui1 yun2 cheng2 hui3 you3 ding4 shu4 ， tian1 yi4 yu2 ci3 ke3 ni4 zhi1 。
- wo3 zhi1 suo3 shi4 he2 zu2 ji4 ， shang4 you3 xian1 mo4 yan2 zhi1 zi1 。
- kuang4 qu2 shi1 ben3 guan4 zhong1 yi4 ， zai4 chu4 shen2 wu4 yi2 hu4 chi2 。
- xiang4 lai2 yi2 zi4 qie3 mo4 bu3 ， tuo1 ci3 qian1 bai3 he2 yao2 zhui1 。
- wo3 shi1 bu4 gong1 kong1 zi4 qi1 ， tian1 yi4 qi3 yu4 jing3 jie4 zhi1 。
- bu4 ran2 shen1 dang1 pin2 dao4 gu3 ， ju4 ying4 xu4 ci3 gui1 wei3 ci2 。
- you4 yi2 feng1 lai2 quan4 qin2 du2 ， xie4 hou4 bi3 zhi1 zao1 huo4 qi2 。
- ping2 sheng1 xue2 yi4 wei4 you3 de2 ， sun3 yi4 er4 gua4 xu1 zhan4 si1 。
- shi1 cheng2 shu1 yi3 shi4 wo3 you3 ， bu4 wei2 zi4 song4 reng2 qiu2 gui1 。

## 注释

## 译文

## 赏析
