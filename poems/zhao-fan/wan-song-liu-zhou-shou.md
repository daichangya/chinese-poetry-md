---
id: zhao-fan-wan-song-liu-zhou-shou
title: 挽宋柳州绶
titlePinyin: wan3 song4 liu3 zhou1 shou4
titleSlug: wan-song-liu-zhou-shou
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少陵在大历，涪翁在元祐。
- 相去几百载，合若出一手。
- 流传到徐洪，继起鸣江右。
- 遂令风雅作，千载亡遗究。
- 猗欤宋柳州，有志诸公后。
- 作诗匪雕琢，气质先忠厚。
- 锐锋深自敛，至宝不轻售。
- 行年且半百，才为峤南守。
- 峤南山水佳，中州未曾有。
- 慨然远游意，不惮万里走。
- 下车甫朞年，已上政成奏。
- 无何天作孽，一病药莫捄。
- 跖寿回乃夭，天理果大谬。
- 诸郎有家法，处己知孝友。
- 崎岖穷川陆，寓郡还公匶。
- 卜龟得安宅，厥后斯云覆。
- 自怜踪迹脱，敢叙亲且旧。
- 作诗写余哀，清泪空如𩆎。

## 拼音
- shao3 ling2 zai4 da4 li4 ， fu2 weng1 zai4 yuan2 you4 。
- xiang1 qu4 ji3 bai3 zai3 ， he2 ruo4 chu1 yi4 shou3 。
- liu2 chuan2 dao4 xu2 hong2 ， ji4 qi3 ming2 jiang1 you4 。
- sui4 ling4 feng1 ya3 zuo4 ， qian1 zai3 wang2 yi2 jiu1 。
- yi1 yu2 song4 liu3 zhou1 ， you3 zhi4 zhu1 gong1 hou4 。
- zuo4 shi1 fei3 diao1 zhuo2 ， qi4 zhi4 xian1 zhong1 hou4 。
- rui4 feng1 shen1 zi4 lian3 ， zhi4 bao3 bu4 qing1 shou4 。
- xing2 nian2 qie3 ban4 bai3 ， cai2 wei4 qiao2 nan2 shou3 。
- qiao2 nan2 shan1 shui3 jia1 ， zhong1 zhou1 wei4 ceng2 you3 。
- kai3 ran2 yuan3 you2 yi4 ， bu2 dan4 wan4 li3 zou3 。
- xia4 che1 fu3 ji1 nian2 ， yi3 shang4 zheng4 cheng2 zou4 。
- wu2 he2 tian1 zuo4 nie4 ， yi2 bing4 yao4 mo4 jiu4 。
- zhi2 shou4 hui2 nai3 yao1 ， tian1 li3 guo3 da4 miu4 。
- zhu1 lang2 you3 jia1 fa3 ， chu4 ji3 zhi1 xiao4 you3 。
- qi2 qu1 qiong2 chuan1 lu4 ， yu4 jun4 hai2 gong1 jiu4 。
- bu3 gui1 de2 an1 zhai2 ， jue2 hou4 si1 yun2 fu4 。
- zi4 lian2 zong1 ji4 tuo1 ， gan3 xu4 qin1 qie3 jiu4 。
- zuo4 shi1 xie3 yu2 ai1 ， qing1 lei4 kong1 ru2 𩆎 。

## 注释

## 译文

## 赏析
