---
id: zhao-fan-zai-ci-yun
title: 再次韵
titlePinyin: zai4 ci4 yun4
titleSlug: zai-ci-yun
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 偶来无一关，何必化身上。
- 下视胶扰中，脱去如覆掌。
- 我生本山人，说山非妄想。
- 赋诗亦漫兴，不要世称赏。
- 与君志同趣，匪但居同壤。
- 惟惭学不进，莫称年事长。
- 今人岂无贤，敢谓吾安仰。
- 不尔简与编，言行富前往。
- 相期山中读，勿待秋风响。
- 而我累饥驱，畏途方莽莽。

## 拼音
- ou3 lai2 wu2 yi4 guan1 ， he2 bi4 hua4 shen1 shang4 。
- xia4 shi4 jiao1 rao3 zhong1 ， tuo1 qu4 ru2 fu4 zhang3 。
- wo3 sheng1 ben3 shan1 ren2 ， shuo1 shan1 fei1 wang4 xiang3 。
- fu4 shi1 yi4 man4 xing1 ， bu2 yao4 shi4 cheng1 shang3 。
- yu3 jun1 zhi4 tong2 qu4 ， fei3 dan4 ju1 tong2 rang3 。
- wei2 can2 xue2 bu2 jin4 ， mo4 cheng1 nian2 shi4 chang2 。
- jin1 ren2 qi3 wu2 xian2 ， gan3 wei4 wu2 an1 yang3 。
- bu4 er3 jian3 yu3 bian1 ， yan2 xing2 fu4 qian2 wang3 。
- xiang1 qi1 shan1 zhong1 du2 ， wu4 dai4 qiu1 feng1 xiang3 。
- er2 wo3 lei4 ji1 qu1 ， wei4 tu2 fang1 mang3 mang3 。

## 注释

## 译文

## 赏析
