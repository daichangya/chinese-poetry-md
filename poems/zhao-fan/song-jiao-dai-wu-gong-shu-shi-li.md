---
id: zhao-fan-song-jiao-dai-wu-gong-shu-shi-li
title: 送交代吴共叔师礼
titlePinyin: song4 jiao1 dai4 wu2 gong4 shu1 shi1 li3
titleSlug: song-jiao-dai-wu-gong-shu-shi-li
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 往君在太学，有类如何蕃。
- 仁义积诸身，诸生知所尊。
- 今君为主簿，又类习凿齿。
- 不仁荆州士，四海名未已。
- 谁云斗水浑，可养横海鳣。
- 涧壑虽阻深，松桧能参天。
- 群公顷争荐，亦既升初秩。
- 似君许人物，岂计一阶级。
- 圣朝开文馆，政为时育才。
- 似君此风骨，咫尺斯蓬莱。
- 而我独何者，瓦砾偶居后。
- 纵加刻画工，未救无盐丑。
- 古人重交契，今人顾不然。
- 愿君保金石，勿为燥湿迁。
- 饮君一巵酒，属君千万寿。
- 更欲拘君船，江头已无柳。

## 拼音
- wang3 jun1 zai4 tai4 xue2 ， you3 lei4 ru2 he2 fan1 。
- ren2 yi4 ji1 zhu1 shen1 ， zhu1 sheng1 zhi1 suo3 zun1 。
- jin1 jun1 wei2 zhu3 bo2 ， you4 lei4 xi2 zao2 chi3 。
- bu4 ren2 jing1 zhou1 shi4 ， si4 hai3 ming2 wei4 yi3 。
- shui2 yun2 dou4 shui3 hun2 ， ke3 yang3 heng2 hai3 zhan1 。
- jian4 he4 sui1 zu3 shen1 ， song1 gui4 neng2 can1 tian1 。
- qun2 gong1 qing3 zheng1 jian4 ， yi4 ji4 sheng1 chu1 zhi4 。
- si4 jun1 xu3 ren2 wu4 ， qi3 ji4 yi4 jie1 ji2 。
- sheng4 chao2 kai1 wen2 guan3 ， zheng4 wei4 shi2 yu4 cai2 。
- si4 jun1 ci3 feng1 gu3 ， zhi3 chi3 si1 peng2 lai2 。
- er2 wo3 du2 he2 zhe3 ， wa3 li4 ou3 ju1 hou4 。
- zong4 jia1 ke4 hua4 gong1 ， wei4 jiu4 wu2 yan2 chou3 。
- gu3 ren2 zhong4 jiao1 qi4 ， jin1 ren2 gu4 bu4 ran2 。
- yuan4 jun1 bao3 jin1 shi2 ， wu4 wei4 zao4 shi1 qian1 。
- yin3 jun1 yi4 zhi1 jiu3 ， shu3 jun1 qian1 wan4 shou4 。
- geng4 yu4 ju1 jun1 chuan2 ， jiang1 tou2 yi3 wu2 liu3 。

## 注释

## 译文

## 赏析
