---
id: zhao-fan-shi-er-ri-deng-lie-xiu-ting-you-she-kong-wo-zhe-qu-zhi-jian-fu-zhuo-qian-3aca3b77
title: 十二日登列岫亭有设空幄者去之荐福酌浅沙泉登大楚之秋屏阁而归赋诗一首
titlePinyin: shi2 er4 ri4 deng1 lie4 xiu4 ting2 you3 she4 kong1 wo4 zhe3 qu4 zhi1 jian4 fu2 zhuo2 qian3 sha1 quan2 deng1 da4 chu3 zhi1 qiu1 ping2 ge2 er2 gui1 fu4 shi1 yi4 shou3
titleSlug: shi-er-ri-deng-lie-xiu-ting-you-she-kong-wo-zhe-qu-zhi-jian-fu-zhuo-qian-3aca3b77
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 轩亭著难稳，名字又恶同。
- 譬犹死得谥，美恶百代公。
- 维洪之厌原，兹为众山雄。
- 何许千万间，可以屏障充。
- 不于春夏时，刻画仍遗冬。
- 岂非即其西，故取摇落中。
- 所得正且尽，评自曾南丰。
- 是令登赋士，谈说口不容。
- 我留豫章城，十日雨且风。
- 重寻湖上宅，再叩仙佛宫。
- 未行北沙门，忧心实忡忡。
- 落日拟进棹，殷勤谢篙工。
- 我游有未尽，汝去何匆匆。
- 肩舆天宁寺，高下一迳通。
- 其谁列翠幕，正尔遮青松。
- 欲住不得久，傍观南平钟。
- 清澄浅沙泉，一酌醒我胸。
- 秋屏适跬步，直上如凌空。
- 回观列岫亭，有见真附庸。
- 玄晖弹丸句，固足名壤穹。
- 后人竟攘取，榜识千家逢。
- 况兹如许山，讵止窗户供。
- 脊记题葆真，疑未经此翁。

## 拼音
- xuan1 ting2 zhu4 nan2 wen3 ， ming2 zi4 you4 e4 tong2 。
- pi4 you2 si3 de2 shi4 ， mei3 e4 bai3 dai4 gong1 。
- wei2 hong2 zhi1 yan4 yuan2 ， zi1 wei4 zhong4 shan1 xiong2 。
- he2 xu3 qian1 wan4 jian1 ， ke3 yi3 ping2 zhang4 chong1 。
- bu4 yu2 chun1 xia4 shi2 ， ke4 hua4 reng2 yi2 dong1 。
- qi3 fei1 ji2 qi2 xi1 ， gu4 qu3 yao2 luo4 zhong1 。
- suo3 de2 zheng4 qie3 jin4 ， ping2 zi4 ceng2 nan2 feng1 。
- shi4 ling4 deng1 fu4 shi4 ， tan2 shuo1 kou3 bu4 rong2 。
- wo3 liu2 yu4 zhang1 cheng2 ， shi2 ri4 yu3 qie3 feng1 。
- zhong4 xun2 hu2 shang4 zhai2 ， zai4 kou4 xian1 fo2 gong1 。
- wei4 xing2 bei3 sha1 men2 ， you1 xin1 shi2 chong1 chong1 。
- luo4 ri4 ni3 jin4 zhao4 ， yin1 qin2 xie4 gao1 gong1 。
- wo3 you2 you3 wei4 jin4 ， ru3 qu4 he2 cong1 cong1 。
- jian1 yu2 tian1 ning2 si4 ， gao1 xia4 yi2 jing4 tong1 。
- qi2 shui2 lie4 cui4 mu4 ， zheng4 er3 zhe1 qing1 song1 。
- yu4 zhu4 bu4 de2 jiu3 ， bang4 guan1 nan2 ping2 zhong1 。
- qing1 cheng2 qian3 sha1 quan2 ， yi4 zhuo2 xing3 wo3 xiong1 。
- qiu1 ping2 shi4 kui3 bu4 ， zhi2 shang4 ru2 ling2 kong1 。
- hui2 guan1 lie4 xiu4 ting2 ， you3 jian4 zhen1 fu4 yong1 。
- xuan2 hui1 dan4 wan2 ju4 ， gu4 zu2 ming2 rang3 qiong2 。
- hou4 ren2 jing4 rang3 qu3 ， bang3 shi2 qian1 jia1 feng2 。
- kuang4 zi1 ru2 xu3 shan1 ， ju4 zhi3 chuang1 hu4 gong4 。
- ji3 ji4 ti2 bao3 zhen1 ， yi2 wei4 jing1 ci3 weng1 。

## 注释

## 译文

## 赏析
