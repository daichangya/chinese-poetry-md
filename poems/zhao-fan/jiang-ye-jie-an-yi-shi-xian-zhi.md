---
id: zhao-fan-jiang-ye-jie-an-yi-shi-xian-zhi
title: 将谒介庵以诗先之
titlePinyin: jiang1 ye4 jie4 an1 yi3 shi1 xian1 zhi1
titleSlug: jiang-ye-jie-an-yi-shi-xian-zhi
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 溪山故无尽，随取随以足。
- 平生笑贺监，敕赐镜湖曲。
- 今代介庵老，未归先筑屋。
- 一区占何地，琵琶欣在目。
- 是洲出谁氏，诗自随州续。
- 当年名绝唱，今也安可独。
- 溪如益弯环，山为增隠伏。
- 以知得所托，水润由韫玉。
- 一朝起乘传，屡疏乞祠禄。
- 俞音落天上，装行不待束。
- 还家谢溪山，拄杖巾一幅。
- 开堂会宾友，快语泻酃醁。
- 我时得得来，奉屦期追逐。
- 维摩适示病，对客倦冠服。
- 悠然失前瞻，重诣规再卜。
- 尺书往问讯，劳公手亲复。
- 爱我诲我至，敬拜不敢渎。
- 自怜生无资，是役尤仆仆。
- 辕驹岂忘远，归棹戒已宿。
- 但乞老先生，一言壮空麓。

## 拼音
- xi1 shan1 gu4 wu2 jin4 ， sui2 qu3 sui2 yi3 zu2 。
- ping2 sheng1 xiao4 he4 jian1 ， chi4 ci4 jing4 hu2 qu3 。
- jin1 dai4 jie4 an1 lao3 ， wei4 gui1 xian1 zhu4 wu1 。
- yi4 qu1 zhan4 he2 di4 ， pi2 pa0 xin1 zai4 mu4 。
- shi4 zhou1 chu1 shui2 shi4 ， shi1 zi4 sui2 zhou1 xu4 。
- dang1 nian2 ming2 jue2 chang4 ， jin1 ye3 an1 ke3 du2 。
- xi1 ru2 yi4 wan1 huan2 ， shan1 wei4 zeng1 yin3 fu2 。
- yi3 zhi1 de2 suo3 tuo1 ， shui3 run4 you2 yun4 yu4 。
- yi4 chao2 qi3 cheng2 chuan2 ， lü3 shu1 qi3 ci2 lu4 。
- yu2 yin1 luo4 tian1 shang4 ， zhuang1 xing2 bu2 dai4 shu4 。
- hai2 jia1 xie4 xi1 shan1 ， zhu3 zhang4 jin1 yi4 fu2 。
- kai1 tang2 hui4 bin1 you3 ， kuai4 yu3 xie4 ling2 lu4 。
- wo3 shi2 de2 de2 lai2 ， feng4 ju4 qi1 zhui1 zhu2 。
- wei2 mo2 shi4 shi4 bing4 ， dui4 ke4 juan4 guan1 fu2 。
- you1 ran2 shi1 qian2 zhan1 ， zhong4 yi4 gui1 zai4 bu3 。
- chi3 shu1 wang3 wen4 xun4 ， lao2 gong1 shou3 qin1 fu4 。
- ai4 wo3 hui4 wo3 zhi4 ， jing4 bai4 bu4 gan3 du2 。
- zi4 lian2 sheng1 wu2 zi1 ， shi4 yi4 you2 pu2 pu2 。
- yuan2 ju1 qi3 wang4 yuan3 ， gui1 zhao4 jie4 yi3 su4 。
- dan4 qi3 lao3 xian1 sheng1 ， yi4 yan2 zhuang4 kong1 lu4 。

## 注释

## 译文

## 赏析
