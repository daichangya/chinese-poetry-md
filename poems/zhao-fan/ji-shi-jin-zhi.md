---
id: zhao-fan-ji-shi-jin-zhi
title: 寄施进之
titlePinyin: ji4 shi1 jin4 zhi1
titleSlug: ji-shi-jin-zhi
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我游尖峰回，一步成数憩。
- 仰攀松夭矫，俯睨石赑屭。
- 路穷入平野，飞鸟迎决眦。
- 庐舍半茅瓦，阡陌相栉比。
- 谓皆耕稼徒，不复问名字。
- 那知君子居，迺在青山际。
- 听君谈所宅，悟我曾略至。
- 时犹未识面，岂得漫通刺。
- 都城一邂逅，草木同臭味。
- 我旋反林栖，君适寓古寺。
- 肯来穉子师，历岁殆逾二。
- 既均手足亲，又笃朋友义。
- 去年君还归，城𬮱直童骑。
- 楮生分草余，鲟鲊动食指。
- 今年我属疾，故旧多遐弃。
- 愧君不惮劳，冲暑到溪次。
- 买肉烹伏雌，芼姜仍著豉。
- 无资鹿脯求，竟是猪肝累。
- 以我病苦渴，榴实富汁滓。
- 累累解包裹，其大盖绝市。
- 劝我养形神，勉我进药饵。
- 裴回昼难别，展转宵失寐。
- 分携六十日，顾我病祇尔。
- 虽云间何阔，恋恋曾莫置。
- 惟君名家驹，少日便千里。
- 赋成惊老生，谓敌相如谊。
- 姜侯号博学，无忌称酷似。
- 我尝叩疑阙，应答罔不记。
- 江流滥觞来，层台累土起。
- 如君之于学，何但一第已。
- 独闻家素贫，慈亲下妻子。
- 躬耕不自给，负米常远致。
- 愿君力勉旃，事固有堂陛。
- 高贤昔未遇，勤苦类如此。
- 我行下吴会，破蠹且料理。
- 念将一过君，薄酒期共醉。
- 又恐饭与刍，未免为君费。
- 不然君即我，会于章老氏。
- 素书久不往，往亦难尽意。
- 诗以道鄙怀，因焉论夙契。

## 拼音
- wo3 you2 jian1 feng1 hui2 ， yi2 bu4 cheng2 shu4 qi4 。
- yang3 pan1 song1 yao1 jiao3 ， fu3 ni4 shi2 bi4 xi4 。
- lu4 qiong2 ru4 ping2 ye3 ， fei1 niao3 ying2 jue2 zi4 。
- lu2 she4 ban4 mao2 wa3 ， qian1 mo4 xiang1 zhi4 bi3 。
- wei4 jie1 geng1 jia4 tu2 ， bu2 fu4 wen4 ming2 zi4 。
- na4 zhi1 jun1 zi3 ju1 ， nai3 zai4 qing1 shan1 ji4 。
- ting1 jun1 tan2 suo3 zhai2 ， wu4 wo3 ceng2 lüe4 zhi4 。
- shi2 you2 wei4 shi2 mian4 ， qi3 de2 man4 tong1 ci4 。
- du1 cheng2 yi2 xie4 hou4 ， cao3 mu4 tong2 chou4 wei4 。
- wo3 xuan2 fan3 lin2 qi1 ， jun1 shi4 yu4 gu3 si4 。
- ken3 lai2 zhi4 zi3 shi1 ， li4 sui4 dai4 yu2 er4 。
- ji4 jun1 shou3 zu2 qin1 ， you4 du3 peng2 you3 yi4 。
- qu4 nian2 jun1 hai2 gui1 ， cheng2 yin1 zhi2 tong2 qi2 。
- chu3 sheng1 fen1 cao3 yu2 ， xun2 zha3 dong4 shi2 zhi3 。
- jin1 nian2 wo3 shu3 ji2 ， gu4 jiu4 duo1 xia2 qi4 。
- kui4 jun1 bu2 dan4 lao2 ， chong1 shu3 dao4 xi1 ci4 。
- mai3 rou4 peng1 fu2 ci2 ， mao4 jiang1 reng2 zhu4 chi3 。
- wu2 zi1 lu4 pu2 qiu2 ， jing4 shi4 zhu1 gan1 lei4 。
- yi3 wo3 bing4 ku3 ke3 ， liu2 shi2 fu4 zhi1 zi3 。
- lei4 lei4 jie3 bao1 guo3 ， qi2 da4 gai4 jue2 shi4 。
- quan4 wo3 yang3 xing2 shen2 ， mian3 wo3 jin4 yao4 er3 。
- pei2 hui2 zhou4 nan2 bie2 ， zhan3 zhuan3 xiao1 shi1 mei4 。
- fen1 xie2 liu4 shi2 ri4 ， gu4 wo3 bing4 qi2 er3 。
- sui1 yun2 jian1 he2 kuo4 ， lian4 lian4 ceng2 mo4 zhi4 。
- wei2 jun1 ming2 jia1 ju1 ， shao3 ri4 bian4 qian1 li3 。
- fu4 cheng2 jing1 lao3 sheng1 ， wei4 di2 xiang1 ru2 yi4 。
- jiang1 hou2 hao4 bo2 xue2 ， wu2 ji4 cheng1 ku4 si4 。
- wo3 chang2 kou4 yi2 que1 ， ying4 da2 wang3 bu2 ji4 。
- jiang1 liu2 lan4 shang1 lai2 ， ceng2 tai2 lei4 tu3 qi3 。
- ru2 jun1 zhi1 yu2 xue2 ， he2 dan4 yi2 di4 yi3 。
- du2 wen2 jia1 su4 pin2 ， ci2 qin1 xia4 qi1 zi3 。
- gong1 geng1 bu2 zi4 ji3 ， fu4 mi3 chang2 yuan3 zhi4 。
- yuan4 jun1 li4 mian3 zhan1 ， shi4 gu4 you3 tang2 bi4 。
- gao1 xian2 xi1 wei4 yu4 ， qin2 ku3 lei4 ru2 ci3 。
- wo3 xing2 xia4 wu2 hui4 ， po4 du4 qie3 liao4 li3 。
- nian4 jiang1 yi2 guo4 jun1 ， bo2 jiu3 qi1 gong4 zui4 。
- you4 kong3 fan4 yu3 chu2 ， wei4 mian3 wei4 jun1 fei4 。
- bu4 ran2 jun1 ji2 wo3 ， hui4 yu2 zhang1 lao3 shi4 。
- su4 shu1 jiu3 bu4 wang3 ， wang3 yi4 nan2 jin4 yi4 。
- shi1 yi3 dao4 bi3 huai2 ， yin1 yan1 lun4 su4 qi4 。

## 注释

## 译文

## 赏析
