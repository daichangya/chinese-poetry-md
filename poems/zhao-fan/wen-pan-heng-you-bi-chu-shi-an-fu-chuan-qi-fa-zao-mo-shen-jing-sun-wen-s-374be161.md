---
id: zhao-fan-wen-pan-heng-you-bi-chu-shi-an-fu-chuan-qi-fa-zao-mo-shen-jing-sun-wen-s-374be161
title: 闻潘衡有婢出适安福传其法造墨甚精孙温叟捧檄其县诗从乞之
titlePinyin: wen2 pan1 heng2 you3 bi4 chu1 shi4 an1 fu2 chuan2 qi2 fa3 zao4 mo4 shen4 jing1 sun1 wen1 sou3 peng3 xi2 qi2 xian4 shi1 cong2 qi3 zhi1
titleSlug: wen-pan-heng-you-bi-chu-shi-an-fu-chuan-qi-fa-zao-mo-shen-jing-sun-wen-s-374be161
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 如闻墨潘氏，一派传婢子。
- 世上多徇名，我曹宁贵耳。
- 公其品题之，为我致窗几。
- 定知青出蓝，未信橘为枳。
- 升堂与入室，亦喻接花理。
- 又如淮王仙，鸡犬悉飞逝。
- 况兹薪水供，得法信有是。
- 我书初不工，为诗长费纸。
- 笔墨倘精妙，尚可令予起。
- 誓将扫灶煤，顿顿烧寒苇。
- 度日有不烦，扫煤复何自。
- 公闻应大笑，士穷乃如此。
- 非但我有求，知名渠自尔。

## 拼音
- ru2 wen2 mo4 pan1 shi4 ， yi2 pai4 chuan2 bi4 zi3 。
- shi4 shang4 duo1 xun4 ming2 ， wo3 cao2 ning2 gui4 er3 。
- gong1 qi2 pin3 ti2 zhi1 ， wei4 wo3 zhi4 chuang1 ji3 。
- ding4 zhi1 qing1 chu1 lan2 ， wei4 xin4 ju2 wei4 zhi3 。
- sheng1 tang2 yu3 ru4 shi4 ， yi4 yu4 jie1 hua1 li3 。
- you4 ru2 huai2 wang2 xian1 ， ji1 quan3 xi1 fei1 shi4 。
- kuang4 zi1 xin1 shui3 gong4 ， de2 fa3 xin4 you3 shi4 。
- wo3 shu1 chu1 bu4 gong1 ， wei4 shi1 chang2 fei4 zhi3 。
- bi3 mo4 tang3 jing1 miao4 ， shang4 ke3 ling4 yu3 qi3 。
- shi4 jiang1 sao3 zao4 mei2 ， dun4 dun4 shao1 han2 wei3 。
- du4 ri4 you3 bu4 fan2 ， sao3 mei2 fu4 he2 zi4 。
- gong1 wen2 ying4 da4 xiao4 ， shi4 qiong2 nai3 ru2 ci3 。
- fei1 dan4 wo3 you3 qiu2 ， zhi1 ming2 qu2 zi4 er3 。

## 注释

## 译文

## 赏析
