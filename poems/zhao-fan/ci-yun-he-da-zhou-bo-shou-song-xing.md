---
id: zhao-fan-ci-yun-he-da-zhou-bo-shou-song-xing
title: 次韵和答周伯寿送行
titlePinyin: ci4 yun4 he2 da2 zhou1 bo2 shou4 song4 xing2
titleSlug: ci-yun-he-da-zhou-bo-shou-song-xing
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋月日以明，秋风日以清。
- 秋今且云暮，而我遄东征。
- 虽云别寓邦，且复遵故程。
- 久结山水念，况关朋友情。
- 惟昔未识初，闻风已先倾。
- 一见辱与交，再焉许同盟。
- 吾徒务切磋，俗士资飞鸣。
- 我事太卤莽，君为久专精。
- 我行政依刘，君言将入衡。
- 要期一见重，可使万户轻。
- 春风一转首，南山各归耕。
- 君亦竟闭户，坐阅水火争。
- 临分枉题赠，至味如太羹。
- 此意可虚辱，不然讵为荣。
- 去去复去去，行行重行行。

## 拼音
- qiu1 yue4 ri4 yi3 ming2 ， qiu1 feng1 ri4 yi3 qing1 。
- qiu1 jin1 qie3 yun2 mu4 ， er2 wo3 chuan2 dong1 zheng1 。
- sui1 yun2 bie2 yu4 bang1 ， qie3 fu4 zun1 gu4 cheng2 。
- jiu3 jie2 shan1 shui3 nian4 ， kuang4 guan1 peng2 you3 qing2 。
- wei2 xi1 wei4 shi2 chu1 ， wen2 feng1 yi3 xian1 qing1 。
- yi2 jian4 ru3 yu3 jiao1 ， zai4 yan1 xu3 tong2 meng2 。
- wu2 tu2 wu4 qie1 cuo1 ， su2 shi4 zi1 fei1 ming2 。
- wo3 shi4 tai4 lu3 mang3 ， jun1 wei4 jiu3 zhuan1 jing1 。
- wo3 xing2 zheng4 yi1 liu2 ， jun1 yan2 jiang1 ru4 heng2 。
- yao4 qi1 yi2 jian4 zhong4 ， ke3 shi3 wan4 hu4 qing1 。
- chun1 feng1 yi4 zhuan3 shou3 ， nan2 shan1 ge4 gui1 geng1 。
- jun1 yi4 jing4 bi4 hu4 ， zuo4 yue4 shui3 huo3 zheng1 。
- lin2 fen1 wang3 ti2 zeng4 ， zhi4 wei4 ru2 tai4 geng1 。
- ci3 yi4 ke3 xu1 ru3 ， bu4 ran2 ju4 wei4 rong2 。
- qu4 qu4 fu4 qu4 qu4 ， xing2 xing2 zhong4 xing2 xing2 。

## 注释

## 译文

## 赏析
