---
id: zhao-fan-chu-xi-gu-ti-san-shi-yun
title: 除夕古体三十韵
titlePinyin: chu2 xi1 gu3 ti3 san1 shi2 yun4
titleSlug: chu-xi-gu-ti-san-shi-yun
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 疾风鏖夜滩，古木撼石壁。
- 渔火暗复张，隔江哭声接。
- 哀哀或到明，语细杂呜唈。
- 我舟若孤凫，欲去意转絷。
- 终宵炯不眠，残红照孤泣。
- 舟人吁且言，今夕乃除夕。
- 官何自苦甚，兀此六尺箦。
- 城中知旧多，市上灯火集。
- 朱门酒盈樽，高会马喧枥。
- 一饮涤千愁，共送残景急。
- 低头更堪伤，正此坐针席。
- 去年腊尽时，家寓金沙碛。
- 身虽隔剑栈，母在犹戚戚。
- 贼风吼西隅，百日走荆棘。
- 一鸣婴祸罗，转翅千仞逼。
- 母忧儿不归，儿归母已殁。
- 没身无以报，天地终罔极。
- 永怀荼苦心，况复对节物。
- 今将万里归，机会不可失。
- 丹旐倚江村，百里莫相即。
- 弱弟奉斋灯，孤女想在侧。
- 夜夜梦慈容，枕泪迸腷臆。
- 死者遥相望，未得就真宅。
- 故山春事动，展敬遍丘域。
- 松钗挂纸灰，阴苔藉芳冽。
- 那知藁殡寒，古佛伴萧瑟。
- 魂魄无不之，吴蜀云万叠。
- 国步尚忧危，家囏更堪说。
- 江湖多红巾，乡关断消息。
- 曼声一长哀，山石为我裂。

## 拼音
- ji2 feng1 ao2 ye4 tan1 ， gu3 mu4 han4 shi2 bi4 。
- yu2 huo3 an4 fu4 zhang1 ， ge2 jiang1 ku1 sheng1 jie1 。
- ai1 ai1 huo4 dao4 ming2 ， yu3 xi4 za2 wu1 yi4 。
- wo3 zhou1 ruo4 gu1 fu2 ， yu4 qu4 yi4 zhuan3 zhi2 。
- zhong1 xiao1 jiong3 bu4 mian2 ， can2 hong2 zhao4 gu1 qi4 。
- zhou1 ren2 xu1 qie3 yan2 ， jin1 xi1 nai3 chu2 xi1 。
- guan1 he2 zi4 ku3 shen4 ， wu4 ci3 liu4 chi3 ze2 。
- cheng2 zhong1 zhi1 jiu4 duo1 ， shi4 shang4 deng1 huo3 ji2 。
- zhu1 men2 jiu3 ying2 zun1 ， gao1 hui4 ma3 xuan1 li4 。
- yi4 yin3 di2 qian1 chou2 ， gong4 song4 can2 jing3 ji2 。
- di1 tou2 geng4 kan1 shang1 ， zheng4 ci3 zuo4 zhen1 xi2 。
- qu4 nian2 la4 jin4 shi2 ， jia1 yu4 jin1 sha1 qi4 。
- shen1 sui1 ge2 jian4 zhan4 ， mu3 zai4 you2 qi1 qi1 。
- zei2 feng1 hou3 xi1 yu2 ， bai3 ri4 zou3 jing1 ji2 。
- yi4 ming2 ying1 huo4 luo2 ， zhuan3 chi4 qian1 ren4 bi1 。
- mu3 you1 er2 bu4 gui1 ， er2 gui1 mu3 yi3 mo4 。
- mei2 shen1 wu2 yi3 bao4 ， tian1 di4 zhong1 wang3 ji2 。
- yong3 huai2 tu2 ku3 xin1 ， kuang4 fu4 dui4 jie2 wu4 。
- jin1 jiang1 wan4 li3 gui1 ， ji1 hui4 bu4 ke3 shi1 。
- dan1 zhao4 yi3 jiang1 cun1 ， bai3 li3 mo4 xiang1 ji2 。
- ruo4 di4 feng4 zhai1 deng1 ， gu1 nü3 xiang3 zai4 ce4 。
- ye4 ye4 meng4 ci2 rong2 ， zhen3 lei4 beng4 bi4 yi4 。
- si3 zhe3 yao2 xiang1 wang4 ， wei4 de2 jiu4 zhen1 zhai2 。
- gu4 shan1 chun1 shi4 dong4 ， zhan3 jing4 bian4 qiu1 yu4 。
- song1 chai1 gua4 zhi3 hui1 ， yin1 tai2 jie4 fang1 lie4 。
- na4 zhi1 gao3 bin4 han2 ， gu3 fo2 ban4 xiao1 se4 。
- hun2 po4 wu2 bu4 zhi1 ， wu2 shu3 yun2 wan4 die2 。
- guo2 bu4 shang4 you1 wei1 ， jia1 jian1 geng4 kan1 shuo1 。
- jiang1 hu2 duo1 hong2 jin1 ， xiang1 guan1 duan4 xiao1 xi1 。
- man4 sheng1 yi4 chang2 ai1 ， shan1 shi2 wei4 wo3 lie4 。

## 注释

## 译文

## 赏析
