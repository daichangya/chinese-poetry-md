---
id: zhao-fan-jin-fa-bi-tuo-er-zhang-qiu-zhi-yu-shi-shu-bu-kan-ye-zuo-chang-ju-yi-zi-yi-xiao
title: 近乏笔托二张求之于市殊不堪也作长句以资一笑
titlePinyin: jin4 fa2 bi3 tuo1 er4 zhang1 qiu2 zhi1 yu2 shi4 shu1 bu4 kan1 ye3 zuo4 chang2 ju4 yi3 zi1 yi2 xiao4
titleSlug: jin-fa-bi-tuo-er-zhang-qiu-zhi-yu-shi-shu-bu-kan-ye-zuo-chang-ju-yi-zi-yi-xiao
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诗老作诗穷欲死，序诗迺得欧阳氏。
- 序言人穷诗迺工，此语不疑如信史。
- 少陵流落白也窜，郊岛摧埋终不起。
- 是知造物恶镌镵，故遣饥寒被其体。
- 嗟我少小不解事，失身偶落翰墨里。
- 年来百念已灰灭，只有宿心犹在此。
- 后来不作诸老亡，冥行恐堕涧谷底。
- 虽云黄卷可尚友，糟粕讵能臻妙理。
- 率然有作每自厌，一纸真成再三毁。
- 庶几穮蔉望丰年，亦学乘流到涯涘。
- 那知事迺有大缪，艺未及成穷已至。
- 皆言诗工固可俟，穷为先兆自应尔。
- 坐兹不复置追悔，志在温饱诚足鄙。
- 玄泓管楮日相从，固异小人甘若醴。
- 朅来中书忽告老，一朝左右手俱废。
- 嘲风咏月不耐闲，按图姑听求诸市。
- 我诗纵不称犀象，苇管鸡毛那惯使。
- 纷纷著墨与水浮，势如丝乱安得治。
- 戏题满几辄大笑，翻忆儿诗污窗纸。
- 操舟无长病河纡，我诗固说当罪己。
- 又闻工欲善迺事，未有不先资利器。
- 作牋搜乞累朋友，往往犹吾叹崔子。
- 锦囊藤箧世不乏，鼠啮虫攻谁料理。
- 那知我辈有百艰，此事且然他可比。

## 拼音
- shi1 lao3 zuo4 shi1 qiong2 yu4 si3 ， xu4 shi1 nai3 de2 ou1 yang2 shi4 。
- xu4 yan2 ren2 qiong2 shi1 nai3 gong1 ， ci3 yu3 bu4 yi2 ru2 xin4 shi3 。
- shao3 ling2 liu2 luo4 bai2 ye3 cuan4 ， jiao1 dao3 cui1 mai2 zhong1 bu4 qi3 。
- shi4 zhi1 zao4 wu4 e4 juan1 chan2 ， gu4 qian3 ji1 han2 bei4 qi2 ti3 。
- jie1 wo3 shao3 xiao3 bu4 jie3 shi4 ， shi1 shen1 ou3 luo4 han4 mo4 li3 。
- nian2 lai2 bai3 nian4 yi3 hui1 mie4 ， zhi3 you3 su4 xin1 you2 zai4 ci3 。
- hou4 lai2 bu2 zuo4 zhu1 lao3 wang2 ， ming2 xing2 kong3 duo4 jian4 gu3 di3 。
- sui1 yun2 huang2 juan4 ke3 shang4 you3 ， zao1 po4 ju4 neng2 zhen1 miao4 li3 。
- lü4 ran2 you3 zuo4 mei3 zi4 yan4 ， yi4 zhi3 zhen1 cheng2 zai4 san1 hui3 。
- shu4 ji1 biao1 gun3 wang4 feng1 nian2 ， yi4 xue2 cheng2 liu2 dao4 ya2 si4 。
- na4 zhi1 shi4 nai3 you3 da4 miu4 ， yi4 wei4 ji2 cheng2 qiong2 yi3 zhi4 。
- jie1 yan2 shi1 gong1 gu4 ke3 si4 ， qiong2 wei4 xian1 zhao4 zi4 ying4 er3 。
- zuo4 zi1 bu2 fu4 zhi4 zhui1 hui3 ， zhi4 zai4 wen1 bao3 cheng2 zu2 bi3 。
- xuan2 hong2 guan3 chu3 ri4 xiang1 cong2 ， gu4 yi4 xiao3 ren2 gan1 ruo4 li3 。
- qie4 lai2 zhong1 shu1 hu1 gao4 lao3 ， yi4 chao2 zuo3 you4 shou3 ju4 fei4 。
- chao2 feng1 yong3 yue4 bu2 nai4 xian2 ， an4 tu2 gu1 ting1 qiu2 zhu1 shi4 。
- wo3 shi1 zong4 bu4 cheng1 xi1 xiang4 ， wei3 guan3 ji1 mao2 na4 guan4 shi3 。
- fen1 fen1 zhu4 mo4 yu3 shui3 fu2 ， shi4 ru2 si1 luan4 an1 de2 zhi4 。
- xi4 ti2 man3 ji3 zhe2 da4 xiao4 ， fan1 yi4 er2 shi1 wu1 chuang1 zhi3 。
- cao1 zhou1 wu2 chang2 bing4 he2 yu1 ， wo3 shi1 gu4 shuo1 dang1 zui4 ji3 。
- you4 wen2 gong1 yu4 shan4 nai3 shi4 ， wei4 you3 bu4 xian1 zi1 li4 qi4 。
- zuo4 jian1 sou1 qi3 lei4 peng2 you3 ， wang3 wang3 you2 wu2 tan4 cui1 zi3 。
- jin3 nang2 teng2 qie4 shi4 bu4 fa2 ， shu3 nie4 chong2 gong1 shui2 liao4 li3 。
- na4 zhi1 wo3 bei4 you3 bai3 jian1 ， ci3 shi4 qie3 ran2 ta1 ke3 bi3 。

## 注释

## 译文

## 赏析
