---
id: zhao-fan-jiu-yue-hui-ri-yi-zhou-yu-yu-zhao-zhen-ji-ba-tong-fang-yuan-zhi-cheng-fu-b13e70b2
title: 九月晦日舣舟浴于昭真既罢同方元直成父弟儿姪游徐岩南禅之新亭已乃绝溪而还
titlePinyin: jiu3 yue4 hui4 ri4 yi3 zhou1 yu4 yu2 zhao1 zhen1 ji4 ba4 tong2 fang1 yuan2 zhi2 cheng2 fu4 di4 er2 zhi2 you2 xu2 yan2 nan2 chan2 zhi1 xin1 ting2 yi3 nai3 jue2 xi1 er2 hai2
titleSlug: jiu-yue-hui-ri-yi-zhou-yu-yu-zhao-zhen-ji-ba-tong-fang-yuan-zhi-cheng-fu-b13e70b2
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 客子下水船，幽士登山屐。
- 二事莫与谋，聊复尽此日。
- 山房富薪水，泥墐仍纸羃。
- 沈疴快一洗，清吹生两腋。
- 徐岩旧所访，举步能历历。
- 树树虽剪伐，苔藓更襞积。
- 盖可买以居，惜哉无巨力。
- 旁谁斫幽径，复道精庐立。
- 新亭踞其上，远水山四壁。
- 骤来落日挂，忽去昏鸦集。
- 不惟我友俱，携子仍弟姪。
- 民生固常苦，此适未易得。
- 物役不可留，溪流还汰击。

## 拼音
- ke4 zi3 xia4 shui3 chuan2 ， you1 shi4 deng1 shan1 ji1 。
- er4 shi4 mo4 yu3 mou2 ， liao2 fu4 jin4 ci3 ri4 。
- shan1 fang2 fu4 xin1 shui3 ， ni2 jin4 reng2 zhi3 mi4 。
- shen3 ke1 kuai4 yi4 xi3 ， qing1 chui1 sheng1 liang3 ye4 。
- xu2 yan2 jiu4 suo3 fang3 ， ju3 bu4 neng2 li4 li4 。
- shu4 shu4 sui1 jian3 fa2 ， tai2 xian3 geng4 bi4 ji1 。
- gai4 ke3 mai3 yi3 ju1 ， xi1 zai1 wu2 ju4 li4 。
- pang2 shui2 zhuo2 you1 jing4 ， fu4 dao4 jing1 lu2 li4 。
- xin1 ting2 ju4 qi2 shang4 ， yuan3 shui3 shan1 si4 bi4 。
- zhou4 lai2 luo4 ri4 gua4 ， hu1 qu4 hun1 ya1 ji2 。
- bu4 wei2 wo3 you3 ju4 ， xie2 zi3 reng2 di4 zhi2 。
- min2 sheng1 gu4 chang2 ku3 ， ci3 shi4 wei4 yi4 de2 。
- wu4 yi4 bu4 ke3 liu2 ， xi1 liu2 hai2 tai4 ji1 。

## 注释

## 译文

## 赏析
