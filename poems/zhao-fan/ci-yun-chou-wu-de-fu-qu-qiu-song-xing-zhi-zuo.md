---
id: zhao-fan-ci-yun-chou-wu-de-fu-qu-qiu-song-xing-zhi-zuo
title: 次韵酬吴德夫去秋送行之作
titlePinyin: ci4 yun4 chou2 wu2 de2 fu1 qu4 qiu1 song4 xing2 zhi1 zuo4
titleSlug: ci-yun-chou-wu-de-fu-qu-qiu-song-xing-zhi-zuo
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湘西一杯酒，渺渺红叶换。
- 江东千里云，落落黄犬叹。
- 人生七十稀，百里九十半。
- 初期枉车马，近迺遗札翰。
- 小迟君不肯，一出我岂惮。
- 虽微办鸡黍，岂乏具薪炭。
- 古风久不作，我友当力赞。
- 旧诗况琼玖，触目屡璀璨。
- 中馨称兰佩，外饰匪玉冠。
- 初年已飞腾，中道翻叹惋。
- 恐遗知己羞，遂许独力断。
- 于兹树风声，何止评月旦。
- 君如渥洼种，可以羁絷绊。
- 我异淇园姿，犹睎岁时贯。
- 君乎甚英爽，我也终浪漫。
- 自应殊显晦，宁复待剖判。
- 湖山冰玉明，楼阁丹青焕。
- 叩舷或乘舟，曳杖或登岸。
- 君行定有得，我去何可愞。
- 与想悠然时，却忆苍然观。

## 拼音
- xiang1 xi1 yi4 bei1 jiu3 ， miao3 miao3 hong2 ye4 huan4 。
- jiang1 dong1 qian1 li3 yun2 ， luo4 luo4 huang2 quan3 tan4 。
- ren2 sheng1 qi1 shi2 xi1 ， bai3 li3 jiu3 shi2 ban4 。
- chu1 qi1 wang3 che1 ma3 ， jin4 nai3 yi2 zha2 han4 。
- xiao3 chi2 jun1 bu4 ken3 ， yi4 chu1 wo3 qi3 dan4 。
- sui1 wei1 ban4 ji1 shu3 ， qi3 fa2 ju4 xin1 tan4 。
- gu3 feng1 jiu3 bu2 zuo4 ， wo3 you3 dang1 li4 zan4 。
- jiu4 shi1 kuang4 qiong2 jiu3 ， chu4 mu4 lü3 cui3 can4 。
- zhong1 xin1 cheng1 lan2 pei4 ， wai4 shi4 fei3 yu4 guan1 。
- chu1 nian2 yi3 fei1 teng2 ， zhong1 dao4 fan1 tan4 wan3 。
- kong3 yi2 zhi1 ji3 xiu1 ， sui4 xu3 du2 li4 duan4 。
- yu2 zi1 shu4 feng1 sheng1 ， he2 zhi3 ping2 yue4 dan4 。
- jun1 ru2 wo4 wa1 zhong3 ， ke3 yi3 ji1 zhi2 ban4 。
- wo3 yi4 qi2 yuan2 zi1 ， you2 xi1 sui4 shi2 guan4 。
- jun1 hu1 shen4 ying1 shuang3 ， wo3 ye3 zhong1 lang4 man4 。
- zi4 ying4 shu1 xian3 hui4 ， ning2 fu4 dai4 pou1 pan4 。
- hu2 shan1 bing1 yu4 ming2 ， lou2 ge2 dan1 qing1 huan4 。
- kou4 xian2 huo4 cheng2 zhou1 ， ye4 zhang4 huo4 deng1 an4 。
- jun1 xing2 ding4 you3 de2 ， wo3 qu4 he2 ke3 nuo4 。
- yu3 xiang3 you1 ran2 shi2 ， que4 yi4 cang1 ran2 guan1 。

## 注释

## 译文

## 赏析
