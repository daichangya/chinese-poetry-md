---
id: zhao-fan-xie-wang-shi-jun
title: 谢王使君
titlePinyin: xie4 wang2 shi3 jun1
titleSlug: xie-wang-shi-jun
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卧疴衡茅下，谁顾疾作门。
- 忽传故人书，犬吠鸡争喧。
- 书陈使君贤，有好罔不惇。
- 念子药物须，万钱致深恩。
- 我未谒使君，此馈曷见存。
- 是风久寂寥，当于古人论。
- 亟起欲下拜，展转足但扪。
- 事殊送酒家，孤负老瓦盆。
- 食粥已数月，政类颜平原。
- 呼僮籴新粳，洗甑汲井浑。
- 邻蔬价不二，取足充盘飧。
- 岂止饱妻孥，自可留弟昆。
- 聊宽口腹累，姑置襦袴温。
- 惟我困流落，寄迹无田园。
- 东南数十州，遍走如乞墦。
- 今者属有役，病缚不得犇。
- 几思出入劳，复虑霜雪繁。
- 使君傥加惠，兹又何足言。
- 屡将入城府，跼蹐驹在辕。
- 因风道感谢，情至笔载援。

## 拼音
- wo4 ke1 heng2 mao2 xia4 ， shui2 gu4 ji2 zuo4 men2 。
- hu1 chuan2 gu4 ren2 shu1 ， quan3 fei4 ji1 zheng1 xuan1 。
- shu1 chen2 shi3 jun1 xian2 ， you3 hao3 wang3 bu4 dun1 。
- nian4 zi3 yao4 wu4 xu1 ， wan4 qian2 zhi4 shen1 en1 。
- wo3 wei4 ye4 shi3 jun1 ， ci3 kui4 he2 jian4 cun2 。
- shi4 feng1 jiu3 ji4 liao2 ， dang1 yu2 gu3 ren2 lun4 。
- ji2 qi3 yu4 xia4 bai4 ， zhan3 zhuan3 zu2 dan4 men2 。
- shi4 shu1 song4 jiu3 jia1 ， gu1 fu4 lao3 wa3 pen2 。
- shi2 zhou1 yi3 shu4 yue4 ， zheng4 lei4 yan2 ping2 yuan2 。
- hu1 tong2 di2 xin1 jing1 ， xi3 zeng4 ji2 jing3 hun2 。
- lin2 shu1 jia4 bu2 er4 ， qu3 zu2 chong1 pan2 sun1 。
- qi3 zhi3 bao3 qi1 nu2 ， zi4 ke3 liu2 di4 kun1 。
- liao2 kuan1 kou3 fu4 lei4 ， gu1 zhi4 ru2 ku4 wen1 。
- wei2 wo3 kun4 liu2 luo4 ， ji4 ji4 wu2 tian2 yuan2 。
- dong1 nan2 shu4 shi2 zhou1 ， bian4 zou3 ru2 qi3 fan2 。
- jin1 zhe3 shu3 you3 yi4 ， bing4 fu4 bu4 de2 ben1 。
- ji3 si1 chu1 ru4 lao2 ， fu4 lü4 shuang1 xue3 fan2 。
- shi3 jun1 tang3 jia1 hui4 ， zi1 you4 he2 zu2 yan2 。
- lü3 jiang1 ru4 cheng2 fu3 ， ju2 ji2 ju1 zai4 yuan2 。
- yin1 feng1 dao4 gan3 xie4 ， qing2 zhi4 bi3 zai3 yuan2 。

## 注释

## 译文

## 赏析
