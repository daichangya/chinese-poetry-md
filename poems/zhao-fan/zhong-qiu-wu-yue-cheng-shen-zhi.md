---
id: zhao-fan-zhong-qiu-wu-yue-cheng-shen-zhi
title: 中秋无月呈审知
titlePinyin: zhong1 qiu1 wu2 yue4 cheng2 shen3 zhi1
titleSlug: zhong-qiu-wu-yue-cheng-shen-zhi
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前年中秋月，痁鬼方见虐。
- 彻曙不得眠，搘炉亲煮药。
- 子时过桥来，劳我非赴约。
- 评诗杂精粗，有味胜大嚼。
- 去年中秋月，应候痁复作。
- 少休塘下寺，欲进悲足弱。
- 乔松接修竹，听雨仍落落。
- 徘徊亦忘寐，孤咏同纬络。
- 漂流到今年，高兴属快阁。
- 何期悼亡归，舟并南山泊。
- 前年呻吟地，追随恍如昨。
- 天公似怜我，为遣云垂幕。
- 那知千家墀，惨澹对杯酌。
- 不然适与值，用趣则相各。
- 人世夫何常，明年定忧乐。

## 拼音
- qian2 nian2 zhong1 qiu1 yue4 ， shan1 gui3 fang1 jian4 nüe4 。
- che4 shu3 bu4 de2 mian2 ， zhi1 lu2 qin1 zhu3 yao4 。
- zi3 shi2 guo4 qiao2 lai2 ， lao2 wo3 fei1 fu4 yue1 。
- ping2 shi1 za2 jing1 cu1 ， you3 wei4 sheng4 da4 jiao2 。
- qu4 nian2 zhong1 qiu1 yue4 ， ying4 hou4 shan1 fu4 zuo4 。
- shao3 xiu1 tang2 xia4 si4 ， yu4 jin4 bei1 zu2 ruo4 。
- qiao2 song1 jie1 xiu1 zhu2 ， ting1 yu3 reng2 luo4 luo4 。
- pai2 huai2 yi4 wang4 mei4 ， gu1 yong3 tong2 wei3 luo4 。
- piao1 liu2 dao4 jin1 nian2 ， gao1 xing4 shu3 kuai4 ge2 。
- he2 qi1 dao4 wang2 gui1 ， zhou1 bing4 nan2 shan1 bo2 。
- qian2 nian2 shen1 yin2 di4 ， zhui1 sui2 huang3 ru2 zuo2 。
- tian1 gong1 si4 lian2 wo3 ， wei4 qian3 yun2 chui2 mu4 。
- na4 zhi1 qian1 jia1 chi2 ， can3 dan4 dui4 bei1 zhuo2 。
- bu4 ran2 shi4 yu3 zhi2 ， yong4 qu4 ze2 xiang1 ge4 。
- ren2 shi4 fu1 he2 chang2 ， ming2 nian2 ding4 you1 le4 。

## 注释

## 译文

## 赏析
