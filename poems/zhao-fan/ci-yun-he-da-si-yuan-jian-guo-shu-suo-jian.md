---
id: zhao-fan-ci-yun-he-da-si-yuan-jian-guo-shu-suo-jian
title: 次韵和答斯远见过书所见
titlePinyin: ci4 yun4 he2 da2 si1 yuan3 jian4 guo4 shu1 suo3 jian4
titleSlug: ci-yun-he-da-si-yuan-jian-guo-shu-suo-jian
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 来归仅兼旬，来过已云屡。
- 共耽林刹深，同赏溪亭露。
- 浊清一再行，俊逸今古句。
- 或哦山更幽，或咏舟横渡。
- 竟日为之留，曛黑始能去。
- 昔人物外游，隐遯亦数路。
- 于今区中缘，向背岂同趣。
- 我非韩伯休，君殆黄叔度。
- 莫嗟声气卑，但恐岁月遽。
- 解嘲乃文嬉，宾戏盖言谕。
- 陶写固不恶，沈溺斯可惧。
- 人虽或我宽，我则难自恕。
- 望望独行忧，瘽瘽良友助。

## 拼音
- lai2 gui1 jin3 jian1 xun2 ， lai2 guo4 yi3 yun2 lü3 。
- gong4 dan1 lin2 cha4 shen1 ， tong2 shang3 xi1 ting2 lu4 。
- zhuo2 qing1 yi2 zai4 xing2 ， jun4 yi4 jin1 gu3 ju4 。
- huo4 o4 shan1 geng4 you1 ， huo4 yong3 zhou1 heng2 du4 。
- jing4 ri4 wei4 zhi1 liu2 ， xun1 hei1 shi3 neng2 qu4 。
- xi1 ren2 wu4 wai4 you2 ， yin3 dun4 yi4 shu4 lu4 。
- yu2 jin1 qu1 zhong1 yuan2 ， xiang4 bei4 qi3 tong2 qu4 。
- wo3 fei1 han2 bo2 xiu1 ， jun1 dai4 huang2 shu1 du4 。
- mo4 jie1 sheng1 qi4 bei1 ， dan4 kong3 sui4 yue4 ju4 。
- jie3 chao2 nai3 wen2 xi1 ， bin1 xi4 gai4 yan2 yu4 。
- tao2 xie3 gu4 bu2 e4 ， shen3 ni4 si1 ke3 ju4 。
- ren2 sui1 huo4 wo3 kuan1 ， wo3 ze2 nan2 zi4 shu4 。
- wang4 wang4 du2 xing2 you1 ， qin2 qin2 liang2 you3 zhu4 。

## 注释

## 译文

## 赏析
