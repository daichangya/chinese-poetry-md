---
id: zhao-fan-ti-zhou-yuan-zhou-zun-de-tang
title: 题周袁州尊德堂
titlePinyin: ti2 zhou1 yuan2 zhou1 zun1 de2 tang2
titleSlug: ti-zhou-yuan-zhou-zun-de-tang
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 视其所以知贤否，论世亦云当尚友。
- 宜春郡圃作新堂，名不他求斯有取。
- 堂堂房公暨李韩，文章事业两不刊。
- 俱曾屈绾此州绶，年祀虽远犹班班。
- 淳熙中兴公出守，渺然独继三公后。
- 政成乃复作新堂，亦使此州传不朽。
- 江山虽胜何足称，风月之游不在民。
- 未如考德接以道，视古所作书诸绅。
- 龙舒使君适来止，吐词为记甚瑰玮。
- 徐州忆昔黄楼成，少公赋屹班扬垒。
- 记终慷慨思盖公，平津东阁方穹窿。
- 分符与政两如此，天下寒士何忧穷。
- 我思作诗颂公政，万民有口人其听。
- 矢为此章载厥德，后之视今今视昔。

## 拼音
- shi4 qi2 suo3 yi3 zhi1 xian2 fou3 ， lun4 shi4 yi4 yun2 dang1 shang4 you3 。
- yi2 chun1 jun4 pu3 zuo4 xin1 tang2 ， ming2 bu4 ta1 qiu2 si1 you3 qu3 。
- tang2 tang2 fang2 gong1 ji4 li3 han2 ， wen2 zhang1 shi4 ye4 liang3 bu4 kan1 。
- ju4 ceng2 qu1 wan3 ci3 zhou1 shou4 ， nian2 si4 sui1 yuan3 you2 ban1 ban1 。
- chun2 xi1 zhong1 xing1 gong1 chu1 shou3 ， miao3 ran2 du2 ji4 san1 gong1 hou4 。
- zheng4 cheng2 nai3 fu4 zuo4 xin1 tang2 ， yi4 shi3 ci3 zhou1 chuan2 bu4 xiu3 。
- jiang1 shan1 sui1 sheng4 he2 zu2 cheng1 ， feng1 yue4 zhi1 you2 bu2 zai4 min2 。
- wei4 ru2 kao3 de2 jie1 yi3 dao4 ， shi4 gu3 suo3 zuo4 shu1 zhu1 shen1 。
- long2 shu1 shi3 jun1 shi4 lai2 zhi3 ， tu3 ci2 wei4 ji4 shen4 gui1 wei3 。
- xu2 zhou1 yi4 xi1 huang2 lou2 cheng2 ， shao3 gong1 fu4 yi4 ban1 yang2 lei3 。
- ji4 zhong1 kang1 kai3 si1 gai4 gong1 ， ping2 jin1 dong1 ge2 fang1 qiong2 long2 。
- fen1 fu2 yu3 zheng4 liang3 ru2 ci3 ， tian1 xia4 han2 shi4 he2 you1 qiong2 。
- wo3 si1 zuo4 shi1 song4 gong1 zheng4 ， wan4 min2 you3 kou3 ren2 qi2 ting1 。
- shi3 wei4 ci3 zhang1 zai3 jue2 de2 ， hou4 zhi1 shi4 jin1 jin1 shi4 xi1 。

## 注释

## 译文

## 赏析
