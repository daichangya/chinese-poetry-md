---
id: zhao-fan-ji-yi-wang-shi-song-xing-jie-shen-zhi-yun-feng-bie-bing-cheng-bo-yuan
title: 季奕枉诗送行借审知韵奉别并呈伯元
titlePinyin: ji4 yi4 wang3 shi1 song4 xing2 jie4 shen3 zhi1 yun4 feng4 bie2 bing4 cheng2 bo2 yuan2
titleSlug: ji-yi-wang-shi-song-xing-jie-shen-zhi-yun-feng-bie-bing-cheng-bo-yuan
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 往年敌来如破竹，九州泛若浮海粟。
- 郑公仗节守冯翊，毅然可杀不可辱。
- 飘流南浮适兹里，平生行事耳目熟。
- 几回下马过其坟，溪水洄洄抱山足。
- 季孙甚才耻为吏，哦诗欲效云台谷。
- 四篇赠我劳我行，入手为之三过读。
- 君家泾县亦工此，知者尚稀凡眼肉。
- 会看入洛似机云，不应如我但碌碌。

## 拼音
- wang3 nian2 di2 lai2 ru2 po4 zhu2 ， jiu3 zhou1 fan4 ruo4 fu2 hai3 su4 。
- zheng4 gong1 zhang4 jie2 shou3 feng2 yi4 ， yi4 ran2 ke3 sha1 bu4 ke3 ru3 。
- piao1 liu2 nan2 fu2 shi4 zi1 li3 ， ping2 sheng1 xing2 shi4 er3 mu4 shu2 。
- ji3 hui2 xia4 ma3 guo4 qi2 fen2 ， xi1 shui3 hui2 hui2 bao4 shan1 zu2 。
- ji4 sun1 shen4 cai2 chi3 wei4 li4 ， o4 shi1 yu4 xiao4 yun2 tai2 gu3 。
- si4 pian1 zeng4 wo3 lao2 wo3 xing2 ， ru4 shou3 wei4 zhi1 san1 guo4 du2 。
- jun1 jia1 jing1 xian4 yi4 gong1 ci3 ， zhi1 zhe3 shang4 xi1 fan2 yan3 rou4 。
- hui4 kan4 ru4 luo4 si4 ji1 yun2 ， bu2 ying4 ru2 wo3 dan4 lu4 lu4 。

## 注释

## 译文

## 赏析
