---
id: zhao-fan-ji-zi-chang-wen-xian-jian-wen-qian-pan-zhang-qi-ju
title: 寄子畅文显兼问佥判丈起居
titlePinyin: ji4 zi3 chang4 wen2 xian3 jian1 wen4 qian1 pan4 zhang4 qi3 ju1
titleSlug: ji-zi-chang-wen-xian-jian-wen-qian-pan-zhang-qi-ju
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨忆长歌与君属，嗟尔明月悲黄菊。
- 问君得归今几日，我迺还家期未卜。
- 人生会合不可常，何止有类参与商。
- 月明固可共清影，菊开安得同幽香。
- 安舆历想来自越，贺以羊酒生暖热。
- 小人缪忝通家子，不获亲陪上寿列。
- 羡君斑衣有余欢，怜我缊袍无乃单。
- 何当卒岁从周子，陋巷箪瓢忘馁寒。

## 拼音
- zuo2 yi4 chang2 ge1 yu3 jun1 shu3 ， jie1 er3 ming2 yue4 bei1 huang2 ju2 。
- wen4 jun1 de2 gui1 jin1 ji3 ri4 ， wo3 nai3 hai2 jia1 qi1 wei4 bu3 。
- ren2 sheng1 hui4 he2 bu4 ke3 chang2 ， he2 zhi3 you3 lei4 can1 yu4 shang1 。
- yue4 ming2 gu4 ke3 gong4 qing1 ying3 ， ju2 kai1 an1 de2 tong2 you1 xiang1 。
- an1 yu2 li4 xiang3 lai2 zi4 yue4 ， he4 yi3 yang2 jiu3 sheng1 nuan3 re4 。
- xiao3 ren2 miu4 tian3 tong1 jia1 zi3 ， bu2 huo4 qin1 pei2 shang4 shou4 lie4 。
- xian4 jun1 ban1 yi1 you3 yu2 huan1 ， lian2 wo3 wen1 pao2 wu2 nai3 dan1 。
- he2 dang1 zu2 sui4 cong2 zhou1 zi3 ， lou4 xiang4 dan1 piao2 wang4 nei3 han2 。

## 注释

## 译文

## 赏析
