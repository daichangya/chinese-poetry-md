---
id: zhao-fan-xi-ming-shu
title: 戏明叔
titlePinyin: xi4 ming2 shu1
titleSlug: xi-ming-shu
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晚食以当肉，故云巧于贫。
- 我云未若子陈子，挂箔为图能事新。
- 剪刀不用求诸并，海图波涛供补纫。
- 我今非剪讵可坼，树林楼阁相参陈。
- 君知人穷定何因，政坐百巧逢天嗔。
- 天之嗔人或可恕，君更白取遮四邻。
- 虽然我诗聊戏君，天生万象孰主宾。
- 渠如爱惜不我借，听渠收卷藏箱巾。

## 拼音
- wan3 shi2 yi3 dang1 rou4 ， gu4 yun2 qiao3 yu2 pin2 。
- wo3 yun2 wei4 ruo4 zi3 chen2 zi3 ， gua4 bo2 wei4 tu2 neng2 shi4 xin1 。
- jian3 dao1 bu2 yong4 qiu2 zhu1 bing4 ， hai3 tu2 bo1 tao1 gong4 bu3 ren4 。
- wo3 jin1 fei1 jian3 ju4 ke3 che4 ， shu4 lin2 lou2 ge2 xiang1 can1 chen2 。
- jun1 zhi1 ren2 qiong2 ding4 he2 yin1 ， zheng4 zuo4 bai3 qiao3 feng2 tian1 chen1 。
- tian1 zhi1 chen1 ren2 huo4 ke3 shu4 ， jun1 geng4 bai2 qu3 zhe1 si4 lin2 。
- sui1 ran2 wo3 shi1 liao2 xi4 jun1 ， tian1 sheng1 wan4 xiang4 shu2 zhu3 bin1 。
- qu2 ru2 ai4 xi1 bu4 wo3 jie4 ， ting1 qu2 shou1 juan4 cang2 xiang1 jin1 。

## 注释

## 译文

## 赏析
