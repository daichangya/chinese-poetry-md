---
id: zhao-fan-ci-yun-heng-zhou-xian-sheng-you-hua-guang-yin-fan-zhou-guo-xiang-yuan-sh-98c2b05e
title: 次韵衡州先生游花光因泛舟过向园示坐客之作
titlePinyin: ci4 yun4 heng2 zhou1 xian1 sheng1 you2 hua1 guang1 yin1 fan4 zhou1 guo4 xiang4 yuan2 shi4 zuo4 ke4 zhi1 zuo4
titleSlug: ci-yun-heng-zhou-xian-sheng-you-hua-guang-yin-fan-zhou-guo-xiang-yuan-sh-98c2b05e
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 使君有佳招，宿雨晓更惊。
- 晨起候天色，对岸烟岚生。
- 使君匪遨游，因行问农甿。
- 农甿趋急务，欢然慰中情。
- 天公亦喜事，为办终日晴。
- 唤酒屡酌客，往往颜半赪。
- 兴乘不暇止，遂作浮舟行。
- 园荒久关闭，谁复相逢迎。
- 但余古梅花，点缀莓苔轻。
- 想其种莳时，老大繇孩婴。
- 中筵出高唱，妙绝五言城。
- 勇起欲强和，媿此淫哇声。

## 拼音
- shi3 jun1 you3 jia1 zhao1 ， su4 yu3 xiao3 geng4 jing1 。
- chen2 qi3 hou4 tian1 se4 ， dui4 an4 yan1 lan2 sheng1 。
- shi3 jun1 fei3 ao2 you2 ， yin1 xing2 wen4 nong2 meng2 。
- nong2 meng2 qu1 ji2 wu4 ， huan1 ran2 wei4 zhong1 qing2 。
- tian1 gong1 yi4 xi3 shi4 ， wei4 ban4 zhong1 ri4 qing2 。
- huan4 jiu3 lü3 zhuo2 ke4 ， wang3 wang3 yan2 ban4 cheng1 。
- xing1 cheng2 bu4 xia2 zhi3 ， sui4 zuo4 fu2 zhou1 xing2 。
- yuan2 huang1 jiu3 guan1 bi4 ， shui2 fu4 xiang1 feng2 ying2 。
- dan4 yu2 gu3 mei2 hua1 ， dian3 zhui4 mei2 tai2 qing1 。
- xiang3 qi2 zhong3 shi4 shi2 ， lao3 da4 yao2 hai2 ying1 。
- zhong1 yan2 chu1 gao1 chang4 ， miao4 jue2 wu3 yan2 cheng2 。
- yong3 qi3 yu4 qiang2 he2 ， kui4 ci3 yin2 wa1 sheng1 。

## 注释

## 译文

## 赏析
