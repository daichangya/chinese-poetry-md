---
id: zhao-fan-shi-jun-yi-shi-yue-shang-xiu-ri-yan-tong-pan-jiao-shou-xian-ling-lu-can--3c5c76be
title: 使君以十月上休日燕通判教授县令录参沅陵贵溪两尉曹蕃亦与焉坐间出示宋莒公草书刘宾客诗图李西台吕东莱朱希真赵忠简诗帖蕃赋诗十二韵以纪其事
titlePinyin: shi3 jun1 yi3 shi2 yue4 shang4 xiu1 ri4 yan4 tong1 pan4 jiao4 shou4 xian4 ling4 lu4 can1 yuan2 ling2 gui4 xi1 liang3 wei4 cao2 fan1 yi4 yu3 yan1 zuo4 jian1 chu1 shi4 song4 ju3 gong1 cao3 shu1 liu2 bin1 ke4 shi1 tu2 li3 xi1 tai2 lü3 dong1 lai2 zhu1 xi1 zhen1 zhao4 zhong1 jian3 shi1 tie1 fan1 fu4 shi1 shi2 er4 yun4 yi3 ji4 qi2 shi4
titleSlug: shi-jun-yi-shi-yue-shang-xiu-ri-yan-tong-pan-jiao-shou-xian-ling-lu-can--3c5c76be
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 假日黄堂燕，穷冬白昼长。
- 风流话前哲，翰墨出珍藏。
- 莒国龙蛇字，西台锦绣章。
- 东莱先理致，朱老继颠狂。
- 最后吾宗帖，深于往事伤。
- 污泥跃鳅鱓，大薮暴豺狼。
- 薄暮仍添火，终筵更益觞。
- 时虽当岁廪，气乃返春阳。
- 此固公为德，宁云势所当。
- 广文忘独冷，半刺喜翱翔。
- 四士俱才茂，一夫惟鬓霜。
- 骖鸾看霄汉，买犊自耕桑。

## 拼音
- jia3 ri4 huang2 tang2 yan4 ， qiong2 dong1 bai2 zhou4 chang2 。
- feng1 liu2 hua4 qian2 zhe2 ， han4 mo4 chu1 zhen1 cang2 。
- ju3 guo2 long2 she2 zi4 ， xi1 tai2 jin3 xiu4 zhang1 。
- dong1 lai2 xian1 li3 zhi4 ， zhu1 lao3 ji4 dian1 kuang2 。
- zui4 hou4 wu2 zong1 tie1 ， shen1 yu2 wang3 shi4 shang1 。
- wu1 ni2 yue4 qiu1 shan4 ， da4 sou3 bao4 chai2 lang2 。
- bo2 mu4 reng2 tian1 huo3 ， zhong1 yan2 geng4 yi4 shang1 。
- shi2 sui1 dang1 sui4 lin3 ， qi4 nai3 fan3 chun1 yang2 。
- ci3 gu4 gong1 wei4 de2 ， ning2 yun2 shi4 suo3 dang1 。
- guang3 wen2 wang4 du2 leng3 ， ban4 ci4 xi3 ao2 xiang2 。
- si4 shi4 ju4 cai2 mao4 ， yi4 fu1 wei2 bin4 shuang1 。
- can1 luan2 kan4 xiao1 han4 ， mai3 du2 zi4 geng1 sang1 。

## 注释

## 译文

## 赏析
