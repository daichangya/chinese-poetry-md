---
id: zhao-fan-meng-qiu-ba-ri-ye-bo-shou-zhong-li-guo-yu-tong-fang-jun-yi-bu-yue-ru-che-25cc67d4
title: 孟秋八日夜伯寿仲理过予同访俊乂步月入城南书院繇东渚上读书堂过蒙轩憩卷云欲访月榭而月未到坐濯清者久之乃归赋诗十四韵以记
titlePinyin: meng4 qiu1 ba1 ri4 ye4 bo2 shou4 zhong4 li3 guo4 yu3 tong2 fang3 jun4 yi4 bu4 yue4 ru4 cheng2 nan2 shu1 yuan4 yao2 dong1 zhu3 shang4 du2 shu1 tang2 guo4 meng2 xuan1 qi4 juan4 yun2 yu4 fang3 yue4 xie4 er2 yue4 wei4 dao4 zuo4 zhuo2 qing1 zhe3 jiu3 zhi1 nai3 gui1 fu4 shi1 shi2 si4 yun4 yi3 ji4
titleSlug: meng-qiu-ba-ri-ye-bo-shou-zhong-li-guo-yu-tong-fang-jun-yi-bu-yue-ru-che-25cc67d4
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨夕城南来，鬰鬰张园窥。
- 坡头步荦确，墙下循委蛇。
- 今夕复何夕，二妙爰集兹。
- 重为南坡行，因作张园之。
- 无风幽自凉，有月光仍滋。
- 菱荇与草树，陆离间参差。
- 卷云一举趾，濯清久支颐。
- 空无十丈莲，湛此数顷池。
- 堤柳有倒影，画手不可施。
- 爱之不能已，遂许他夕期。
- 昔人安在哉，万里鲸鱼骑。
- 神游傥来欤，恍惚不可知。
- 林园想巾履，编简遗书诗。
- 怀人渺无尽，乐处翻成悲。

## 拼音
- zuo2 xi1 cheng2 nan2 lai2 ， yu4 yu4 zhang1 yuan2 kui1 。
- po1 tou2 bu4 luo4 que4 ， qiang2 xia4 xun2 wei3 she2 。
- jin1 xi1 fu4 he2 xi1 ， er4 miao4 yuan2 ji2 zi1 。
- zhong4 wei4 nan2 po1 xing2 ， yin1 zuo4 zhang1 yuan2 zhi1 。
- wu2 feng1 you1 zi4 liang2 ， you3 yue4 guang1 reng2 zi1 。
- ling2 xing4 yu3 cao3 shu4 ， lu4 li2 jian4 cen1 ci1 。
- juan3 yun2 yi4 ju3 zhi3 ， zhuo2 qing1 jiu3 zhi1 yi2 。
- kong1 wu2 shi2 zhang4 lian2 ， zhan4 ci3 shu4 qing3 chi2 。
- di1 liu3 you3 dao3 ying3 ， hua4 shou3 bu4 ke3 shi1 。
- ai4 zhi1 bu4 neng2 yi3 ， sui4 xu3 ta1 xi1 qi1 。
- xi1 ren2 an1 zai4 zai1 ， wan4 li3 jing1 yu2 qi2 。
- shen2 you2 tang3 lai2 yu2 ， huang3 hu1 bu4 ke3 zhi1 。
- lin2 yuan2 xiang3 jin1 lü3 ， bian1 jian3 yi2 shu1 shi1 。
- huai2 ren2 miao3 wu2 jin4 ， le4 chu4 fan1 cheng2 bei1 。

## 注释

## 译文

## 赏析
