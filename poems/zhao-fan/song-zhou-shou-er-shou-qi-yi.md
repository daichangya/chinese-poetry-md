---
id: zhao-fan-song-zhou-shou-er-shou-qi-yi
title: 送周守二首  其一
titlePinyin: song4 zhou1 shou3 er4 shou3     qi2 yi1
titleSlug: song-zhou-shou-er-shou-qi-yi
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔我移官皇恐滩，缄诗送公因阿连。
- 转头梅事两飘忽，我亦解秩当返辕。
- 岂期邂逅客归舍，逢公政成朝日边。
- 可无一语道离阔，顾待别后空阑干。
- 我闻袁人道路言，往者颇病吏道烦。
- 袁人徯公以为治，如赤子待父母安。
- 问公治袁竟何如，宽不至弛严不残。
- 不惟民绝催科瘢，吏亦不急惠文冠。
- 太平官府见今日，珥笔旧俗略不存。
- 簿书期会足闲暇，江山风月忘游般。
- 作堂圃中视所尚，我所尊者房李韩。
- 东西日月双跳丸，后人思公面孱颜。
- 人言循吏治无迹，有如春风被田园。
- 试看一一发生意，从千百数何繇论。
- 淳熙圣人叹才难，得人之路无不殚。
- 而于守令最注意，往往六察并郎官。
- 少公迩日与几政，仲氏力请得皖灊。
- 公虽迟登玉笋班，持节其惠寡与鳏。
- 未知除书落何地，我家怀玉江东山。
- 勿言形迹暂云远，在处孰非千万间。

## 拼音
- xi1 wo3 yi2 guan1 huang2 kong3 tan1 ， jian1 shi1 song4 gong1 yin1 a1 lian2 。
- zhuan3 tou2 mei2 shi4 liang3 piao1 hu1 ， wo3 yi4 jie3 zhi4 dang1 fan3 yuan2 。
- qi3 qi1 xie4 hou4 ke4 gui1 she4 ， feng2 gong1 zheng4 cheng2 chao2 ri4 bian1 。
- ke3 wu2 yi4 yu3 dao4 li2 kuo4 ， gu4 dai4 bie2 hou4 kong1 lan2 gan1 。
- wo3 wen2 yuan2 ren2 dao4 lu4 yan2 ， wang3 zhe3 po1 bing4 li4 dao4 fan2 。
- yuan2 ren2 xi1 gong1 yi3 wei2 zhi4 ， ru2 chi4 zi3 dai4 fu4 mu3 an1 。
- wen4 gong1 zhi4 yuan2 jing4 he2 ru2 ， kuan1 bu2 zhi4 chi2 yan2 bu4 can2 。
- bu4 wei2 min2 jue2 cui1 ke1 ban1 ， li4 yi4 bu4 ji2 hui4 wen2 guan1 。
- tai4 ping2 guan1 fu3 jian4 jin1 ri4 ， er3 bi3 jiu4 su2 lüe4 bu4 cun2 。
- bo2 shu1 qi1 hui4 zu2 xian2 xia2 ， jiang1 shan1 feng1 yue4 wang4 you2 ban1 。
- zuo4 tang2 pu3 zhong1 shi4 suo3 shang4 ， wo3 suo3 zun1 zhe3 fang2 li3 han2 。
- dong1 xi1 ri4 yue4 shuang1 tiao4 wan2 ， hou4 ren2 si1 gong1 mian4 chan2 yan2 。
- ren2 yan2 xun2 li4 zhi4 wu2 ji4 ， you3 ru2 chun1 feng1 bei4 tian2 yuan2 。
- shi4 kan4 yi1 yi1 fa1 sheng1 yi4 ， cong2 qian1 bai3 shu4 he2 yao2 lun4 。
- chun2 xi1 sheng4 ren2 tan4 cai2 nan2 ， de2 ren2 zhi1 lu4 wu2 bu4 dan1 。
- er2 yu2 shou3 ling4 zui4 zhu4 yi4 ， wang3 wang3 liu4 cha2 bing4 lang2 guan1 。
- shao3 gong1 er3 ri4 yu3 ji3 zheng4 ， zhong4 shi4 li4 qing3 de2 wan3 qian2 。
- gong1 sui1 chi2 deng1 yu4 sun3 ban1 ， chi2 jie2 qi2 hui4 gua3 yu3 guan1 。
- wei4 zhi1 chu2 shu1 luo4 he2 di4 ， wo3 jia1 huai2 yu4 jiang1 dong1 shan1 。
- wu4 yan2 xing2 ji4 zan4 yun2 yuan3 ， zai4 chu4 shu2 fei1 qian1 wan4 jian1 。

## 注释

## 译文

## 赏析
