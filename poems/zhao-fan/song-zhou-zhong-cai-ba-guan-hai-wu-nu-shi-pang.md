---
id: zhao-fan-song-zhou-zhong-cai-ba-guan-hai-wu-nu-shi-pang
title: 送周仲材罢官还婺女侍旁
titlePinyin: song4 zhou1 zhong4 cai2 ba4 guan1 hai2 wu4 nü3 shi4 pang2
titleSlug: song-zhou-zhong-cai-ba-guan-hai-wu-nu-shi-pang
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天风索索鸣枯桑，天寒自兹繁雪霜。
- 故人别我向何许，兰溪水深苇可杭。
- 忆初识君上君堂，论交许参鸿雁行。
- 三年还往少间断，惠好如此宜毋忘。
- 人生会合胡能常，君行我留增慨慷。
- 虽云吴楚数驿地，书札便恐疎寄将。
- 君才有如玉截肪，不待雕琢成文章。
- 一官婆娑百僚底，众谓宝器横道旁。
- 问君此去何其忙，金尊彩服乐未央。
- 他年盛事一门见，父子持橐俱明光。

## 拼音
- tian1 feng1 suo3 suo3 ming2 ku1 sang1 ， tian1 han2 zi4 zi1 fan2 xue3 shuang1 。
- gu4 ren2 bie2 wo3 xiang4 he2 xu3 ， lan2 xi1 shui3 shen1 wei3 ke3 hang2 。
- yi4 chu1 shi2 jun1 shang4 jun1 tang2 ， lun4 jiao1 xu3 can1 hong2 yan4 xing2 。
- san1 nian2 hai2 wang3 shao3 jian4 duan4 ， hui4 hao3 ru2 ci3 yi2 wu2 wang4 。
- ren2 sheng1 hui4 he2 hu2 neng2 chang2 ， jun1 xing2 wo3 liu2 zeng1 kai3 kang1 。
- sui1 yun2 wu2 chu3 shu4 yi4 di4 ， shu1 zha2 bian4 kong3 shu1 ji4 jiang1 。
- jun1 cai2 you3 ru2 yu4 jie2 fang2 ， bu2 dai4 diao1 zhuo2 cheng2 wen2 zhang1 。
- yi4 guan1 po2 suo1 bai3 liao2 di3 ， zhong4 wei4 bao3 qi4 heng2 dao4 pang2 。
- wen4 jun1 ci3 qu4 he2 qi2 mang2 ， jin1 zun1 cai3 fu2 le4 wei4 yang1 。
- ta1 nian2 sheng4 shi4 yi4 men2 jian4 ， fu4 zi3 chi2 tuo2 ju4 ming2 guang1 。

## 注释

## 译文

## 赏析
