---
id: zhao-fan-de-qing-yu-guo-jiang-fang-mei-yi-hu-bing-zuo-tian-yi-fu-yin-chang-ran-you-fu
title: 得晴欲过江访梅已忽病作天亦复阴怅然有赋
titlePinyin: de2 qing2 yu4 guo4 jiang1 fang3 mei2 yi3 hu1 bing4 zuo4 tian1 yi4 fu4 yin1 chang4 ran2 you3 fu4
titleSlug: de-qing-yu-guo-jiang-fang-mei-yi-hu-bing-zuo-tian-yi-fu-yin-chang-ran-you-fu
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 立春数日间，梅花未多睹。
- 书窗有折枝，每浸则微吐。
- 残编宵未眠，卯酒朝自举。
- 时闻递幽香，似接谭妙语。
- 林园何人家，厥地非容与。
- 曾知将军祠，老木瞰江浒。
- 时中几及之，欲往遭雪阻。
- 莫要居士曲，但费先生楮。
- 前朝得霜霁，决意唤鸣樐。
- 肩舆已出门，邂逅谒吾侣。
- 忽焉头岑岑，归卧更侵膂。
- 或者疟为祟，又意瘴莫御。
- 杯铛且弃置，药饵事煎煮。
- 岂唯病独然，阴云重弥宇。
- 羲之嗜山水，誓墓不自许。
- 涪翁访岑公，亦叹连朝雨。
- 世人肆贪求，妄意辄簪组。
- 宁知一笑适，亦自有从拒。
- 天云会当开，我病亦应愈。
- 但恐梅之花，蹁跹如化羽。

## 拼音
- li4 chun1 shu4 ri4 jian1 ， mei2 hua1 wei4 duo1 du3 。
- shu1 chuang1 you3 zhe2 zhi1 ， mei3 jin4 ze2 wei1 tu3 。
- can2 bian1 xiao1 wei4 mian2 ， mao3 jiu3 chao2 zi4 ju3 。
- shi2 wen2 di4 you1 xiang1 ， si4 jie1 tan2 miao4 yu3 。
- lin2 yuan2 he2 ren2 jia1 ， jue2 di4 fei1 rong2 yu3 。
- ceng2 zhi1 jiang1 jun1 ci2 ， lao3 mu4 kan4 jiang1 hu3 。
- shi2 zhong1 ji3 ji2 zhi1 ， yu4 wang3 zao1 xue3 zu3 。
- mo4 yao4 ju1 shi4 qu3 ， dan4 fei4 xian1 sheng1 chu3 。
- qian2 chao2 de2 shuang1 ji4 ， jue2 yi4 huan4 ming2 lu3 。
- jian1 yu2 yi3 chu1 men2 ， xie4 hou4 ye4 wu2 lü3 。
- hu1 yan1 tou2 cen2 cen2 ， gui1 wo4 geng4 qin1 lü3 。
- huo4 zhe3 nüe4 wei4 sui4 ， you4 yi4 zhang4 mo4 yu4 。
- bei1 dang1 qie3 qi4 zhi4 ， yao4 er3 shi4 jian1 zhu3 。
- qi3 wei2 bing4 du2 ran2 ， yin1 yun2 zhong4 mi2 yu3 。
- xi1 zhi1 shi4 shan1 shui3 ， shi4 mu4 bu2 zi4 xu3 。
- fu2 weng1 fang3 cen2 gong1 ， yi4 tan4 lian2 chao2 yu3 。
- shi4 ren2 si4 tan1 qiu2 ， wang4 yi4 zhe2 zan1 zu3 。
- ning2 zhi1 yi2 xiao4 shi4 ， yi4 zi4 you3 cong2 ju4 。
- tian1 yun2 hui4 dang1 kai1 ， wo3 bing4 yi4 ying4 yu4 。
- dan4 kong3 mei2 zhi1 hua1 ， pian2 xian1 ru2 hua4 yu3 。

## 注释

## 译文

## 赏析
