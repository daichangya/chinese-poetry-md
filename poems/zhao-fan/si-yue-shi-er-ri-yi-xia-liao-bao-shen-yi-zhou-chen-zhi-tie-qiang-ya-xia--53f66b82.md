---
id: zhao-fan-si-yue-shi-er-ri-yi-xia-liao-bao-shen-yi-zhou-chen-zhi-tie-qiang-ya-xia--53f66b82
title: 四月十二日以夏潦暴甚舣舟辰之铁枪崖下偶得浮木于水中宛然如山因其形似名曰卧岭立峰喜而赋诗当寄交友之能诗者求著语焉
titlePinyin: si4 yue4 shi2 er4 ri4 yi3 xia4 liao2 bao4 shen4 yi3 zhou1 chen2 zhi1 tie3 qiang1 ya2 xia4 ou3 de2 fu2 mu4 yu2 shui3 zhong1 wan3 ran2 ru2 shan1 yin1 qi2 xing2 si4 ming2 yue1 wo4 ling3 li4 feng1 xi3 er2 fu4 shi1 dang1 ji4 jiao1 you3 zhi1 neng2 shi1 zhe3 qiu2 zhu4 yu3 yan1
titleSlug: si-yue-shi-er-ri-yi-xia-liao-bao-shen-yi-zhou-chen-zhi-tie-qiang-ya-xia--53f66b82
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔读梅苏木山诗，未信人间有此奇。
- 虽云尤物不必有，时一玩之何病为。
- 吾行东南千万里，仙游不已遂臻此。
- 奇奇怪怪日在眼，浩浩汤汤夜盈耳。
- 旧评峡江似严陵，此行佳处亦可朋。
- 又闻八桂好山水，亦应与此相云仍。
- 画师好手不可遇，诗中有画无其具。
- 江神好事不我尤，乞与一山酬愿素。
- 不知何年遭仆落，浪激波冲几飘泊。
- 岸高壁立自崭岩，泓浅坳深非斧凿。
- 老夫得之喜莫极，欲加名字相刻画。
- 卧之成岭立成峰，天成故尔非人力。
- 多言𫍢𫍢欲何如，要觅新诗为写摹。
- 余名敢与昔人并，用寄我友梅苏徒。

## 拼音
- xi1 du2 mei2 su1 mu4 shan1 shi1 ， wei4 xin4 ren2 jian1 you3 ci3 qi2 。
- sui1 yun2 you2 wu4 bu2 bi4 you3 ， shi2 yi4 wan2 zhi1 he2 bing4 wei4 。
- wu2 xing2 dong1 nan2 qian1 wan4 li3 ， xian1 you2 bu4 yi3 sui4 zhen1 ci3 。
- qi2 qi2 guai4 guai4 ri4 zai4 yan3 ， hao4 hao4 shang1 shang1 ye4 ying2 er3 。
- jiu4 ping2 xia2 jiang1 si4 yan2 ling2 ， ci3 xing2 jia1 chu4 yi4 ke3 peng2 。
- you4 wen2 ba1 gui4 hao3 shan1 shui3 ， yi4 ying4 yu3 ci3 xiang1 yun2 reng2 。
- hua4 shi1 hao3 shou3 bu4 ke3 yu4 ， shi1 zhong1 you3 hua4 wu2 qi2 ju4 。
- jiang1 shen2 hao3 shi4 bu4 wo3 you2 ， qi3 yu3 yi4 shan1 chou2 yuan4 su4 。
- bu4 zhi1 he2 nian2 zao1 pu2 luo4 ， lang4 ji1 bo1 chong1 ji3 piao1 bo2 。
- an4 gao1 bi4 li4 zi4 zhan3 yan2 ， hong2 qian3 ao4 shen1 fei1 fu3 zao2 。
- lao3 fu1 de2 zhi1 xi3 mo4 ji2 ， yu4 jia1 ming2 zi4 xiang1 ke4 hua4 。
- wo4 zhi1 cheng2 ling3 li4 cheng2 feng1 ， tian1 cheng2 gu4 er3 fei1 ren2 li4 。
- duo1 yan2 𫍢 𫍢 yu4 he2 ru2 ， yao4 mi4 xin1 shi1 wei4 xie3 mo2 。
- yu2 ming2 gan3 yu3 xi1 ren2 bing4 ， yong4 ji4 wo3 you3 mei2 su1 tu2 。

## 注释

## 译文

## 赏析
