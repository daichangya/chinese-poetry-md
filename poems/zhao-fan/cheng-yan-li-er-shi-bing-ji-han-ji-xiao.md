---
id: zhao-fan-cheng-yan-li-er-shi-bing-ji-han-ji-xiao
title: 呈严黎二师并寄韩季萧
titlePinyin: cheng2 yan2 li2 er4 shi1 bing4 ji4 han2 ji4 xiao1
titleSlug: cheng-yan-li-er-shi-bing-ji-han-ji-xiao
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 名者世公器，丈也宁取虚。
- 我闻曾严黎，盖自入学初。
- 每繙东莱集，出门思税车。
- 一见良不易，寒暑三十余。
- 前年太和官，遣书叩曾庐。
- 得报副以诗，妙处真起予。
- 更有严黎在，因曾庶几欤。
- 骤闻鄂渚殁，经年为欷歔。
- 严黎固老矣，我亦雪满梳。
- 奈何苦偪仄，决焉不踌躇。
- 严师虽龙钟，眸子炯炯如。
- 纵云昏忘集，解记韩吕徐。
- 黎君更强健，白发尽扫除。
- 岂非仙人家，服食信有诸。
- 我诗燕石尔，报以琼与琚。
- 便当与曾作，编联世行于。
- 季萧陵阳孙，与严并门居。
- 弃捐举子业，尽读先世书。
- 时从二老游，不曳王门裾。
- 我言无可采，殷勤乃来渠。
- 二老已知名，保此良不疎。
- 惟我与尔者，勉哉凉入墟。

## 拼音
- ming2 zhe3 shi4 gong1 qi4 ， zhang4 ye3 ning2 qu3 xu1 。
- wo3 wen2 ceng2 yan2 li2 ， gai4 zi4 ru4 xue2 chu1 。
- mei3 fan1 dong1 lai2 ji2 ， chu1 men2 si1 shui4 che1 。
- yi2 jian4 liang2 bu2 yi4 ， han2 shu3 san1 shi2 yu2 。
- qian2 nian2 tai4 he2 guan1 ， qian3 shu1 kou4 ceng2 lu2 。
- de2 bao4 fu4 yi3 shi1 ， miao4 chu4 zhen1 qi3 yu3 。
- geng4 you3 yan2 li2 zai4 ， yin1 ceng2 shu4 ji1 yu2 。
- zhou4 wen2 e4 zhu3 mo4 ， jing1 nian2 wei4 xi1 xu1 。
- yan2 li2 gu4 lao3 yi3 ， wo3 yi4 xue3 man3 shu1 。
- nai4 he2 ku3 bi1 ze4 ， jue2 yan1 bu4 chou2 chu2 。
- yan2 shi1 sui1 long2 zhong1 ， mou2 zi3 jiong3 jiong3 ru2 。
- zong4 yun2 hun1 wang4 ji2 ， jie3 ji4 han2 lü3 xu2 。
- li2 jun1 geng4 qiang2 jian4 ， bai2 fa4 jin4 sao3 chu2 。
- qi3 fei1 xian1 ren2 jia1 ， fu2 shi2 xin4 you3 zhu1 。
- wo3 shi1 yan4 shi2 er3 ， bao4 yi3 qiong2 yu3 ju1 。
- bian4 dang1 yu3 ceng2 zuo4 ， bian1 lian2 shi4 xing2 yu2 。
- ji4 xiao1 ling2 yang2 sun1 ， yu3 yan2 bing4 men2 ju1 。
- qi4 juan1 ju3 zi3 ye4 ， jin4 du2 xian1 shi4 shu1 。
- shi2 cong2 er4 lao3 you2 ， bu2 ye4 wang2 men2 ju1 。
- wo3 yan2 wu2 ke3 cai3 ， yin1 qin2 nai3 lai2 qu2 。
- er4 lao3 yi3 zhi1 ming2 ， bao3 ci3 liang2 bu4 shu1 。
- wei2 wo3 yu3 er3 zhe3 ， mian3 zai1 liang2 ru4 xu1 。

## 注释

## 译文

## 赏析
