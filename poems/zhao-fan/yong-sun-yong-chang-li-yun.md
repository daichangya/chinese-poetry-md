---
id: zhao-fan-yong-sun-yong-chang-li-yun
title: 咏笋用昌黎韵
titlePinyin: yong3 sun3 yong4 chang1 li2 yun4
titleSlug: yong-sun-yong-chang-li-yun
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山居何所用，种竹并楹轩。
- 听雨宵忘寐，摇风日破烦。
- 春来仍引蔓，雨后竞添孙。
- 迸砌思移石，妨池欲废盆。
- 隄防虞采掘，检束费晨昏。
- 自是林深茂，非因地独温。
- 有朋如角立，布阵似争骞。
- 戢戢株虽短，骎骎势已存。
- 却行才避碍，逆曳遂难垠。
- 婢喜频留步，儿欣屡发言。
- 纵横从可目，散漫孰寻根。
- 蚁败须攻穴，羊侵要补藩。
- 骤惊疑瓦合，还讶若车奔。
- 岂害偏藏径，何妨便满园。
- 拥培规我力，振拔果谁恩。
- 坐见身长堑，行看箨蔽垣。
- 苔俱滋湿晕，兰与王芳荪。
- 未肯低前辈，终当及次番。
- 万杉真浪说，千橘更何论。
- 蹇傲冬方见，阴森夏乃繁。
- 务令收晚节，忍把助朝餐。
- 此日聊成隠，它年定改门。
- 韩公留句伟，侯喜漫名掀。
- 韵险言无丽，搜穷笔殆髠。
- 直将摅鬰闷，底用役神魂。
- 示子斯同作，哦吟莫接暾。

## 拼音
- shan1 ju1 he2 suo3 yong4 ， zhong3 zhu2 bing4 ying2 xuan1 。
- ting1 yu3 xiao1 wang4 mei4 ， yao2 feng1 ri4 po4 fan2 。
- chun1 lai2 reng2 yin3 man4 ， yu3 hou4 jing4 tian1 sun1 。
- beng4 qi4 si1 yi2 shi2 ， fang2 chi2 yu4 fei4 pen2 。
- di1 fang2 yu2 cai3 jue2 ， jian3 shu4 fei4 chen2 hun1 。
- zi4 shi4 lin2 shen1 mao4 ， fei1 yin1 di4 du2 wen1 。
- you3 peng2 ru2 jiao3 li4 ， bu4 zhen4 si4 zheng1 qian1 。
- ji2 ji2 zhu1 sui1 duan3 ， qin1 qin1 shi4 yi3 cun2 。
- que4 xing2 cai2 bi4 ai4 ， ni4 ye4 sui4 nan2 yin2 。
- bi4 xi3 pin2 liu2 bu4 ， er2 xin1 lü3 fa1 yan2 。
- zong4 heng2 cong2 ke3 mu4 ， san3 man4 shu2 xun2 gen1 。
- yi3 bai4 xu1 gong1 xue2 ， yang2 qin1 yao4 bu3 fan1 。
- zhou4 jing1 yi2 wa3 he2 ， hai2 ya4 ruo4 che1 ben1 。
- qi3 hai4 pian1 cang2 jing4 ， he2 fang2 bian4 man3 yuan2 。
- yong1 pei2 gui1 wo3 li4 ， zhen4 ba2 guo3 shui2 en1 。
- zuo4 jian4 shen1 chang2 qian4 ， xing2 kan4 tuo4 bi4 yuan2 。
- tai2 ju4 zi1 shi1 yun1 ， lan2 yu3 wang2 fang1 sun1 。
- wei4 ken3 di1 qian2 bei4 ， zhong1 dang1 ji2 ci4 fan1 。
- wan4 shan1 zhen1 lang4 shuo1 ， qian1 ju2 geng4 he2 lun4 。
- jian3 ao4 dong1 fang1 jian4 ， yin1 sen1 xia4 nai3 fan2 。
- wu4 ling4 shou1 wan3 jie2 ， ren3 ba3 zhu4 chao2 can1 。
- ci3 ri4 liao2 cheng2 yin3 ， ta1 nian2 ding4 gai3 men2 。
- han2 gong1 liu2 ju4 wei3 ， hou2 xi3 man4 ming2 xian1 。
- yun4 xian3 yan2 wu2 li4 ， sou1 qiong2 bi3 dai4 kun1 。
- zhi2 jiang1 shu1 yu4 men1 ， di3 yong4 yi4 shen2 hun2 。
- shi4 zi3 si1 tong2 zuo4 ， o4 yin2 mo4 jie1 tun1 。

## 注释

## 译文

## 赏析
