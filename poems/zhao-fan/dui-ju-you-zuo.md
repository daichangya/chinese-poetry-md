---
id: zhao-fan-dui-ju-you-zuo
title: 对菊有作
titlePinyin: dui4 ju2 you3 zuo4
titleSlug: dui-ju-you-zuo
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 草木均是体，顾有幸不幸。
- 故侯住瓜田，四皓卧芝岭。
- 譬如佳山川，何地乏幽屏。
- 居然说终少，籍甚谈箕颍。
- 得非以人重，后世闻之警。
- 维菊本甚微，在昔曾莫省。
- 罗生蓬蒿间，自分托地冷。
- 一趋骚人国，再堕渊明境。
- 遂同隠居者，身晦名独耿。
- 何当园五亩，不觊田二顷。
- 秋风及春雨，采撷花与颖。
- 既充天随饥，亦望南阳永。
- 有志未能摅，对花徒引领。

## 拼音
- cao3 mu4 jun1 shi4 ti3 ， gu4 you3 xing4 bu0 xing4 。
- gu4 hou2 zhu4 gua1 tian2 ， si4 hao4 wo4 zhi1 ling3 。
- pi4 ru2 jia1 shan1 chuan1 ， he2 di4 fa2 you1 ping2 。
- ju1 ran2 shuo1 zhong1 shao3 ， ji2 shen4 tan2 ji1 ying3 。
- de2 fei1 yi3 ren2 zhong4 ， hou4 shi4 wen2 zhi1 jing3 。
- wei2 ju2 ben3 shen4 wei1 ， zai4 xi1 ceng2 mo4 sheng3 。
- luo2 sheng1 peng2 hao1 jian1 ， zi4 fen1 tuo1 di4 leng3 。
- yi4 qu1 sao1 ren2 guo2 ， zai4 duo4 yuan1 ming2 jing4 。
- sui4 tong2 yin3 ju1 zhe3 ， shen1 hui4 ming2 du2 geng3 。
- he2 dang1 yuan2 wu3 mu3 ， bu2 ji4 tian2 er4 qing3 。
- qiu1 feng1 ji2 chun1 yu3 ， cai3 xie2 hua1 yu3 ying3 。
- ji4 chong1 tian1 sui2 ji1 ， yi4 wang4 nan2 yang2 yong3 。
- you3 zhi4 wei4 neng2 shu1 ， dui4 hua1 tu2 yin3 ling3 。

## 注释

## 译文

## 赏析
