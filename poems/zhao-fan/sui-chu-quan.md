---
id: zhao-fan-sui-chu-quan
title: 遂初泉
titlePinyin: sui4 chu1 quan2
titleSlug: sui-chu-quan
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 荆溪溪水清无底，下有乱石白齿齿。
- 东坡先生所卜居，想像神游应不死。
- 后来高躅嗣者谁，东门孙氏贤埙箎。
- 不惟文采风流是，酿酒喜客俱似之。
- 忆昨为官在吴里，三年征逐一日尔。
- 诗传活法付乃兄，酒有名方属吾弟。
- 当时酿熟曾入唇，大孙绝叹能逼人。
- 世间名贤久难辨，顾恐石室来乱真。
- 遂初自是渠家赋，大孙取以名其住。
- 我今以是谥君酒，要使交情不忘故。
- 嗟予老矣百不如，有竹万个中藏书。
- 愿从吾徒授此术，归去佣田亲种秫。

## 拼音
- jing1 xi1 xi1 shui3 qing1 wu2 di3 ， xia4 you3 luan4 shi2 bai2 chi3 chi3 。
- dong1 po1 xian1 sheng1 suo3 bu3 ju1 ， xiang3 xiang4 shen2 you2 ying4 bu4 si3 。
- hou4 lai2 gao1 zhu2 si4 zhe3 shui2 ， dong1 men2 sun1 shi4 xian2 xun1 chi2 。
- bu4 wei2 wen2 cai3 feng1 liu2 shi4 ， niang4 jiu3 xi3 ke4 ju4 si4 zhi1 。
- yi4 zuo2 wei4 guan1 zai4 wu2 li3 ， san1 nian2 zheng1 zhu2 yi1 ri4 er3 。
- shi1 chuan2 huo2 fa3 fu4 nai3 xiong1 ， jiu3 you3 ming2 fang1 shu3 wu2 di4 。
- dang1 shi2 niang4 shu2 ceng2 ru4 chun2 ， da4 sun1 jue2 tan4 neng2 bi1 ren2 。
- shi4 jian1 ming2 xian2 jiu3 nan2 bian4 ， gu4 kong3 shi2 shi4 lai2 luan4 zhen1 。
- sui4 chu1 zi4 shi4 qu2 jia1 fu4 ， da4 sun1 qu3 yi3 ming2 qi2 zhu4 。
- wo3 jin1 yi3 shi4 shi4 jun1 jiu3 ， yao4 shi3 jiao1 qing2 bu2 wang4 gu4 。
- jie1 yu3 lao3 yi3 bai3 bu4 ru2 ， you3 zhu2 wan4 ge4 zhong1 cang2 shu1 。
- yuan4 cong2 wu2 tu2 shou4 ci3 shu4 ， gui1 qu4 yong1 tian2 qin1 zhong3 shu2 。

## 注释

## 译文

## 赏析
