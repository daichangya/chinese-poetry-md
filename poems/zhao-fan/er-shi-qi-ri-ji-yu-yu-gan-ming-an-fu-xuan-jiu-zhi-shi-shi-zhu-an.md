---
id: zhao-fan-er-shi-qi-ri-ji-yu-yu-gan-ming-an-fu-xuan-jiu-zhi-shi-shi-zhu-an
title: 二十七日既浴于干明庵负暄久之诗示住庵
titlePinyin: er4 shi2 qi1 ri4 ji4 yu4 yu2 gan1 ming2 an1 fu4 xuan1 jiu3 zhi1 shi1 shi4 zhu4 an1
titleSlug: er-shi-qi-ri-ji-yu-yu-gan-ming-an-fu-xuan-jiu-zhi-shi-shi-zhu-an
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天公于人元不负，书生何用深追咎。
- 无衣还可卒岁无，我有大裘听汝覆。
- 吾家缚屋依山址，晏斋之前仅盈咫。
- 霜飚卷席不畏渠，羲驭停车吾事已。
- 有时携书唤儿曹，坐来和气生发毛。
- 眼眵岂待金篦刮，背痒不借麻姑搔。
- 今年谁令落湖尾，塞向墐户殊未止。
- 移床也拟傍晨光，蓬勃如烟纷欲瞇。
- 今我怀抱不自聊，归𬋖生薪翻缊袍。
- 人间万事固绝望，天赐一暖谁相要。
- 兹晨归闷忽念浴，试觅僧庐渡乔木。
- 道人见客如昔游，为煮清泉注万斛。
- 须臾一洗垢且空，渐觉表里俱冲融。
- 清虚日来滓秽去，吾貌可瘠神当丰。
- 起寻冠服风动腋，却向茅簷亲野日。
- 恍然堕我晏斋前，鸟语不闻山四寂。
- 道人领客殊忘倦，茗盌薰炉共闲燕。
- 为言炙背颇乐否，此味可须天子献。

## 拼音
- tian1 gong1 yu2 ren2 yuan2 bu2 fu4 ， shu1 sheng1 he2 yong4 shen1 zhui1 jiu4 。
- wu2 yi1 hai2 ke3 zu2 sui4 wu2 ， wo3 you3 da4 qiu2 ting1 ru3 fu4 。
- wu2 jia1 fu4 wu1 yi1 shan1 zhi3 ， yan4 zhai1 zhi1 qian2 jin3 ying2 zhi3 。
- shuang1 biao1 juan4 xi2 bu2 wei4 qu2 ， xi1 yu4 ting2 che1 wu2 shi4 yi3 。
- you3 shi2 xie2 shu1 huan4 er2 cao2 ， zuo4 lai2 he2 qi4 sheng1 fa4 mao2 。
- yan3 chi1 qi3 dai4 jin1 bi4 gua1 ， bei4 yang3 bu2 jie4 ma2 gu1 sao1 。
- jin1 nian2 shui2 ling4 luo4 hu2 wei3 ， sai1 xiang4 jin4 hu4 shu1 wei4 zhi3 。
- yi2 chuang2 ye3 ni3 bang4 chen2 guang1 ， peng2 bo2 ru2 yan1 fen1 yu4 mi1 。
- jin1 wo3 huai2 bao4 bu2 zi4 liao2 ， gui1 𬋖 sheng1 xin1 fan1 wen1 pao2 。
- ren2 jian1 wan4 shi4 gu4 jue2 wang4 ， tian1 ci4 yi4 nuan3 shui2 xiang1 yao4 。
- zi1 chen2 gui1 men1 hu1 nian4 yu4 ， shi4 mi4 seng1 lu2 du4 qiao2 mu4 。
- dao4 ren2 jian4 ke4 ru2 xi1 you2 ， wei4 zhu3 qing1 quan2 zhu4 wan4 hu2 。
- xu1 yu2 yi4 xi3 gou4 qie3 kong1 ， jian4 jue2 biao3 li3 ju4 chong1 rong2 。
- qing1 xu1 ri4 lai2 zi3 hui4 qu4 ， wu2 mao4 ke3 ji2 shen2 dang1 feng1 。
- qi3 xun2 guan1 fu2 feng1 dong4 ye4 ， que4 xiang4 mao2 yan2 qin1 ye3 ri4 。
- huang3 ran2 duo4 wo3 yan4 zhai1 qian2 ， niao3 yu3 bu4 wen2 shan1 si4 ji4 。
- dao4 ren2 ling3 ke4 shu1 wang4 juan4 ， ming2 wan3 xun1 lu2 gong4 xian2 yan4 。
- wei4 yan2 zhi4 bei4 po1 le4 fou3 ， ci3 wei4 ke3 xu1 tian1 zi3 xian4 。

## 注释

## 译文

## 赏析
