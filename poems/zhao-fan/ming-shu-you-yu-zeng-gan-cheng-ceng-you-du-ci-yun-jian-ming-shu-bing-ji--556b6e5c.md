---
id: zhao-fan-ming-shu-you-yu-zeng-gan-cheng-ceng-you-du-ci-yun-jian-ming-shu-bing-ji--556b6e5c
title: 明叔有语赠赣丞曾幼度次韵简明叔并寄幼度为明叔赋买江天诗
titlePinyin: ming2 shu1 you3 yu3 zeng4 gan4 cheng2 ceng2 you4 du4 ci4 yun4 jian3 ming2 shu1 bing4 ji4 you4 du4 wei4 ming2 shu1 fu4 mai3 jiang1 tian1 shi1
titleSlug: ming-shu-you-yu-zeng-gan-cheng-ceng-you-du-ci-yun-jian-ming-shu-bing-ji--556b6e5c
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诗成要落天地间，太虚明月相往还。
- 声名或觉四海隘，身乃憔悴穷闭关。
- 诗中妙理超生死，何但不以彼易此。
- 我来白下岂徒然，簿书凫鹜非吾事。
- 陈君一见投纻衣，刺天翼并青冥垂。
- 楚人不悮玉在璞，山川终用骍之犁。
- 曾侯愿识今已后，因君示我诗到手。
- 不惟我辈独识真，异馔珍羞甘众口。
- 几思插翅飞堕前，漫看璧月缺复圆。
- 符移催来定不远，挐音不见闻担肩。
- 世人千金买婵娟，我视弃去如浮烟。
- 万言杯水世所捐，顾欲頼以无穷传。

## 拼音
- shi1 cheng2 yao4 luo4 tian1 di4 jian1 ， tai4 xu1 ming2 yue4 xiang4 wang3 hai2 。
- sheng1 ming2 huo4 jue2 si4 hai3 ai4 ， shen1 nai3 qiao2 cui4 qiong2 bi4 guan1 。
- shi1 zhong1 miao4 li3 chao1 sheng1 si3 ， he2 dan4 bu4 yi3 bi3 yi4 ci3 。
- wo3 lai2 bai2 xia4 qi3 tu2 ran2 ， bo2 shu1 fu2 wu4 fei1 wu2 shi4 。
- chen2 jun1 yi2 jian4 tou2 zhu4 yi1 ， ci4 tian1 yi4 bing4 qing1 ming2 chui2 。
- chu3 ren2 bu2 wu4 yu4 zai4 pu2 ， shan1 chuan1 zhong1 yong4 xing1 zhi1 li2 。
- ceng2 hou2 yuan4 shi2 jin1 yi3 hou4 ， yin1 jun1 shi4 wo3 shi1 dao4 shou3 。
- bu4 wei2 wo3 bei4 du2 shi2 zhen1 ， yi4 zhuan4 zhen1 xiu1 gan1 zhong4 kou3 。
- ji3 si1 cha1 chi4 fei1 duo4 qian2 ， man4 kan4 bi4 yue4 que1 fu4 yuan2 。
- fu2 yi2 cui1 lai2 ding4 bu4 yuan3 ， na2 yin1 bu2 jian4 wen2 dan1 jian1 。
- shi4 ren2 qian1 jin1 mai3 chan2 juan1 ， wo3 shi4 qi4 qu4 ru2 fu2 yan1 。
- wan4 yan2 bei1 shui3 shi4 suo3 juan1 ， gu4 yu4 lai4 yi3 wu2 qiong2 chuan2 。

## 注释

## 译文

## 赏析
