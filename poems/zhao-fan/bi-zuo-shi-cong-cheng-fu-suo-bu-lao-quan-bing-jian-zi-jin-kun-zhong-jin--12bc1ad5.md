---
id: zhao-fan-bi-zuo-shi-cong-cheng-fu-suo-bu-lao-quan-bing-jian-zi-jin-kun-zhong-jin--12bc1ad5
title: 比作诗从成父索不老泉并简子进昆仲今日成父送酒与子进子肃子仪诗俱来复次元韵
titlePinyin: bi3 zuo4 shi1 cong2 cheng2 fu4 suo3 bu4 lao3 quan2 bing4 jian3 zi3 jin4 kun1 zhong4 jin1 ri4 cheng2 fu4 song4 jiu3 yu3 zi3 jin4 zi3 su4 zi3 yi2 shi1 ju4 lai2 fu4 ci4 yuan2 yun4
titleSlug: bi-zuo-shi-cong-cheng-fu-suo-bu-lao-quan-bing-jian-zi-jin-kun-zhong-jin--12bc1ad5
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闲居顾合亲杯勺，醉后无人怪疎略。
- 所嗟故旧不可同，往往茅斋成独酌。
- 儿曹痴疾故我问，问我嗜此有何乐。
- 那知是乡疆场宽，南北东西无住著。
- 自应祗觅睡昏昏，不肯留计绶若若。
- 浮生倏忽几许事，今是何必还须昨。
- 粗能适意效陶阮，底用策勋追卫霍。
- 比年多病苦羸劣，暇日关心惟裹药。
- 誓从欢伯重寻盟，身虽欲前心迺却。
- 今晨风日亦佳哉，冬暖如春木阴薄。
- 潜鱼拨剌鸟缓鸣，得处与我端相各。
- 应门走报白衣至，麾去谓尔宁善谑。
- 山阴应接已不暇，安得此君仍大嚼。
- 须臾负担置我侧，趺坐方稳为惊作。
- 问之遣向阿连家，季也不爽千金诺。
- 竟征西园昔人例，尚病无花来自洛。
- 快令汲井洗觥觞，小摘畦蔬失穿𪨗。
- 俱来数纸定谁氏，疑枉续帖摹秘阁。
- 抽簪击钵一诵之，郊居赋谢东阳约。
- 苍然暮色且欲合，檐光小占明窗拓。
- 一时顿有未足道，真是曹刘暗中索。
- 预愁取将下雷电，破箧深藏更牢钥。
- 出门仰视天雨霜，良夜初沉云四幂。

## 拼音
- xian2 ju1 gu4 he2 qin1 bei1 shao2 ， zui4 hou4 wu2 ren2 guai4 shu1 lüe4 。
- suo3 jie1 gu4 jiu4 bu4 ke3 tong2 ， wang3 wang3 mao2 zhai1 cheng2 du2 zhuo2 。
- er2 cao2 chi1 ji2 gu4 wo3 wen4 ， wen4 wo3 shi4 ci3 you3 he2 le4 。
- na4 zhi1 shi4 xiang1 jiang1 chang3 kuan1 ， nan2 bei3 dong1 xi1 wu2 zhu4 zhu4 。
- zi4 ying4 zhi1 mi4 shui4 hun1 hun1 ， bu4 ken3 liu2 ji4 shou4 ruo4 ruo4 。
- fu2 sheng1 shu1 hu1 ji3 xu3 shi4 ， jin1 shi4 he2 bi4 hai2 xu1 zuo2 。
- cu1 neng2 shi4 yi4 xiao4 tao2 ruan3 ， di3 yong4 ce4 xun1 zhui1 wei4 huo4 。
- bi3 nian2 duo1 bing4 ku3 lei2 lie4 ， xia2 ri4 guan1 xin1 wei2 guo3 yao4 。
- shi4 cong2 huan1 bo2 zhong4 xun2 meng2 ， shen1 sui1 yu4 qian2 xin1 nai3 que4 。
- jin1 chen2 feng1 ri4 yi4 jia1 zai1 ， dong1 nuan3 ru2 chun1 mu4 yin1 bao2 。
- qian2 yu2 bo1 la4 niao3 huan3 ming2 ， de2 chu4 yu3 wo3 duan1 xiang1 ge4 。
- ying4 men2 zou3 bao4 bai2 yi1 zhi4 ， hui1 qu4 wei4 er3 ning2 shan4 xue4 。
- shan1 yin1 ying4 jie1 yi3 bu4 xia2 ， an1 de2 ci3 jun1 reng2 da4 jiao2 。
- xu1 yu2 fu4 dan1 zhi4 wo3 ce4 ， fu1 zuo4 fang1 wen3 wei4 jing1 zuo4 。
- wen4 zhi1 qian3 xiang4 a1 lian2 jia1 ， ji4 ye3 bu4 shuang3 qian1 jin1 nuo4 。
- jing4 zheng1 xi1 yuan2 xi1 ren2 li4 ， shang4 bing4 wu2 hua1 lai2 zi4 luo4 。
- kuai4 ling4 ji2 jing3 xi3 gong1 shang1 ， xiao3 zhai1 qi2 shu1 shi1 chuan1 𪨗 。
- ju4 lai2 shu4 zhi3 ding4 shui2 shi4 ， yi2 wang3 xu4 tie1 mo2 mi4 ge2 。
- chou1 zan1 ji1 bo1 yi2 song4 zhi1 ， jiao1 ju1 fu4 xie4 dong1 yang2 yue1 。
- cang1 ran2 mu4 se4 qie3 yu4 he2 ， yan2 guang1 xiao3 zhan4 ming2 chuang1 tuo4 。
- yi4 shi2 dun4 you3 wei4 zu2 dao4 ， zhen1 shi4 cao2 liu2 an4 zhong1 suo3 。
- yu4 chou2 qu3 jiang1 xia4 lei2 dian4 ， po4 qie4 shen1 cang2 geng4 lao2 yao4 。
- chu1 men2 yang3 shi4 tian1 yu3 shuang1 ， liang2 ye4 chu1 chen2 yun2 si4 mi4 。

## 注释

## 译文

## 赏析
