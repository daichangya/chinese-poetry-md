---
id: zhao-fan-gui-xi-ge-an-you-er-yan-pu-jiu-you-ye-wen-zi-chang-shou-qiu-zu-yu-bi-yi--5e082823
title: 贵溪隔岸有二岩仆旧游也闻子畅受秋租于彼以诗寄之
titlePinyin: gui4 xi1 ge2 an4 you3 er4 yan2 pu2 jiu4 you2 ye3 wen2 zi3 chang4 shou4 qiu1 zu1 yu2 bi3 yi3 shi1 ji4 zhi1
titleSlug: gui-xi-ge-an-you-er-yan-pu-jiu-you-ye-wen-zi-chang-shou-qiu-zu-yu-bi-yi--5e082823
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄岩崭绝人人居，徐岩蟠鬰处士庐。
- 扁舟半载泊南岸，折梅看雪频携壶。
- 黄岩夹道松百株，风来迎送齐笙竽。
- 坛崩殿古黄冠癯，悬岩石刻墨可模。
- 徐岩触目多荒芜，啼啸往往纷鼪鼯。
- 废基断砌或有无，名字不复知谁渠。
- 闻君奉檄方受租，播糠瞇目莫与娱。
- 作诗为君道何如，寻幽速遣从骑驱。
- 赋成孰寄当念吾，不用寒温枉素书。

## 拼音
- huang2 yan2 zhan3 jue2 ren2 ren2 ju1 ， xu2 yan2 pan2 yu4 chu3 shi4 lu2 。
- pian1 zhou1 ban4 zai3 bo2 nan2 an4 ， zhe2 mei2 kan4 xue3 pin2 xie2 hu2 。
- huang2 yan2 jia1 dao4 song1 bai3 zhu1 ， feng1 lai2 ying2 song4 qi2 sheng1 yu2 。
- tan2 beng1 dian4 gu3 huang2 guan1 qu2 ， xuan2 yan2 shi2 ke4 mo4 ke3 mo2 。
- xu2 yan2 chu4 mu4 duo1 huang1 wu2 ， ti2 xiao4 wang3 wang3 fen1 sheng1 wu2 。
- fei4 ji1 duan4 qi4 huo4 you3 wu2 ， ming2 zi4 bu2 fu4 zhi1 shui2 qu2 。
- wen2 jun1 feng4 xi2 fang1 shou4 zu1 ， bo1 kang1 mi1 mu4 mo4 yu3 yu2 。
- zuo4 shi1 wei4 jun1 dao4 he2 ru2 ， xun2 you1 su4 qian3 cong2 qi2 qu1 。
- fu4 cheng2 shu2 ji4 dang1 nian4 wu2 ， bu2 yong4 han2 wen1 wang3 su4 shu1 。

## 注释

## 译文

## 赏析
