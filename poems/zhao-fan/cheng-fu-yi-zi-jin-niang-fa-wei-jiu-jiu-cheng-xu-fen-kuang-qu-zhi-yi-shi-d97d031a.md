---
id: zhao-fan-cheng-fu-yi-zi-jin-niang-fa-wei-jiu-jiu-cheng-xu-fen-kuang-qu-zhi-yi-shi-d97d031a
title: 成父以子进酿法为酒酒成许分贶趣之以诗并呈子进昆仲
titlePinyin: cheng2 fu4 yi3 zi3 jin4 niang4 fa3 wei4 jiu3 jiu3 cheng2 xu3 fen1 kuang4 qu4 zhi1 yi3 shi1 bing4 cheng2 zi3 jin4 kun1 zhong4
titleSlug: cheng-fu-yi-zi-jin-niang-fa-wei-jiu-jiu-cheng-xu-fen-kuang-qu-zhi-yi-shi-d97d031a
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苏仙尽饮不满勺，平生愿求酒方略。
- 空山松桂不使间，必使捐糜效斟酌。
- 自言坐客有酣适，己虽独醒同醉乐。
- 是心可以付调元，叹息乡来湖海著。
- 迩来继有孙夫子，文高饮少俱苏若。
- 如何喜酿又相似，叔敖典型乱今昨。
- 谈间快说酒中病，鏖战如遇将军霍。
- 至其妙处殆神授，后稷播种神农药。
- 冬𥬠近撇不老泉，石室兰溪望风却。
- 我时篮舆适过之，静扫玉亭供偃薄。
- 呼童洗觞置我前，谓我多寡随人各。
- 讵须珠玉始修容，濡唇顿尔忘谐谑。
- 我云此乃酒御史，径取橄榄充咀嚼。
- 庶几正味两相类，祛我沉疴屏无作。
- 我家是邦陋随俗，白酒酿来才宿诺。
- 彼人固肯号茅柴，此意岂复知京洛。
- 阿连闻道愈于我，换米急抛居士𪨗。
- 不劳火齐挠妻孥，要与论功上麟阁。
- 祇今旬月计已熟，沾溉况自有夙约。
- 醉乡道路久生梗，愁城疆界思开拓。
- 便须健步速持似，预恐肴核穷搜索。
- 梅公不与俗子对，我亦竹门无锁钥。
- 但判醉倒更微吟，万事休休还莫莫。

## 拼音
- su1 xian1 jin4 yin3 bu4 man3 shao2 ， ping2 sheng1 yuan4 qiu2 jiu3 fang1 lüe4 。
- kong1 shan1 song1 gui4 bu4 shi3 jian1 ， bi4 shi3 juan1 mi2 xiao4 zhen1 zhuo2 。
- zi4 yan2 zuo4 ke4 you3 han1 shi4 ， ji3 sui1 du2 xing3 tong2 zui4 le4 。
- shi4 xin1 ke3 yi3 fu4 tiao2 yuan2 ， tan4 xi1 xiang1 lai2 hu2 hai3 zhu4 。
- er3 lai2 ji4 you3 sun1 fu1 zi3 ， wen2 gao1 yin3 shao3 ju4 su1 ruo4 。
- ru2 he2 xi3 niang4 you4 xiang1 si4 ， shu1 ao2 dian3 xing2 luan4 jin1 zuo2 。
- tan2 jian1 kuai4 shuo1 jiu3 zhong1 bing4 ， ao2 zhan4 ru2 yu4 jiang1 jun1 huo4 。
- zhi4 qi2 miao4 chu4 dai4 shen2 shou4 ， hou4 ji4 bo1 zhong3 shen2 nong2 yao4 。
- dong1 𥬠 jin4 pie3 bu4 lao3 quan2 ， shi2 shi4 lan2 xi1 wang4 feng1 que4 。
- wo3 shi2 lan2 yu2 shi4 guo4 zhi1 ， jing4 sao3 yu4 ting2 gong4 yan3 bao2 。
- hu1 tong2 xi3 shang1 zhi4 wo3 qian2 ， wei4 wo3 duo1 gua3 sui2 ren2 ge4 。
- ju4 xu1 zhu1 yu4 shi3 xiu1 rong2 ， ru2 chun2 dun4 er3 wang4 xie2 xue4 。
- wo3 yun2 ci3 nai3 jiu3 yu4 shi3 ， jing4 qu3 gan3 lan3 chong1 ju3 jue2 。
- shu4 ji1 zheng4 wei4 liang3 xiang1 lei4 ， qu1 wo3 chen2 ke1 ping2 wu2 zuo4 。
- wo3 jia1 shi4 bang1 lou4 sui2 su2 ， bai2 jiu3 niang4 lai2 cai2 su4 nuo4 。
- bi3 ren2 gu4 ken3 hao4 mao2 chai2 ， ci3 yi4 qi3 fu4 zhi1 jing1 luo4 。
- a1 lian2 wen2 dao4 yu4 yu2 wo3 ， huan4 mi3 ji2 pao1 ju1 shi4 𪨗 。
- bu4 lao2 huo3 qi2 nao2 qi1 nu2 ， yao4 yu3 lun4 gong1 shang4 lin2 ge2 。
- qi2 jin1 xun2 yue4 ji4 yi3 shu2 ， zhan1 gai4 kuang4 zi4 you3 su4 yue1 。
- zui4 xiang1 dao4 lu4 jiu3 sheng1 geng3 ， chou2 cheng2 jiang1 jie4 si1 kai1 tuo4 。
- bian4 xu1 jian4 bu4 su4 chi2 si4 ， yu4 kong3 yao2 he2 qiong2 sou1 suo3 。
- mei2 gong1 bu4 yu3 su2 zi3 dui4 ， wo3 yi4 zhu2 men2 wu2 suo3 yue4 。
- dan4 pan4 zui4 dao3 geng4 wei1 yin2 ， wan4 shi4 xiu1 xiu1 hai2 mo4 mo4 。

## 注释

## 译文

## 赏析
