---
id: zhao-fan-heng-shan-dao-zhong-huai-qing-jiang-jiu-you-ji-chang-sha-zhu-gong
title: 衡山道中怀清江旧游寄长沙诸公
titlePinyin: heng2 shan1 dao4 zhong1 huai2 qing1 jiang1 jiu4 you2 ji4 chang2 sha1 zhu1 gong1
titleSlug: heng-shan-dao-zhong-huai-qing-jiang-jiu-you-ji-chang-sha-zhu-gong
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔我官白下，屡到清江上。
- 清江众君子，我友或我丈。
- 至今过其邦，眷恋若乡党。
- 几思结庐居，风流共来往。
- 柰何怀玉山，挽我不我放。
- 去年五溪归，泊家长沙国。
- 长沙今洙泗，不但谈贾屈。
- 梁吴兄弟游，两周新旧识。
- 咸能不我鄙，更复成我益。
- 其余或一见，往往情如昔。
- 自疑长沙人，宛类清江时。
- 官期纵卒卒，行计犹迟迟。
- 出门即风雪，怅此将安之。
- 然薪旋烧酒，借笔追索诗。
- 诗成何所属，兴落古湘西。

## 拼音
- xi1 wo3 guan1 bai2 xia4 ， lü3 dao4 qing1 jiang1 shang4 。
- qing1 jiang1 zhong4 jun1 zi3 ， wo3 you3 huo4 wo3 zhang4 。
- zhi4 jin1 guo4 qi2 bang1 ， juan4 lian4 ruo4 xiang1 dang3 。
- ji3 si1 jie2 lu2 ju1 ， feng1 liu2 gong4 lai2 wang3 。
- nai4 he2 huai2 yu4 shan1 ， wan3 wo3 bu0 wo3 fang4 。
- qu4 nian2 wu3 xi1 gui1 ， bo2 jia1 zhang3 sha1 guo2 。
- chang2 sha1 jin1 zhu1 si4 ， bu2 dan4 tan2 jia3 qu1 。
- liang2 wu2 xiong1 di4 you2 ， liang3 zhou1 xin1 jiu4 shi2 。
- xian2 neng2 bu4 wo3 bi3 ， geng4 fu4 cheng2 wo3 yi4 。
- qi2 yu2 huo4 yi2 jian4 ， wang3 wang3 qing2 ru2 xi1 。
- zi4 yi2 chang2 sha1 ren2 ， wan3 lei4 qing1 jiang1 shi2 。
- guan1 qi1 zong4 zu2 zu2 ， xing2 ji4 you2 chi2 chi2 。
- chu1 men2 ji2 feng1 xue3 ， chang4 ci3 jiang1 an1 zhi1 。
- ran2 xin1 xuan2 shao1 jiu3 ， jie4 bi3 zhui1 suo3 shi1 。
- shi1 cheng2 he2 suo3 shu3 ， xing1 luo4 gu3 xiang1 xi1 。

## 注释

## 译文

## 赏析
