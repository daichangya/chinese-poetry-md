---
id: zhao-fan-dai-shu-ji-hou-mao-bo-ming-li-shu-qi-kang-shu-lin-zhang-wang-chen
title: 代书寄候毛伯明李叔器康叔临张王臣
titlePinyin: dai4 shu1 ji4 hou4 mao2 bo2 ming2 li3 shu1 qi4 kang1 shu1 lin2 zhang1 wang2 chen2
titleSlug: dai-shu-ji-hou-mao-bo-ming-li-shu-qi-kang-shu-lin-zhang-wang-chen
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巴陵洞庭在何处，我昨移官向其所。
- 士所得者毛李康，兼之旧识祁之张。
- 毛公学问本伊洛，康李从之亦不恶。
- 皆能脱去科举累，相与探求圣贤事。
- 张侯英爽固绝人，亦复降志相友亲。
- 谁云巴陵洞庭侧，有此四士宁易得。
- 别来书疏犹数通，辰溪隶与巴陵同。
- 张侯再把蒸湘酒，别后不闻安与否。
- 遥知岁晚巾屦从，当亦念我穷山中。
- 尝疑昔人重离别，生不相逢死何别。
- 偶逢鄂渚行人去，嬾复作书题此句。
- 巴陵渺渺若个边，何时重泛洞庭船。

## 拼音
- ba1 ling2 dong4 ting2 zai4 he2 chu4 ， wo3 zuo2 yi2 guan1 xiang4 qi2 suo3 。
- shi4 suo3 de2 zhe3 mao2 li3 kang1 ， jian1 zhi1 jiu4 shi2 qi2 zhi1 zhang1 。
- mao2 gong1 xue2 wen4 ben3 yi1 luo4 ， kang1 li3 cong2 zhi1 yi4 bu2 e4 。
- jie1 neng2 tuo1 qu4 ke1 ju3 lei4 ， xiang1 yu3 tan4 qiu2 sheng4 xian2 shi4 。
- zhang1 hou2 ying1 shuang3 gu4 jue2 ren2 ， yi4 fu4 jiang4 zhi4 xiang1 you3 qin1 。
- shui2 yun2 ba1 ling2 dong4 ting2 ce4 ， you3 ci3 si4 shi4 ning2 yi4 de2 。
- bie2 lai2 shu1 shu1 you2 shu4 tong1 ， chen2 xi1 li4 yu3 ba1 ling2 tong2 。
- zhang1 hou2 zai4 ba3 zheng1 xiang1 jiu3 ， bie2 hou4 bu4 wen2 an1 yu3 fou3 。
- yao2 zhi1 sui4 wan3 jin1 ju4 cong2 ， dang1 yi4 nian4 wo3 qiong2 shan1 zhong1 。
- chang2 yi2 xi1 ren2 zhong4 li2 bie2 ， sheng1 bu4 xiang1 feng2 si3 he2 bie2 。
- ou3 feng2 e4 zhu3 xing2 ren2 qu4 ， lan3 fu4 zuo4 shu1 ti2 ci3 ju4 。
- ba1 ling2 miao3 miao3 ruo4 ge4 bian1 ， he2 shi2 zhong4 fan4 dong4 ting2 chuan2 。

## 注释

## 译文

## 赏析
