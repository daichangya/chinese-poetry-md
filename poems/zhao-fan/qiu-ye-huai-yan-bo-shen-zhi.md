---
id: zhao-fan-qiu-ye-huai-yan-bo-shen-zhi
title: 秋夜怀彦博审知
titlePinyin: qiu1 ye4 huai2 yan4 bo2 shen3 zhi1
titleSlug: qiu-ye-huai-yan-bo-shen-zhi
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山深月吐迟，亭亭夜向残。
- 露气挟与俱，侵窗迫人寒。
- 团扇甫罢去，布衾已觉单。
- 傥无寒暑期，何以雕我颜。
- 人生七十稀，俯仰半已阑。
- 隠显两无得，永怀那自安。
- 不能躬灌园，而顾学弹冠。
- 不思行所易，而独务所难。
- 王徐两玉人，结发栖儒冠。
- 徐诗壮城垒，王笔长波澜。
- 出从举子游，隋珠供雀弹。
- 得失何足道，如博资众观。
- 念欲与子谈，衮衮非一端。
- 符移苦见催，行色不少宽。
- 十年山林静，一朝尘土干。
- 足虽未出门，归兴已浩然。
- 溪头枫变赤，篱下菊且斑。
- 客居岂无酒，迟子一跨鞍。

## 拼音
- shan1 shen1 yue4 tu3 chi2 ， ting2 ting2 ye4 xiang4 can2 。
- lu4 qi4 xie2 yu3 ju4 ， qin1 chuang1 po4 ren2 han2 。
- tuan2 shan4 fu3 ba4 qu4 ， bu4 qin1 yi3 jue2 dan1 。
- tang3 wu2 han2 shu3 qi1 ， he2 yi3 diao1 wo3 yan2 。
- ren2 sheng1 qi1 shi2 xi1 ， fu3 yang3 ban4 yi3 lan2 。
- yin3 xian3 liang3 wu2 de2 ， yong3 huai2 na4 zi4 an1 。
- bu4 neng2 gong1 guan4 yuan2 ， er2 gu4 xue2 tan2 guan1 。
- bu4 si1 xing2 suo3 yi4 ， er2 du2 wu4 suo3 nan2 。
- wang2 xu2 liang3 yu4 ren2 ， jie2 fa4 qi1 ru2 guan1 。
- xu2 shi1 zhuang4 cheng2 lei3 ， wang2 bi3 chang2 bo1 lan2 。
- chu1 cong2 ju3 zi3 you2 ， sui2 zhu1 gong4 que4 tan2 。
- de2 shi1 he2 zu2 dao4 ， ru2 bo2 zi1 zhong4 guan1 。
- nian4 yu4 yu3 zi3 tan2 ， gun3 gun3 fei1 yi4 duan1 。
- fu2 yi2 ku3 jian4 cui1 ， xing2 se4 bu4 shao3 kuan1 。
- shi2 nian2 shan1 lin2 jing4 ， yi4 chao2 chen2 tu3 gan1 。
- zu2 sui1 wei4 chu1 men2 ， gui1 xing1 yi3 hao4 ran2 。
- xi1 tou2 feng1 bian4 chi4 ， li2 xia4 ju2 qie3 ban1 。
- ke4 ju1 qi3 wu2 jiu3 ， chi2 zi3 yi2 kua4 an1 。

## 注释

## 译文

## 赏析
