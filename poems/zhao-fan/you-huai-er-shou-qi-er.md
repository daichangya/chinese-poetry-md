---
id: zhao-fan-you-huai-er-shou-qi-er
title: 有怀二首  其二
titlePinyin: you3 huai2 er4 shou3     qi2 er4
titleSlug: you-huai-er-shou-qi-er
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆我官白下，梅蘂破腊前。
- 维时初识君，共呼江南船。
- 我作七字句，君答如倒弦。
- 自兹三年游，如箎复如埙。
- 中间虽契阔，会合踵不旋。
- 东阁坐明洁，意钓行方便。
- 快阁诵长句，观山酌幽泉。
- 别来岁云暮，书札迥莫传。
- 客授比安否，曾氏称好贤。
- 况乃我畏友，于君宁间言。
- 生涯富黄卷，代宝余青毡。
- 酒色湛若空，弟兄皆璧连。
- 吾事岂不济，宁当论岁年。
- 日者大雨雪，我行政金渊。
- 朝跻遍田野，夜梦惟江天。
- 梅花且复开，雪屋鸣溜悬。
- 思君不可见，使返徒悁悁。

## 拼音
- yi4 wo3 guan1 bai2 xia4 ， mei2 rui3 po4 la4 qian2 。
- wei2 shi2 chu1 shi2 jun1 ， gong4 hu1 jiang1 nan2 chuan2 。
- wo3 zuo4 qi1 zi4 ju4 ， jun1 da2 ru2 dao3 xian2 。
- zi4 zi1 san1 nian2 you2 ， ru2 chi2 fu4 ru2 xun1 。
- zhong1 jian1 sui1 qi4 kuo4 ， hui4 he2 zhong3 bu4 xuan2 。
- dong1 ge2 zuo4 ming2 jie2 ， yi4 diao4 xing2 fang1 bian4 。
- kuai4 ge2 song4 chang2 ju4 ， guan1 shan1 zhuo2 you1 quan2 。
- bie2 lai2 sui4 yun2 mu4 ， shu1 zha2 jiong3 mo4 chuan2 。
- ke4 shou4 bi3 an1 fou3 ， ceng2 shi4 cheng1 hao3 xian2 。
- kuang4 nai3 wo3 wei4 you3 ， yu2 jun1 ning2 jian1 yan2 。
- sheng1 ya2 fu4 huang2 juan4 ， dai4 bao3 yu2 qing1 zhan1 。
- jiu3 se4 zhan4 ruo4 kong1 ， di4 xiong0 jie1 bi4 lian2 。
- wu2 shi4 qi3 bu2 ji4 ， ning2 dang1 lun4 sui4 nian2 。
- ri4 zhe3 da4 yu3 xue3 ， wo3 xing2 zheng4 jin1 yuan1 。
- chao2 ji1 bian4 tian2 ye3 ， ye4 meng4 wei2 jiang1 tian1 。
- mei2 hua1 qie3 fu4 kai1 ， xue3 wu1 ming2 liu1 xuan2 。
- si1 jun1 bu4 ke3 jian4 ， shi3 fan3 tu2 yuan1 yuan1 。

## 注释

## 译文

## 赏析
