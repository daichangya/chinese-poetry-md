---
id: zhao-fan-shi-xi-yu-da-zuo-fu-cheng-pan-ti-ju
title: 是夕雨大作复呈潘提举
titlePinyin: shi4 xi1 yu3 da4 zuo4 fu4 cheng2 pan1 ti2 ju3
titleSlug: shi-xi-yu-da-zuo-fu-cheng-pan-ti-ju
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云行方陆离，月出重蔽亏。
- 旋听隠其响，已见沛然驰。
- 信有谁能御，那云鼓再衰。
- 天瓢快倾泻，旱魃勇鞭笞。
- 卧想歌谣疾，顿宽车戽疲。
- 中宵犹飒沓，既晓尚纷披。
- 五日能如一，有年端可期。
- 旱头今已破，雨脚不难垂。
- 使者岂为德，天心兹可知。
- 在予非赫赫，于汝要熙熙。
- 始急救荒法，终传喜雨诗。
- 但须观气象，不必问蓍龟。
- 米贱行当复，物生斯得宜。
- 宁容倦游者，侘傺独天涯。

## 拼音
- yun2 xing2 fang1 lu4 li2 ， yue4 chu1 zhong4 bi4 kui1 。
- xuan2 ting1 yin3 qi2 xiang3 ， yi3 jian4 pei4 ran2 chi2 。
- xin4 you3 shui2 neng2 yu4 ， na4 yun2 gu3 zai4 shuai1 。
- tian1 piao2 kuai4 qing1 xie4 ， han4 ba2 yong3 bian1 chi1 。
- wo4 xiang3 ge1 yao2 ji2 ， dun4 kuan1 che1 hu4 pi2 。
- zhong1 xiao1 you2 sa4 ta4 ， ji4 xiao3 shang4 fen1 pi1 。
- wu3 ri4 neng2 ru2 yi1 ， you3 nian2 duan1 ke3 qi1 。
- han4 tou2 jin1 yi3 po4 ， yu3 jiao3 bu4 nan2 chui2 。
- shi3 zhe3 qi3 wei4 de2 ， tian1 xin1 zi1 ke3 zhi1 。
- zai4 yu3 fei1 he4 he4 ， yu2 ru3 yao4 xi1 xi1 。
- shi3 ji2 jiu4 huang1 fa3 ， zhong1 chuan2 xi3 yu3 shi1 。
- dan4 xu1 guan1 qi4 xiang4 ， bu2 bi4 wen4 shi1 gui1 。
- mi3 jian4 hang2 dang0 fu4 ， wu4 sheng1 si1 de2 yi2 。
- ning2 rong2 juan4 you2 zhe3 ， cha4 chi4 du2 tian1 ya2 。

## 注释

## 译文

## 赏析
