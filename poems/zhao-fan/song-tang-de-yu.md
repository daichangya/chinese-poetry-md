---
id: zhao-fan-song-tang-de-yu
title: 送唐德舆
titlePinyin: song4 tang2 de2 yu2
titleSlug: song-tang-de-yu
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 国朝唐与苏，不数汉相如。
- 继彼二季后，当兹三世余。
- 青云曾给札，班鬓尚题舆。
- 古义惟知学，时人或谓疎。
- 郑虔归系马，阮籍倒乘馿。
- 日月且逝矣，贤才终舍诸。
- 何迟问安在，可使赋归欤。
- 直自枉渚宿，还过彭蠡潴。
- 岷江饮乡水，庐阜访林居。
- 翰墨深怀趣，登临想尽摅。
- 岘山孤湛辈，栗里羡宣舒。
- 执友半廊庙，先生宁里闾。
- 家声红药省，人望玉堂庐。
- 计日岂偃薄，匪朝应诏除。
- 公其作鸣凤，我自伴舂锄。

## 拼音
- guo2 chao2 tang2 yu3 su1 ， bu2 shu4 han4 xiang1 ru2 。
- ji4 bi3 er4 ji4 hou4 ， dang1 zi1 san1 shi4 yu2 。
- qing1 yun2 ceng2 gei3 zha2 ， ban1 bin4 shang4 ti2 yu2 。
- gu3 yi4 wei2 zhi1 xue2 ， shi2 ren2 huo4 wei4 shu1 。
- zheng4 qian2 gui1 xi4 ma3 ， ruan3 ji2 dao3 cheng2 lu2 。
- ri4 yue4 qie3 shi4 yi3 ， xian2 cai2 zhong1 she4 zhu1 。
- he2 chi2 wen4 an1 zai4 ， ke3 shi3 fu4 gui1 yu2 。
- zhi2 zi4 wang3 zhu3 su4 ， hai2 guo4 peng2 li2 zhu1 。
- min2 jiang1 yin3 xiang1 shui3 ， lu2 fu4 fang3 lin2 ju1 。
- han4 mo4 shen1 huai2 qu4 ， deng1 lin2 xiang3 jin4 shu1 。
- xian4 shan1 gu1 zhan4 bei4 ， li4 li3 xian4 xuan1 shu1 。
- zhi2 you3 ban4 lang2 miao4 ， xian1 sheng1 ning2 li3 lü2 。
- jia1 sheng1 hong2 yao4 sheng3 ， ren2 wang4 yu4 tang2 lu2 。
- ji4 ri4 qi3 yan3 bao2 ， fei3 chao2 ying4 zhao4 chu2 。
- gong1 qi2 zuo4 ming2 feng4 ， wo3 zi4 ban4 chong1 chu2 。

## 注释

## 译文

## 赏析
