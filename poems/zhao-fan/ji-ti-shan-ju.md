---
id: zhao-fan-ji-ti-shan-ju
title: 寄题山居
titlePinyin: ji4 ti2 shan1 ju1
titleSlug: ji-ti-shan-ju
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山居为山何所如，非灊非皖非匡庐。
- 问云非山何所居，屋中主人山中徒。
- 当簷屹立几丈余，亦有竹树相盘纡。
- 朝听鹤吟暮猿呼，那知门外临通衢。
- 或闻此语谓我诬，答以君意诚守株。
- 人间有国名华胥，其往初不因舟车。
- 神游倏忽已即涂，晨鸡唤觉犹蘧蘧。
- 山名无乃类此欤，胸中有山无地无。
- 朱门蓬户何别区，参前见处成工夫。

## 拼音
- shan1 ju1 wei4 shan1 he2 suo3 ru2 ， fei1 qian2 fei1 wan3 fei1 kuang1 lu2 。
- wen4 yun2 fei1 shan1 he2 suo3 ju1 ， wu1 zhong1 zhu3 ren2 shan1 zhong1 tu2 。
- dang1 yan2 yi4 li4 ji3 zhang4 yu2 ， yi4 you3 zhu2 shu4 xiang1 pan2 yu1 。
- chao2 ting1 he4 yin2 mu4 yuan2 hu1 ， na4 zhi1 men2 wai4 lin2 tong1 qu2 。
- huo4 wen2 ci3 yu3 wei4 wo3 wu1 ， da2 yi3 jun1 yi4 cheng2 shou3 zhu1 。
- ren2 jian1 you3 guo2 ming2 hua2 xu1 ， qi2 wang3 chu1 bu4 yin1 zhou1 che1 。
- shen2 you2 shu1 hu1 yi3 ji2 tu2 ， chen2 ji1 huan4 jue2 you2 qu2 qu2 。
- shan1 ming2 wu2 nai3 lei4 ci3 yu2 ， xiong1 zhong1 you3 shan1 wu2 di4 wu2 。
- zhu1 men2 peng2 hu4 he2 bie2 qu1 ， can1 qian2 jian4 chu4 cheng2 gong1 fu1 。

## 注释

## 译文

## 赏析
