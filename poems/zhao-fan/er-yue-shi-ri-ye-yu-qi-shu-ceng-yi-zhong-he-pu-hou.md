---
id: zhao-fan-er-yue-shi-ri-ye-yu-qi-shu-ceng-yi-zhong-he-pu-hou
title: 二月十日夜雨起书曾移忠禾谱后
titlePinyin: er4 yue4 shi2 ri4 ye4 yu3 qi3 shu1 ceng2 yi2 zhong1 he2 pu3 hou4
titleSlug: er-yue-shi-ri-ye-yu-qi-shu-ceng-yi-zhong-he-pu-hou
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年秋旱冬尤剧，一雪不能濡土瘠。
- 立春日雨虽应时，到今阙然又几日。
- 游人但欣春物荣，农夫痛心田未耕。
- 我因于役偶适野，骇见蓬勃烟埃生。
- 我今一官非劝农，为民闵雨常颙颙。
- 如闻春寒雨之候，病骨不惮添衣重。
- 朝来数点初蔌蔌，势压黄昏成霡霂。
- 虽云润物要无声，未救田畴龟背暴。
- 眼前市籴虽云贱，复道输租钱乏见。
- 从来谷贱必伤农，政亦何能堪此旱。
- 天公用意何难为，三日为霖事可知。
- 区区折腰困日籴，苦忆村舂宿雨时。
- 屠龙先生曾夫子，著书斤斤良有以。
- 往曾持献儒林苏，为歌秧马附书尾。
- 髯孙知我此书爱，遗我殷勤意何在。
- 世人菽麦或未分，而翁有意除稊稗。
- 我今一官故不堪，此书归田为指南。
- 便当教儿罢群读，读此宁忧饭不足。

## 拼音
- qu4 nian2 qiu1 han4 dong1 you2 ju4 ， yi4 xue3 bu4 neng2 ru2 tu3 ji2 。
- li4 chun1 ri4 yu3 sui1 ying4 shi2 ， dao4 jin1 que1 ran2 you4 ji3 ri4 。
- you2 ren2 dan4 xin1 chun1 wu4 rong2 ， nong2 fu1 tong4 xin1 tian2 wei4 geng1 。
- wo3 yin1 yu2 yi4 ou3 shi4 ye3 ， hai4 jian4 peng2 bo2 yan1 ai1 sheng1 。
- wo3 jin1 yi4 guan1 fei1 quan4 nong2 ， wei4 min2 min3 yu3 chang2 yong2 yong2 。
- ru2 wen2 chun1 han2 yu3 zhi1 hou4 ， bing4 gu3 bu2 dan4 tian1 yi1 zhong4 。
- chao2 lai2 shu4 dian3 chu1 su4 su4 ， shi4 ya1 huang2 hun1 cheng2 mai4 mu4 。
- sui1 yun2 run4 wu4 yao4 wu2 sheng1 ， wei4 jiu4 tian2 chou2 gui1 bei4 bao4 。
- yan3 qian2 shi4 di2 sui1 yun2 jian4 ， fu4 dao4 shu1 zu1 qian2 fa2 jian4 。
- cong2 lai2 gu3 jian4 bi4 shang1 nong2 ， zheng4 yi4 he2 neng2 kan1 ci3 han4 。
- tian1 gong1 yong4 yi4 he2 nan2 wei2 ， san1 ri4 wei4 lin2 shi4 ke3 zhi1 。
- qu1 qu1 zhe2 yao1 kun4 ri4 di2 ， ku3 yi4 cun1 chong1 su4 yu3 shi2 。
- tu2 long2 xian1 sheng1 ceng2 fu1 zi3 ， zhu4 shu1 jin1 jin1 liang2 you3 yi3 。
- wang3 ceng2 chi2 xian4 ru2 lin2 su1 ， wei4 ge1 yang1 ma3 fu4 shu1 wei3 。
- ran2 sun1 zhi1 wo3 ci3 shu1 ai4 ， yi2 wo3 yin1 qin2 yi4 he2 zai4 。
- shi4 ren2 shu1 mai4 huo4 wei4 fen1 ， er2 weng1 you3 yi4 chu2 ti2 bai4 。
- wo3 jin1 yi4 guan1 gu4 bu4 kan1 ， ci3 shu1 gui1 tian2 wei4 zhi3 nan2 。
- bian4 dang1 jiao4 er2 ba4 qun2 du2 ， du2 ci3 ning2 you1 fan4 bu4 zu2 。

## 注释

## 译文

## 赏析
