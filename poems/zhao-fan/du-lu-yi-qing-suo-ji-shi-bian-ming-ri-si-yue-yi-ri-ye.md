---
id: zhao-fan-du-lu-yi-qing-suo-ji-shi-bian-ming-ri-si-yue-yi-ri-ye
title: 读吕益卿所寄诗编明日四月一日也
titlePinyin: du2 lü3 yi4 qing1 suo3 ji4 shi1 bian1 ming2 ri4 si4 yue4 yi1 ri4 ye3
titleSlug: du-lu-yi-qing-suo-ji-shi-bian-ming-ri-si-yue-yi-ri-ye
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旧雨连今雨，空庭断行迹。
- 有时出门看，平湖四无壁。
- 忽传何处书，令我喜折屐。
- 新知吕夫子，寄我诗满册。
- 是时羊牛下，携之就簷隙。
- 首披山居赋，奇字多莫识。
- 徐徐见关键，坦若由户出。
- 定师离骚经，不入相如室。
- 秋怀似选诗，法严仍事实。
- 白沙龙阳作，如杜纪行役。
- 卒至同谷吟，三读泪横臆。
- 君何知之晚，今古盖一律。
- 儿曹苦问爷，何事尔不怿。
- 径卧忘解衣，中夜犹太息。
- 晓窗啼鴂喧，今日复何日。
- 和以扶疎篇，吾驭真可叱。

## 拼音
- jiu4 yu3 lian2 jin1 yu3 ， kong1 ting2 duan4 xing2 ji4 。
- you3 shi2 chu1 men2 kan4 ， ping2 hu2 si4 wu2 bi4 。
- hu1 chuan2 he2 chu4 shu1 ， ling4 wo3 xi3 zhe2 ji1 。
- xin1 zhi1 lü3 fu1 zi3 ， ji4 wo3 shi1 man3 ce4 。
- shi4 shi2 yang2 niu2 xia4 ， xie2 zhi1 jiu4 yan2 xi4 。
- shou3 pi1 shan1 ju1 fu4 ， qi2 zi4 duo1 mo4 shi2 。
- xu2 xu2 jian4 guan1 jian4 ， tan3 ruo4 you2 hu4 chu1 。
- ding4 shi1 li2 sao1 jing1 ， bu2 ru4 xiang1 ru2 shi4 。
- qiu1 huai2 si4 xuan3 shi1 ， fa3 yan2 reng2 shi4 shi2 。
- bai2 sha1 long2 yang2 zuo4 ， ru2 du4 ji4 xing2 yi4 。
- zu2 zhi4 tong2 gu3 yin2 ， san1 du2 lei4 heng2 yi4 。
- jun1 he2 zhi1 zhi1 wan3 ， jin1 gu3 gai4 yi2 lü4 。
- er2 cao2 ku3 wen4 ye2 ， he2 shi4 er3 bu2 yi4 。
- jing4 wo4 wang4 jie3 yi1 ， zhong1 ye4 you2 tai4 xi1 。
- xiao3 chuang1 ti2 jue2 xuan1 ， jin1 ri4 fu4 he2 ri4 。
- he2 yi3 fu2 shu1 pian1 ， wu2 yu4 zhen1 ke3 chi4 。

## 注释

## 译文

## 赏析
