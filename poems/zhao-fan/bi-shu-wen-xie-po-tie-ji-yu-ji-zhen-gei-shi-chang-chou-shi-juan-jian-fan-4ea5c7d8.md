---
id: zhao-fan-bi-shu-wen-xie-po-tie-ji-yu-ji-zhen-gei-shi-chang-chou-shi-juan-jian-fan-4ea5c7d8
title: 毕叔文携坡帖及与季真给事倡酬诗卷见访于邢大声家相与观之明日次韵淳熙癸卯正月二十有一日也
titlePinyin: bi4 shu1 wen2 xie2 po1 tie1 ji2 yu3 ji4 zhen1 gei3 shi4 chang4 chou2 shi1 juan4 jian4 fang3 yu2 xing2 da4 sheng1 jia1 xiang1 yu3 guan1 zhi1 ming2 ri4 ci4 yun4 chun2 xi1 gui3 mao3 zheng1 yue4 er4 shi2 you3 yi2 ri4 ye3
titleSlug: bi-shu-wen-xie-po-tie-ji-yu-ji-zhen-gei-shi-chang-chou-shi-juan-jian-fan-4ea5c7d8
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 精金美玉当难朽，白衣苍狗终何有。
- 胡为径欲老东坡，应坐生时宿南斗。
- 何时斯文日再中，共推元祐超群公。
- 衮衣已易深衣古，醴酒宁思客酒浓。
- 当年政化方随日，诏访贤良设科十。
- 玉堂发策肆雄深，四海旁招无遁逸。
- 缅惟贞观图凌烟，功臣剑佩空跄然。
- 未如武德藏书府，至今名字星日悬。
- 君之曾祖我高祖，想象闻风谓千古。
- 书藏东里罔或存，集喜西台刊未覩。
- 相逢已足慰悲凉，墨妙更许窥家藏。
- 趣奇造异两邢子，置酒共亲灯烛光。

## 拼音
- jing1 jin1 mei3 yu4 dang1 nan2 xiu3 ， bai2 yi1 cang1 gou3 zhong1 he2 you3 。
- hu2 wei4 jing4 yu4 lao3 dong1 po1 ， ying4 zuo4 sheng1 shi2 su4 nan2 dou4 。
- he2 shi2 si1 wen2 ri4 zai4 zhong1 ， gong4 tui1 yuan2 you4 chao1 qun2 gong1 。
- gun3 yi1 yi3 yi4 shen1 yi1 gu3 ， li3 jiu3 ning2 si1 ke4 jiu3 nong2 。
- dang1 nian2 zheng4 hua4 fang1 sui2 ri4 ， zhao4 fang3 xian2 liang2 she4 ke1 shi2 。
- yu4 tang2 fa1 ce4 si4 xiong2 shen1 ， si4 hai3 pang2 zhao1 wu2 dun4 yi4 。
- mian3 wei2 zhen1 guan1 tu2 ling2 yan1 ， gong1 chen2 jian4 pei4 kong1 qiang4 ran2 。
- wei4 ru2 wu3 de2 cang2 shu1 fu3 ， zhi4 jin1 ming2 zi4 xing1 ri4 xuan2 。
- jun1 zhi1 zeng1 zu3 wo3 gao1 zu3 ， xiang3 xiang4 wen2 feng1 wei4 qian1 gu3 。
- shu1 cang2 dong1 li3 wang3 huo4 cun2 ， ji2 xi3 xi1 tai2 kan1 wei4 du3 。
- xiang1 feng2 yi3 zu2 wei4 bei1 liang2 ， mo4 miao4 geng4 xu3 kui1 jia1 cang2 。
- qu4 qi2 zao4 yi4 liang3 xing2 zi3 ， zhi4 jiu3 gong4 qin1 deng1 zhu2 guang1 。

## 注释

## 译文

## 赏析
