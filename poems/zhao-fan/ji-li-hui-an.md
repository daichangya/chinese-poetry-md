---
id: zhao-fan-ji-li-hui-an
title: 寄李晦庵
titlePinyin: ji4 li3 hui4 an1
titleSlug: ji-li-hui-an
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔我曾大父，高交世无伦。
- 晚生不尽得，所知三数人。
- 堂堂赞皇公，实能继张陈。
- 谏垣磨荐墨，许之以经纶。
- 江陵竟连蹇，翰墨留余珍。
- 晦庵乃其季，英气盖八垠。
- 家世斯文事，属付真不泯。
- 我亦早闻义，中年见天津。
- 委曲问先世，与成倾盖亲。
- 公故鼎富贵，我乃困贱贫。
- 有诗猥蒙诵，顾乏佳句新。
- 往过龚州庵，冻笔书吟呻。
- 公来辱继作，春气动壁尘。
- 去年濡须家，墨妙出倾囷。
- 乍疑何人书，老大能精神。
- 熟视乃鄙作，愧汗几拭巾。
- 已焉忽语此，知公盖深仁。
- 悯我抱奇疾，不救死且濒。
- 稍加匕寸施，庶使屈得伸。
- 宁知苶然姿，挛拳殆终身。
- 一官胡为哉，鸿毛等千钧。
- 野马窘受驾，白鸥悲就驯。
- 五斗未及饱，已遭穷鬼嗔。
- 剑津骇腾变，牛衣泣酸辛。
- 非惟糟糠念，要是无补纫。
- 朝餐罢举案，寒日空悬鹑。
- 舍公竟谁诉，尺书走踆踆。
- 如闻著书余，抄经穷夕晨。
- 傥匪官闲散，那得了此因。
- 枫香出楚地，茗椀宁加闽。
- 水屏供倦息，枕流绝缁磷。
- 献芹则小小，用意谁谆谆。
- 秋风日夜急，木落知松筠。
- 𥩟立不可见，悠然漫溪滨。

## 拼音
- xi1 wo3 ceng2 da4 fu4 ， gao1 jiao1 shi4 wu2 lun2 。
- wan3 sheng1 bu2 jin4 de2 ， suo3 zhi1 san1 shu4 ren2 。
- tang2 tang2 zan4 huang2 gong1 ， shi2 neng2 ji4 zhang1 chen2 。
- jian4 yuan2 mo2 jian4 mo4 ， xu3 zhi1 yi3 jing1 lun2 。
- jiang1 ling2 jing4 lian2 jian3 ， han4 mo4 liu2 yu2 zhen1 。
- hui4 an1 nai3 qi2 ji4 ， ying1 qi4 gai4 ba1 yin2 。
- jia1 shi4 si1 wen2 shi4 ， shu3 fu4 zhen1 bu4 min3 。
- wo3 yi4 zao3 wen2 yi4 ， zhong1 nian2 jian4 tian1 jin1 。
- wei3 qu1 wen4 xian1 shi4 ， yu3 cheng2 qing1 gai4 qin1 。
- gong1 gu4 ding3 fu4 gui4 ， wo3 nai3 kun4 jian4 pin2 。
- you3 shi1 wei3 meng2 song4 ， gu4 fa2 jia1 ju4 xin1 。
- wang3 guo4 gong1 zhou1 an1 ， dong4 bi3 shu1 yin2 shen1 。
- gong1 lai2 ru3 ji4 zuo4 ， chun1 qi4 dong4 bi4 chen2 。
- qu4 nian2 ru2 xu1 jia1 ， mo4 miao4 chu1 qing1 qun1 。
- zha4 yi2 he2 ren2 shu1 ， lao3 da4 neng2 jing1 shen2 。
- shu2 shi4 nai3 bi3 zuo4 ， kui4 han4 ji3 shi4 jin1 。
- yi3 yan1 hu1 yu3 ci3 ， zhi1 gong1 gai4 shen1 ren2 。
- min3 wo3 bao4 qi2 ji2 ， bu2 jiu4 si3 qie3 bin1 。
- shao1 jia1 bi3 cun4 shi1 ， shu4 shi3 qu1 de2 shen1 。
- ning2 zhi1 nie2 ran2 zi1 ， luan2 quan2 dai4 zhong1 shen1 。
- yi4 guan1 hu2 wei4 zai1 ， hong2 mao2 deng3 qian1 jun1 。
- ye3 ma3 jiong3 shou4 jia4 ， bai2 ou1 bei1 jiu4 xun4 。
- wu3 dou3 wei4 ji2 bao3 ， yi3 zao1 qiong2 gui3 chen1 。
- jian4 jin1 hai4 teng2 bian4 ， niu2 yi1 qi4 suan1 xin1 。
- fei1 wei2 zao1 kang1 nian4 ， yao4 shi0 wu2 bu3 ren4 。
- chao2 can1 ba4 ju3 an4 ， han2 ri4 kong1 xuan2 chun2 。
- she4 gong1 jing4 shui2 su4 ， chi3 shu1 zou3 cun1 cun1 。
- ru2 wen2 zhu4 shu1 yu2 ， chao1 jing1 qiong2 xi1 chen2 。
- tang3 fei3 guan1 xian2 san3 ， na4 de2 le0 ci3 yin1 。
- feng1 xiang1 chu1 chu3 di4 ， ming2 wan3 ning2 jia1 min3 。
- shui3 ping2 gong4 juan4 xi1 ， zhen3 liu2 jue2 zi1 lin2 。
- xian4 qin2 ze2 xiao3 xiao3 ， yong4 yi4 shui2 zhun1 zhun1 。
- qiu1 feng1 ri4 ye4 ji2 ， mu4 luo4 zhi1 song1 yun2 。
- 𥩟 li4 bu4 ke3 jian4 ， you1 ran2 man4 xi1 bin1 。

## 注释

## 译文

## 赏析
