---
id: zhao-fan-ci-yun-bi-shu-wen-ku-han-tan
title: 次韵毕叔文苦旱叹
titlePinyin: ci4 yun4 bi4 shu1 wen2 ku3 han4 tan4
titleSlug: ci-yun-bi-shu-wen-ku-han-tan
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尔何不归乎故宇，却向殊方书闵雨。
- 江东数月不得书，忆弟看云在何许。
- 旧传重湖北之北，米贱真成等泥土。
- 如何比岁公及私，衰竭不能堪再鼓。
- 贫家一饭有并日，远市朝炊或亭午。
- 朱门但知粱可厌，我辈翻嫌字难煮。
- 晚且禾秀早向实，舂簸不须逾处暑。
- 胡为旱势复如此，坐致诗人形苦语。
- 如闻巫觋有通灵，肸蚃似逢人问妪。
- 前朝一雨苦不难，况今靡神无不举。
- 会当劳以三日霖，绿浪黄云看掀舞。

## 拼音
- er3 he2 bu4 gui1 hu1 gu4 yu3 ， que4 xiang4 shu1 fang1 shu1 min3 yu3 。
- jiang1 dong1 shu4 yue4 bu4 de2 shu1 ， yi4 di4 kan4 yun2 zai4 he2 xu3 。
- jiu4 chuan2 zhong4 hu2 bei3 zhi1 bei3 ， mi3 jian4 zhen1 cheng2 deng3 ni2 tu3 。
- ru2 he2 bi3 sui4 gong1 ji2 si1 ， shuai1 jie2 bu4 neng2 kan1 zai4 gu3 。
- pin2 jia1 yi2 fan4 you3 bing4 ri4 ， yuan3 shi4 chao2 chui1 huo4 ting2 wu3 。
- zhu1 men2 dan4 zhi1 liang2 ke3 yan4 ， wo3 bei4 fan1 xian2 zi4 nan2 zhu3 。
- wan3 qie3 he2 xiu4 zao3 xiang4 shi2 ， chong1 bo4 bu4 xu1 yu2 chu4 shu3 。
- hu2 wei4 han4 shi4 fu4 ru2 ci3 ， zuo4 zhi4 shi1 ren2 xing2 ku3 yu3 。
- ru2 wen2 wu1 xi2 you3 tong1 ling2 ， xi1 xiang3 si4 feng2 ren2 wen4 yu4 。
- qian2 chao2 yi4 yu3 ku3 bu4 nan2 ， kuang4 jin1 mi2 shen2 wu2 bu4 ju3 。
- hui4 dang1 lao2 yi3 san1 ri4 lin2 ， lü4 lang4 huang2 yun2 kan4 xian1 wu3 。

## 注释

## 译文

## 赏析
