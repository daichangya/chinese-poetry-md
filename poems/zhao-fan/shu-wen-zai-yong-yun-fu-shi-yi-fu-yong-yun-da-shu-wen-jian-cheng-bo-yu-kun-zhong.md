---
id: zhao-fan-shu-wen-zai-yong-yun-fu-shi-yi-fu-yong-yun-da-shu-wen-jian-cheng-bo-yu-kun-zhong
title: 叔文再用韵赋诗亦复用韵答叔文兼呈伯玉昆仲
titlePinyin: shu1 wen2 zai4 yong4 yun4 fu4 shi1 yi4 fu4 yong4 yun4 da2 shu1 wen2 jian1 cheng2 bo2 yu4 kun1 zhong4
titleSlug: shu-wen-zai-yong-yun-fu-shi-yi-fu-yong-yun-da-shu-wen-jian-cheng-bo-yu-kun-zhong
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 杜陵心喜归茅宇，无复长安叹今雨。
- 事虽聊向朱阮论，身盖自与稷契许。
- 胡为流落不称意，长铗貂裘遍南土。
- 我尝细把遗诗读，大半悲伤闻战鼓。
- 徒空至德至大历，田车竟绝维庚午。
- 区区清{酉栗}与肥羊，何似松根茯苓煮。
- 是翁独破念吾庐，太息明光谁避暑。
- 诗穷如是仅得名，欲作诗人宁易语。
- 要呼同志共讨论，客里那知酒家妪。
- 便从瓮侧觅茂世，谁复尊中似文举。
- 共将崄韵搜崛奇，要逼蛟龙起飞舞。

## 拼音
- du4 ling2 xin1 xi3 gui1 mao2 yu3 ， wu2 fu4 chang2 an1 tan4 jin1 yu3 。
- shi4 sui1 liao2 xiang4 zhu1 ruan3 lun4 ， shen1 gai4 zi4 yu3 ji4 qi4 xu3 。
- hu2 wei4 liu2 luo4 bu4 cheng1 yi4 ， chang2 jia2 diao1 qiu2 bian4 nan2 tu3 。
- wo3 chang2 xi4 ba3 yi2 shi1 du2 ， da4 ban4 bei1 shang1 wen2 zhan4 gu3 。
- tu2 kong1 zhi4 de2 zhi4 da4 li4 ， tian2 che1 jing4 jue2 wei2 geng1 wu3 。
- qu1 qu1 qing1 { you3 li4 } yu3 fei2 yang2 ， he2 si4 song1 gen1 fu2 ling2 zhu3 。
- shi4 weng1 du2 po4 nian4 wu2 lu2 ， tai4 xi1 ming2 guang1 shui2 bi4 shu3 。
- shi1 qiong2 ru2 shi4 jin3 de2 ming2 ， yu4 zuo4 shi1 ren2 ning2 yi4 yu3 。
- yao4 hu1 tong2 zhi4 gong4 tao3 lun4 ， ke4 li3 na4 zhi1 jiu3 jia1 yu4 。
- bian4 cong2 weng4 ce4 mi4 mao4 shi4 ， shui2 fu4 zun1 zhong1 si4 wen2 ju3 。
- gong4 jiang1 xian3 yun4 sou1 jue2 qi2 ， yao4 bi1 jiao1 long2 qi3 fei1 wu3 。

## 注释

## 译文

## 赏析
