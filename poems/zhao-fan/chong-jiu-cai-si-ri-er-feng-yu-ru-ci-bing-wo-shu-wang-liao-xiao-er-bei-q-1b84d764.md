---
id: zhao-fan-chong-jiu-cai-si-ri-er-feng-yu-ru-ci-bing-wo-shu-wang-liao-xiao-er-bei-q-1b84d764
title: 重九才四日尔风雨如此病卧殊亡聊小儿辈取酒饮予且索作诗强和渊明九日闲居一首
titlePinyin: chong2 jiu3 cai2 si4 ri4 er3 feng1 yu3 ru2 ci3 bing4 wo4 shu1 wang2 liao2 xiao3 er2 bei4 qu3 jiu3 yin3 yu3 qie3 suo3 zuo4 shi1 qiang2 he2 yuan1 ming2 jiu3 ri4 xian2 ju1 yi4 shou3
titleSlug: chong-jiu-cai-si-ri-er-feng-yu-ru-ci-bing-wo-shu-wang-liao-xiao-er-bei-q-1b84d764
author: 赵蕃
authorPinyin: zhao4 fan1
authorSlug: zhao-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久不观陶诗，仿佛如前生。
- 忽此迫重九，意是渠所名。
- 我方卧病中，斋居忘昏明。
- 不知簷雨落，但觉奔涛声。
- 两儿绝可怜，弱者才五龄。
- 深悯乃翁惫，取酒前为倾。
- 岁月已如许，我衰难复荣。
- 但愿此可安，闾里无异情。
- 何必议徙居，终焉计将成。

## 拼音
- jiu3 bu4 guan1 tao2 shi1 ， fang3 fu2 ru2 qian2 sheng1 。
- hu1 ci3 po4 chong2 jiu3 ， yi4 shi4 qu2 suo3 ming2 。
- wo3 fang1 wo4 bing4 zhong1 ， zhai1 ju1 wang4 hun1 ming2 。
- bu4 zhi1 yan2 yu3 luo4 ， dan4 jue2 ben1 tao1 sheng1 。
- liang3 er2 jue2 ke3 lian2 ， ruo4 zhe3 cai2 wu3 ling2 。
- shen1 min3 nai3 weng1 bei4 ， qu3 jiu3 qian2 wei4 qing1 。
- sui4 yue4 yi3 ru2 xu3 ， wo3 shuai1 nan2 fu4 rong2 。
- dan4 yuan4 ci3 ke3 an1 ， lü2 li3 wu2 yi4 qing2 。
- he2 bi4 yi4 xi3 ju1 ， zhong1 yan1 ji4 jiang1 cheng2 。

## 注释

## 译文

## 赏析
