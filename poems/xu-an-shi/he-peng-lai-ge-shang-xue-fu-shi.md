---
id: xu-an-shi-he-peng-lai-ge-shang-xue-fu-shi
title: 和蓬莱阁赏雪赋诗
titlePinyin: he2 peng2 lai2 ge2 shang3 xue3 fu4 shi1
titleSlug: he-peng-lai-ge-shang-xue-fu-shi
author: 许安世
authorPinyin: xu3 an1 shi4
authorSlug: xu-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南国收藏晚，黅天凛烈兴。
- 日行黄道市，神御坎宫乘。
- 元化初施种，穷阴乍丧朋。
- 气随钧外转，云自泽中腾。
- 集霰纷余凛，号风助峻棱。
- 紫霄零杂珮，玄野碎增冰。
- 缟色坳窊遍，寒光上下凝。
- 候严知节应，空旷觉神澄。
- 透隙还同舞，因方不待绳。
- 雁飞朝愈急，鸡误夕相应。
- 吟絮飘吴苑，禋茅秀楚塍。
- 阶庭迷鹤鹜，林麓蔽薪蒸。
- 瑶水三千里，昆仑九万层。
- 槛前闚化国，波际失西陵。
- 舟兴怀安道，鲈思鄙季鹰。
- 胜游方罕值，高会喜相仍。
- 涨海雄藩屏，东侯实股肱。
- 蕊珠辞密侍，阿阁贲华称。
- 将幕开樽俎，宾筵集俊能。
- 醴杯亲劝酢，龙坂尽𬯀登。
- 郢唱人谁继，皋谟世共矜。
- 击辕知乱雅，附骥偶同蝇。
- 绾席尘空满，婴衣体讵胜。
- 仰瞻云汉丽，嘉惠岂虚膺。

## 拼音
- nan2 guo2 shou1 cang2 wan3 ， jin1 tian1 lin3 lie4 xing1 。
- ri4 xing2 huang2 dao4 shi4 ， shen2 yu4 kan3 gong1 cheng2 。
- yuan2 hua4 chu1 shi1 zhong3 ， qiong2 yin1 zha4 sang4 peng2 。
- qi4 sui2 jun1 wai4 zhuan3 ， yun2 zi4 ze2 zhong1 teng2 。
- ji2 xian4 fen1 yu2 lin3 ， hao4 feng1 zhu4 jun4 leng2 。
- zi3 xiao1 ling2 za2 pei4 ， xuan2 ye3 sui4 zeng1 bing1 。
- gao3 se4 ao4 wa1 bian4 ， han2 guang1 shang4 xia4 ning2 。
- hou4 yan2 zhi1 jie2 ying4 ， kong1 kuang4 jue2 shen2 cheng2 。
- tou4 xi4 hai2 tong2 wu3 ， yin1 fang1 bu2 dai4 sheng2 。
- yan4 fei1 chao2 yu4 ji2 ， ji1 wu4 xi1 xiang1 ying4 。
- yin2 xu4 piao1 wu2 yuan4 ， yin1 mao2 xiu4 chu3 cheng2 。
- jie1 ting2 mi2 he4 wu4 ， lin2 lu4 bi4 xin1 zheng1 。
- yao2 shui3 san1 qian1 li3 ， kun1 lun2 jiu3 wan4 ceng2 。
- kan3 qian2 kui1 hua4 guo2 ， bo1 ji4 shi1 xi1 ling2 。
- zhou1 xing1 huai2 an1 dao4 ， lu2 si1 bi3 ji4 ying1 。
- sheng4 you2 fang1 han3 zhi2 ， gao1 hui4 xi3 xiang1 reng2 。
- zhang3 hai3 xiong2 fan1 ping2 ， dong1 hou2 shi2 gu3 gong1 。
- rui3 zhu1 ci2 mi4 shi4 ， a1 ge2 ben1 hua2 cheng1 。
- jiang1 mu4 kai1 zun1 zu3 ， bin1 yan2 ji2 jun4 neng2 。
- li3 bei1 qin1 quan4 cu4 ， long2 ban3 jin4 ji1 deng1 。
- ying3 chang4 ren2 shui2 ji4 ， gao1 mo2 shi4 gong4 jin1 。
- ji1 yuan2 zhi1 luan4 ya3 ， fu4 ji4 ou3 tong2 ying2 。
- wan3 xi2 chen2 kong1 man3 ， ying1 yi1 ti3 ju4 sheng4 。
- yang3 zhan1 yun2 han4 li4 ， jia1 hui4 qi3 xu1 ying1 。

## 注释

## 译文

## 赏析
