---
id: shi-ju-jian-zhi-zhi-ge
title: 止止阁
titlePinyin: zhi3 zhi3 ge2
titleSlug: zhi-zhi-ge
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 回阑浄如拭，古灶寒不烟。
- 宿之用弥壮，渟则澄以鲜。
- 乡来矜襄陵，今焉碧渊渊。
- 乡来观燎原，今也不复然。
- 激湍反其性，静则知其天。
- 抑炎弗用智，智烛天地先。
- 悠然百不理，复簷飞画船。
- 拍阑抚寥泬，倚楹鉴清涟。
- 山黛渺茫绿，水花先后妍。
- 原隰烟雨时，万变了目前。
- 泛观尘土中，搏攫如乌鸢。
- 娄藏满籝金，更聚百屋钱。
- 亡弓苦妄冀，去剑疑将还。
- 拟分芭蕉鹿，去馌虞芮田。
- 营营复营营，万绪膏火煎。
- 何如歌吉祥，亹亹乐者全。

## 拼音
- hui2 lan2 jing4 ru2 shi4 ， gu3 zao4 han2 bu4 yan1 。
- su4 zhi1 yong4 mi2 zhuang4 ， ting2 ze2 cheng2 yi3 xian1 。
- xiang1 lai2 jin1 xiang1 ling2 ， jin1 yan1 bi4 yuan1 yuan1 。
- xiang1 lai2 guan1 liao2 yuan2 ， jin1 ye3 bu2 fu4 ran2 。
- ji1 tuan1 fan3 qi2 xing4 ， jing4 ze2 zhi1 qi2 tian1 。
- yi4 yan2 fu2 yong4 zhi4 ， zhi4 zhu2 tian1 di4 xian1 。
- you1 ran2 bai3 bu4 li3 ， fu4 yan2 fei1 hua4 chuan2 。
- pai1 lan2 fu3 liao2 jue2 ， yi3 ying2 jian4 qing1 lian2 。
- shan1 dai4 miao3 mang2 lü4 ， shui3 hua1 xian1 hou4 yan2 。
- yuan2 xi2 yan1 yu3 shi2 ， wan4 bian4 le0 mu4 qian2 。
- fan4 guan1 chen2 tu3 zhong1 ， bo2 jue2 ru2 wu1 yuan1 。
- lou2 cang2 man3 ying2 jin1 ， geng4 ju4 bai3 wu1 qian2 。
- wang2 gong1 ku3 wang4 ji4 ， qu4 jian4 yi2 jiang1 hai2 。
- ni3 fen1 ba1 jiao1 lu4 ， qu4 ye4 yu2 rui4 tian2 。
- ying2 ying2 fu4 ying2 ying2 ， wan4 xu4 gao1 huo3 jian1 。
- he2 ru2 ge1 ji2 xiang2 ， wei3 wei3 le4 zhe3 quan2 。

## 注释

## 译文

## 赏析
