---
id: shi-ju-jian-dai-ren-yu-jing-xiang-li-zhi-shuai
title: 代人与荆襄李制帅
titlePinyin: dai4 ren2 yu3 jing1 xiang1 li3 zhi4 shuai4
titleSlug: dai-ren-yu-jing-xiang-li-zhi-shuai
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桃花武陵原，千骑访旧游。
- 旧题鬼神护，苔藓封蛟虬。
- 是时原中花，炫昼烂不收。
- 稚耄相懽呼，再拜罗道周。
- 一闻謦咳声，曰似吾故侯。
- 侯今飞上天，盟在沧江鸥。
- 公来席未温，玉帐凉生秋。
- 粘天洞庭北，襄楚当襟喉。
- 小屈经纶手，平分宵旰忧。
- 风清鹦鹉洲，月满黄鹤楼。
- 黄鹤去不返，万灶栖貔貅。
- 白羽青纶巾，坐寝淮南谋。
- 文武固一道，貂蝉出兜鍪。
- 致身须黄阁，看镜方黑头。
- 故家迈种德，台辅不足酬。
- 颓支邹鲁澜，末障洙泗流。
- 载观统有宗，抑使俗不浮。
- 古道复大明，殊俗皆蒙休。
- 况夫蜀文章，眉独称雄酋。
- 多应峩眉月，只照东家丘。

## 拼音
- tao2 hua1 wu3 ling2 yuan2 ， qian1 qi2 fang3 jiu4 you2 。
- jiu4 ti2 gui3 shen2 hu4 ， tai2 xian3 feng1 jiao1 qiu2 。
- shi4 shi2 yuan2 zhong1 hua1 ， xuan4 zhou4 lan4 bu4 shou1 。
- zhi4 mao4 xiang1 huan1 hu1 ， zai4 bai4 luo2 dao4 zhou1 。
- yi4 wen2 qing3 hai1 sheng1 ， yue1 si4 wu2 gu4 hou2 。
- hou2 jin1 fei1 shang4 tian1 ， meng2 zai4 cang1 jiang1 ou1 。
- gong1 lai2 xi2 wei4 wen1 ， yu4 zhang4 liang2 sheng1 qiu1 。
- nian2 tian1 dong4 ting2 bei3 ， xiang1 chu3 dang1 jin1 hou2 。
- xiao3 qu1 jing1 lun2 shou3 ， ping2 fen1 xiao1 gan4 you1 。
- feng1 qing1 ying1 wu3 zhou1 ， yue4 man3 huang2 he4 lou2 。
- huang2 he4 qu4 bu4 fan3 ， wan4 zao4 qi1 pi2 xiu1 。
- bai2 yu3 qing1 lun2 jin1 ， zuo4 qin3 huai2 nan2 mou2 。
- wen2 wu3 gu4 yi2 dao4 ， diao1 chan2 chu1 dou1 mou2 。
- zhi4 shen1 xu1 huang2 ge2 ， kan4 jing4 fang1 hei1 tou2 。
- gu4 jia1 mai4 zhong3 de2 ， tai2 fu3 bu4 zu2 chou2 。
- tui2 zhi1 zou1 lu3 lan2 ， mo4 zhang4 zhu1 si4 liu2 。
- zai3 guan1 tong3 you3 zong1 ， yi4 shi3 su2 bu4 fu2 。
- gu3 dao4 fu4 da4 ming2 ， shu1 su2 jie1 meng2 xiu1 。
- kuang4 fu1 shu3 wen2 zhang1 ， mei2 du2 cheng1 xiong2 qiu2 。
- duo1 ying4 e2 mei2 yue4 ， zhi1 zhao4 dong1 jia1 qiu1 。

## 注释

## 译文

## 赏析
