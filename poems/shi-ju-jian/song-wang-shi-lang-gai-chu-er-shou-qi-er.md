---
id: shi-ju-jian-song-wang-shi-lang-gai-chu-er-shou-qi-er
title: 送王侍郎改除二首  其二
titlePinyin: song4 wang2 shi4 lang2 gai3 chu2 er4 shou3     qi2 er4
titleSlug: song-wang-shi-lang-gai-chu-er-shou-qi-er
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泉石岂不好，老我泉石心。
- 可无鹪鹩枝，来傍威凤林。
- 凤兮千仞翔，览德斯下临。
- 青冥丛玉霄，洞视潜伏深。
- 枪榆六月息，共听朝阳吟。
- 梧桐生朝阳，老干垂层阴。
- 夕霭联晨霏，凉入薰风琴。
- 扣弦借清商，千里秋沈沈。
- 乡来嘲哳声，不复沸釜鬵。
- 卷舌绝音响，泯默如病瘖。
- 采羽仍嘤嘤，善类还愔愔。
- 醴泉与竹实，报效杳莫寻。
- 且复事颂祷，耸德齐巍岑。
- 词藻苦羞涩，戛击非球琳。
- 伫为王者瑞，九成仪韶音。

## 拼音
- quan2 shi2 qi3 bu4 hao3 ， lao3 wo3 quan2 shi2 xin1 。
- ke3 wu2 jiao1 liao2 zhi1 ， lai2 bang4 wei1 feng4 lin2 。
- feng4 xi1 qian1 ren4 xiang2 ， lan3 de2 si1 xia4 lin2 。
- qing1 ming2 cong2 yu4 xiao1 ， dong4 shi4 qian2 fu2 shen1 。
- qiang1 yu2 liu4 yue4 xi1 ， gong4 ting1 chao2 yang2 yin2 。
- wu2 tong2 sheng1 chao2 yang2 ， lao3 gan1 chui2 ceng2 yin1 。
- xi1 ai3 lian2 chen2 fei1 ， liang2 ru4 xun1 feng1 qin2 。
- kou4 xian2 jie4 qing1 shang1 ， qian1 li3 qiu1 shen3 shen3 。
- xiang1 lai2 chao2 zha1 sheng1 ， bu2 fu4 fei4 fu3 xin2 。
- juan4 she2 jue2 yin1 xiang3 ， min3 mo4 ru2 bing4 yin1 。
- cai3 yu3 reng2 ying1 ying1 ， shan4 lei4 hai2 yin1 yin1 。
- li3 quan2 yu3 zhu2 shi2 ， bao4 xiao4 yao3 mo4 xun2 。
- qie3 fu4 shi4 song4 dao3 ， song3 de2 qi2 wei1 cen2 。
- ci2 zao3 ku3 xiu1 se4 ， jia2 ji1 fei1 qiu2 lin2 。
- zhu4 wei4 wang2 zhe3 rui4 ， jiu3 cheng2 yi2 shao2 yin1 。

## 注释

## 译文

## 赏析
