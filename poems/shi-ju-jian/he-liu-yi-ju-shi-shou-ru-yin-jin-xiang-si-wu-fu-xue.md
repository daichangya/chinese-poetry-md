---
id: shi-ju-jian-he-liu-yi-ju-shi-shou-ru-yin-jin-xiang-si-wu-fu-xue
title: 和六一居士守汝阴禁相似物赋雪
titlePinyin: he2 liu4 yi1 ju1 shi4 shou3 ru3 yin1 jin4 xiang1 si4 wu4 fu4 xue3
titleSlug: he-liu-yi-ju-shi-shou-ru-yin-jin-xiang-si-wu-fu-xue
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 涟漪碎剪成新萼，廉纤带雨尤轻薄。
- 人间但见巧番腾，天上不知谁制作。
- 九地瑕疵都粉饰，重云揞塞难恢廓。
- 晓光夺目增眩转，夜色侵灯尤闪烁。
- 康庄充斥去无路，老干压低摇不落。
- 寒棱冻得水生皮，气艳冷欺裘拥貉。
- 可胜思苦相嘲谑，旋忘手冻争拏攫。
- 乱委平堆可照书，圆瑳小握供弹雀。
- 静闻裂竹亟扶颠，勇作探春思蹑𪨗。
- 犯寒果胜附炎热，苦饥预庆歌丰乐。
- 长须嫩煮蚓方泣，小龙新破团初瀹。
- 默观造物真戏剧，更看一色吞沙漠。
- 载赓险韵付衔枚，孤军大敌空横槊。
- 寡和尤知白雪高，非偶自贻齐大噱。

## 拼音
- lian2 yi1 sui4 jian3 cheng2 xin1 e4 ， lian2 xian1 dai4 yu3 you2 qing1 bo2 。
- ren2 jian1 dan4 jian4 qiao3 fan1 teng2 ， tian1 shang4 bu4 zhi1 shui2 zhi4 zuo4 。
- jiu3 di4 xia2 ci1 dou1 fen3 shi4 ， zhong4 yun2 an3 sai1 nan2 hui1 kuo4 。
- xiao3 guang1 duo2 mu4 zeng1 xuan4 zhuan3 ， ye4 se4 qin1 deng1 you2 shan3 shuo4 。
- kang1 zhuang1 chong1 chi4 qu4 wu2 lu4 ， lao3 gan1 ya1 di1 yao2 bu2 luo4 。
- han2 leng2 dong4 de2 shui3 sheng1 pi2 ， qi4 yan4 leng3 qi1 qiu2 yong1 mo4 。
- ke3 sheng4 si1 ku3 xiang1 chao2 xue4 ， xuan2 wang4 shou3 dong4 zheng1 na2 jue2 。
- luan4 wei3 ping2 dui1 ke3 zhao4 shu1 ， yuan2 cuo1 xiao3 wo4 gong4 tan2 que4 。
- jing4 wen2 lie4 zhu2 ji2 fu2 dian1 ， yong3 zuo4 tan4 chun1 si1 nie4 𪨗 。
- fan4 han2 guo3 sheng4 fu4 yan2 re4 ， ku3 ji1 yu4 qing4 ge1 feng1 le4 。
- chang2 xu1 nen4 zhu3 yin3 fang1 qi4 ， xiao3 long2 xin1 po4 tuan2 chu1 yue4 。
- mo4 guan1 zao4 wu4 zhen1 xi4 ju4 ， geng4 kan4 yi2 se4 tun1 sha1 mo4 。
- zai3 geng1 xian3 yun4 fu4 xian2 mei2 ， gu1 jun1 da4 di2 kong1 heng2 shuo4 。
- gua3 he2 you2 zhi1 bai2 xue3 gao1 ， fei1 ou3 zi4 yi2 qi2 da4 jue2 。

## 注释

## 译文

## 赏析
