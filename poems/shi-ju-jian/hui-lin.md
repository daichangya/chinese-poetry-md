---
id: shi-ju-jian-hui-lin
title: 蕙林
titlePinyin: hui4 lin2
titleSlug: hui-lin
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 薰有腾芳蕙，莸无砌埒金。
- 绿窗涵一镜，朱户掩双岑。
- 度土观肥瘠，移根较浅深。
- 不愁新绿暗，长恐软红侵。
- 剪翠滋繁露，留芬引碧浔。
- 芝兰元并德，姚魏不同心。
- 暑战知勍敌，霜零抚壮襟。
- 晓梳风猎猎，晚沐雨森森。
- 草色分春思，苔痕借夕阴。
- 缀藂流夜照，拥砌递秋吟。
- 佳树青油幕，幽泉绿绮琴。
- 帐空从鹤怨，盟在听鸥寻。
- 触胜齐蛮负，骚亡甚雅沉。
- 吮香须细写，搔短惬芳簪。
- 野逸勤招隠，清狂苦不禁。
- 悠然饱风味，送目挂岑崟。

## 拼音
- xun1 you3 teng2 fang1 hui4 ， you2 wu2 qi4 lie4 jin1 。
- lü4 chuang1 han2 yi2 jing4 ， zhu1 hu4 yan3 shuang1 cen2 。
- du4 tu3 guan1 fei2 ji2 ， yi2 gen1 jiao4 qian3 shen1 。
- bu4 chou2 xin1 lü4 an4 ， chang2 kong3 ruan3 hong2 qin1 。
- jian3 cui4 zi1 fan2 lu4 ， liu2 fen1 yin3 bi4 xun2 。
- zhi1 lan2 yuan2 bing4 de2 ， yao2 wei4 bu4 tong2 xin1 。
- shu3 zhan4 zhi1 qing2 di2 ， shuang1 ling2 fu3 zhuang4 jin1 。
- xiao3 shu1 feng1 lie4 lie4 ， wan3 mu4 yu3 sen1 sen1 。
- cao3 se4 fen1 chun1 si1 ， tai2 hen2 jie4 xi1 yin1 。
- zhui4 cong2 liu2 ye4 zhao4 ， yong1 qi4 di4 qiu1 yin2 。
- jia1 shu4 qing1 you2 mu4 ， you1 quan2 lü4 qi3 qin2 。
- zhang4 kong1 cong2 he4 yuan4 ， meng2 zai4 ting1 ou1 xun2 。
- chu4 sheng4 qi2 man2 fu4 ， sao1 wang2 shen4 ya3 chen2 。
- shun3 xiang1 xu1 xi4 xie3 ， sao1 duan3 qie4 fang1 zan1 。
- ye3 yi4 qin2 zhao1 yin3 ， qing1 kuang2 ku3 bu4 jin1 。
- you1 ran2 bao3 feng1 wei4 ， song4 mu4 gua4 cen2 yin2 。

## 注释

## 译文

## 赏析
