---
id: shi-ju-jian-wen-xue-hu-zhang-qian-pan-fu
title: 闻雪湖张签判讣
titlePinyin: wen2 xue3 hu2 zhang1 qian1 pan4 fu4
titleSlug: wen-xue-hu-zhang-qian-pan-fu
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嘉兴陆长官，遗我尺素书。
- 报云钧天诏九地，夺我好友张雪湖。
- 雪湖翩翩上天去，下眎尘滓知何如。
- 因依未去时，泠然山泽癯。
- 万象困搜搅，撚断苍髯须。
- 十年不调闭户居，铁石不受烟火腴。
- 辟俗如辟豕负涂，后来稍稍低簪裾，百步掩鼻犹反趋。
- 官高金多娇妻奴，蠛蠓乱眼才斯须。
- 填门只有长者车，北海尊酒无时无。
- 明朝一饭欠宿储，印泥指爪嗟鸿鹄。
- 精明定化为兰菊，纫称骚人陆离佩，英泛绿尊浇魁雷。
- 骚人之腹秋蝉清，吐芳腾馥日日新。
- 纷纷郁郁仍轮囷，散为天地无边春。

## 拼音
- jia1 xing1 lu4 zhang3 guan1 ， yi2 wo3 chi3 su4 shu1 。
- bao4 yun2 jun1 tian1 zhao4 jiu3 di4 ， duo2 wo3 hao3 you3 zhang1 xue3 hu2 。
- xue3 hu2 pian1 pian1 shang4 tian1 qu4 ， xia4 shi4 chen2 zi3 zhi1 he2 ru2 。
- yin1 yi1 wei4 qu4 shi2 ， ling2 ran2 shan1 ze2 qu2 。
- wan4 xiang4 kun4 sou1 jiao3 ， nian3 duan4 cang1 ran2 xu1 。
- shi2 nian2 bu4 tiao2 bi4 hu4 ju1 ， tie3 shi2 bu2 shou4 yan1 huo3 yu2 。
- pi4 su2 ru2 pi4 shi3 fu4 tu2 ， hou4 lai2 shao1 shao1 di1 zan1 ju1 ， bai3 bu4 yan3 bi2 you2 fan3 qu1 。
- guan1 gao1 jin1 duo1 jiao1 qi1 nu2 ， mie4 meng3 luan4 yan3 cai2 si1 xu1 。
- tian2 men2 zhi3 you3 zhang3 zhe3 che1 ， bei3 hai3 zun1 jiu3 wu2 shi2 wu2 。
- ming2 chao2 yi2 fan4 qian4 su4 chu3 ， yin4 ni2 zhi3 zhua3 jie1 hong2 hu2 。
- jing1 ming2 ding4 hua4 wei2 lan2 ju2 ， ren4 cheng1 sao1 ren2 lu4 li2 pei4 ， ying1 fan4 lü4 zun1 jiao1 kui2 lei2 。
- sao1 ren2 zhi1 fu4 qiu1 chan2 qing1 ， tu3 fang1 teng2 fu4 ri4 ri4 xin1 。
- fen1 fen1 yu4 yu4 reng2 lun2 qun1 ， san4 wei4 tian1 di4 wu2 bian1 chun1 。

## 注释

## 译文

## 赏析
