---
id: shi-ju-jian-fei-tuan
title: 飞湍
titlePinyin: fei1 tuan1
titleSlug: fei-tuan
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 飞湍衮衮飞当户，平地隆隆万鼍鼓。
- 澎轰乱石震风霆，崩奔千仞无朝莫。
- 涛神何许驾潮来，余愤未平方震怒。
- 又若飞廉声万窍，余勇尚多无处贾。
- 年时旱涸尚如此，况当八月九月雨。
- 渊潜虽伏不能安，林栖欲寐还惊顾。
- 山翁惯听如不闻，只应自乐山中趣。
- 对床展转悲游子，咫尺华胥迷去路。
- 欲随胡蝶翩翩举，空过夜遥忘栩栩。
- 起来晨炊恶草具，误作迅雷仍失筯。
- 呼童秣马不少驻，不待黎明出山去。
- 出山定入红尘去，欲去谓言姑小住。
- 此声不似郑声淫，聒耳虽喧君勿恶。

## 拼音
- fei1 tuan1 gun3 gun3 fei1 dang1 hu4 ， ping2 di4 long2 long2 wan4 tuo2 gu3 。
- peng2 hong1 luan4 shi2 zhen4 feng1 ting2 ， beng1 ben1 qian1 ren4 wu2 chao2 mo4 。
- tao1 shen2 he2 xu3 jia4 chao2 lai2 ， yu2 fen4 wei4 ping2 fang1 zhen4 nu4 。
- you4 ruo4 fei1 lian2 sheng1 wan4 qiao4 ， yu2 yong3 shang4 duo1 wu2 chu4 jia3 。
- nian2 shi2 han4 he2 shang4 ru2 ci3 ， kuang4 dang1 ba1 yue4 jiu3 yue4 yu3 。
- yuan1 qian2 sui1 fu2 bu4 neng2 an1 ， lin2 qi1 yu4 mei4 hai2 jing1 gu4 。
- shan1 weng1 guan4 ting1 ru2 bu4 wen2 ， zhi1 ying4 zi4 le4 shan1 zhong1 qu4 。
- dui4 chuang2 zhan3 zhuan3 bei1 you2 zi3 ， zhi3 chi3 hua2 xu1 mi2 qu4 lu4 。
- yu4 sui2 hu2 die2 pian1 pian1 ju3 ， kong1 guo4 ye4 yao2 wang4 xu3 xu3 。
- qi3 lai2 chen2 chui1 e4 cao3 ju4 ， wu4 zuo4 xun4 lei2 reng2 shi1 zhu4 。
- hu1 tong2 mo4 ma3 bu4 shao3 zhu4 ， bu2 dai4 li2 ming2 chu1 shan1 qu4 。
- chu1 shan1 ding4 ru4 hong2 chen2 qu4 ， yu4 qu4 wei4 yan2 gu1 xiao3 zhu4 。
- ci3 sheng1 bu2 si4 zheng4 sheng1 yin2 ， guo1 er3 sui1 xuan1 jun1 wu4 e4 。

## 注释

## 译文

## 赏析
