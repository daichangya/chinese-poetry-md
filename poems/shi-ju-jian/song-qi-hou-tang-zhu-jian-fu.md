---
id: shi-ju-jian-song-qi-hou-tang-zhu-jian-fu
title: 送琦后堂住荐福
titlePinyin: song4 qi2 hou4 tang2 zhu4 jian4 fu2
titleSlug: song-qi-hou-tang-zhu-jian-fu
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 锦屏之英老大隋，孤芳寄林非所宜。
- 南堂特榻越常轨，东山陷虎藏深机。
- 稽山之琦后来秀，倔强不落古人后。
- 后堂新破北山荒，夺食驱耕夸敏手。
- 古已往矣不可觅，胡为区区蹈陈迹。
- 衲僧怀袖卷风云，何地不容轰霹雳。
- 吾常学古不学今，确持谠直甘陆沈。
- 顾影自立时自箴，舍公其谁知此心。
- 公今老牯群中去，转位回机头角露。
- 所存匪石不可移，万里骁腾在初步。

## 拼音
- jin3 ping2 zhi1 ying1 lao3 da4 sui2 ， gu1 fang1 ji4 lin2 fei1 suo3 yi2 。
- nan2 tang2 te4 ta4 yue4 chang2 gui3 ， dong1 shan1 xian4 hu3 cang2 shen1 ji1 。
- ji1 shan1 zhi1 qi2 hou4 lai2 xiu4 ， jue2 jiang4 bu2 luo4 gu3 ren2 hou4 。
- hou4 tang2 xin1 po4 bei3 shan1 huang1 ， duo2 shi2 qu1 geng1 kua1 min3 shou3 。
- gu3 yi3 wang3 yi3 bu4 ke3 mi4 ， hu2 wei4 qu1 qu1 dao3 chen2 ji4 。
- na4 seng1 huai2 xiu4 juan4 feng1 yun2 ， he2 di4 bu4 rong2 hong1 pi1 li4 。
- wu2 chang2 xue2 gu3 bu4 xue2 jin1 ， que4 chi2 dang3 zhi2 gan1 lu4 shen3 。
- gu4 ying3 zi4 li4 shi2 zi4 zhen1 ， she4 gong1 qi2 shui2 zhi1 ci3 xin1 。
- gong1 jin1 lao3 gu3 qun2 zhong1 qu4 ， zhuan3 wei4 hui2 ji1 tou2 jiao3 lu4 。
- suo3 cun2 fei3 shi2 bu4 ke3 yi2 ， wan4 li3 xiao1 teng2 zai4 chu1 bu4 。

## 注释

## 译文

## 赏析
