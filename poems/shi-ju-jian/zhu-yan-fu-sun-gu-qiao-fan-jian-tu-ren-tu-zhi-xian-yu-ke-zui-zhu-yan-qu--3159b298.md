---
id: shi-ju-jian-zhu-yan-fu-sun-gu-qiao-fan-jian-tu-ren-tu-zhi-xian-yu-ke-zui-zhu-yan-qu--3159b298
title: 竹岩赋孙谷桥墦间图人徒知献谀可罪竹岩取受谀者并按
titlePinyin: zhu2 yan2 fu4 sun1 gu3 qiao2 fan2 jian1 tu2 ren2 tu2 zhi1 xian4 yu2 ke3 zui4 zhu2 yan2 qu3 shou4 yu2 zhe3 bing4 an4
titleSlug: zhu-yan-fu-sun-gu-qiao-fan-jian-tu-ren-tu-zhi-xian-yu-ke-zui-zhu-yan-qu--3159b298
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宁图豕负涂，毋写乞墦图。
- 枉著迂奇思，徒将媿贱夫。
- 矫情工谄媚，失计堕闚阈。
- 逐鹿身忘反，亡羊口谩糊。
- 饱虽令己王，饥解把人驱。
- 毫发无新计，朝晡只故吾。
- 有如扳佞幸，宁复顾揶揄。
- 竭泽先崇货，倾城后进姝。
- 匿瑕彰外洁，饰诈护中洿。
- 豕燎难逃虱，城崩孰纵狐。
- 知几属明哲，先物在斯须。
- 宠数占忘醴，归心忆脍鲈。
- 东篱怀醉令，故态舍狂奴。
- 鸿听云沈迹，龟宁尾曳涂。
- 盍观薇蕨瘦，弗与割烹殊。
- 不智方能谄，非愚肯受谀。
- 欲邀天爵贵，廉耻乃菑畬。

## 拼音
- ning2 tu2 shi3 fu4 tu2 ， wu2 xie3 qi3 fan2 tu2 。
- wang3 zhu4 yu1 qi2 si1 ， tu2 jiang1 kui4 jian4 fu1 。
- jiao3 qing2 gong1 chan3 mei4 ， shi1 ji4 duo4 kui1 yu4 。
- zhu2 lu4 shen1 wang4 fan3 ， wang2 yang2 kou3 man4 hu2 。
- bao3 sui1 ling4 ji3 wang2 ， ji1 jie3 ba3 ren2 qu1 。
- hao2 fa1 wu2 xin1 ji4 ， chao2 bu1 zhi1 gu4 wu2 。
- you3 ru2 ban1 ning4 xing4 ， ning2 fu4 gu4 ye2 yu2 。
- jie2 ze2 xian1 chong2 huo4 ， qing1 cheng2 hou4 jin4 shu1 。
- ni4 xia2 zhang1 wai4 jie2 ， shi4 zha4 hu4 zhong1 wu1 。
- shi3 liao2 nan2 tao2 shi1 ， cheng2 beng1 shu2 zong4 hu2 。
- zhi1 ji3 shu3 ming2 zhe2 ， xian1 wu4 zai4 si1 xu1 。
- chong3 shu4 zhan4 wang4 li3 ， gui1 xin1 yi4 kuai4 lu2 。
- dong1 li2 huai2 zui4 ling4 ， gu4 tai4 she4 kuang2 nu2 。
- hong2 ting1 yun2 shen3 ji4 ， gui1 ning2 wei3 ye4 tu2 。
- he2 guan1 wei1 jue2 shou4 ， fu2 yu3 ge1 peng1 shu1 。
- bu2 zhi4 fang1 neng2 chan3 ， fei1 yu2 ken3 shou4 yu2 。
- yu4 yao1 tian1 jue2 gui4 ， lian2 chi3 nai3 zi1 she1 。

## 注释

## 译文

## 赏析
