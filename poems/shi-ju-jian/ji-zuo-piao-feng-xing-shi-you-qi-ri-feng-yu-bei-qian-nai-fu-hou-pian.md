---
id: shi-ju-jian-ji-zuo-piao-feng-xing-shi-you-qi-ri-feng-yu-bei-qian-nai-fu-hou-pian
title: 既作飘风行十有七日风雨倍前乃赋后篇
titlePinyin: ji4 zuo4 piao1 feng1 xing2 shi2 you3 qi1 ri4 feng1 yu3 bei4 qian2 nai3 fu4 hou4 pian1
titleSlug: ji-zuo-piao-feng-xing-shi-you-qi-ri-feng-yu-bei-qian-nai-fu-hou-pian
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夏首魃为虐，种插喧戽车。
- 骎骎六七月，原野皆菁华。
- 再拜田祖赐，熨帖海若家。
- 大有课水耨，小康占山畬。
- 因依瞻江云，西北起𪿫车。
- 归来省户牖，绸缪亟撑叉。
- 须臾眂沟壍，揞塞深搔杷。
- 大块果噫欠，天阔谁能遮。
- 水立十丈浑，吹沙复流沙。
- 江海尚若此，柰此个稌花。
- 再驾才浃旬，怒很尤雄夸。
- 簷声挟霶𩃱，谷口应{含牙}谺。
- 岂其发育初，继以肃杀加。
- 吹嘘咸失中，刑赏仍过差。
- 乡来赤壁火，万艘沈碧涯。
- 鬼操逃天诛，不勦残贼芽。
- 巽二死余责，噬脐徒咨嗟。
- 矫矫水中龙，浮硖千万艖。
- 尺箠笞独夫，鼎足成一家。
- 至今说蜚廉，慷慨徒拜嘉。
- 云胡艰难际，狂暴相纷拏。
- 耕夫日悬悬，馌媪霜髿髿。
- 欲刈争淬镰，欲获竞整耞。
- 私偿忧并吞，官输虞扑挝。
- 妄冀丰民天，仰天号且呀。
- 反吹果何道，身正心不瑕。
- 𫍢𫍢沸𫇴荛，静默宜无哗。
- 聪明弗遐弃，试以置齿牙。
- 千虑贵一得，何必棼于麻。
- 更诘姬旦鬼，勿谓东山赊。

## 拼音
- xia4 shou3 ba2 wei4 nüe4 ， zhong3 cha1 xuan1 hu4 che1 。
- qin1 qin1 liu4 qi1 yue4 ， yuan2 ye3 jie1 jing1 hua2 。
- zai4 bai4 tian2 zu3 ci4 ， yu4 tie1 hai3 ruo4 jia1 。
- da4 you3 ke4 shui3 nou4 ， xiao3 kang1 zhan4 shan1 she1 。
- yin1 yi1 zhan1 jiang1 yun2 ， xi1 bei3 qi3 𪿫 che1 。
- gui1 lai2 sheng3 hu4 you3 ， chou2 mou2 ji2 cheng1 cha1 。
- xu1 yu2 shi4 gou1 qian4 ， an3 sai1 shen1 sao1 pa2 。
- da4 kuai4 guo3 yi1 qian4 ， tian1 kuo4 shui2 neng2 zhe1 。
- shui3 li4 shi2 zhang4 hun2 ， chui1 sha1 fu4 liu2 sha1 。
- jiang1 hai3 shang4 ruo4 ci3 ， nai4 ci3 ge4 tu2 hua1 。
- zai4 jia4 cai2 jia1 xun2 ， nu4 hen3 you2 xiong2 kua1 。
- yan2 sheng1 xie2 pang1 𩃱 ， gu3 kou3 ying4 { han2 ya2 } xia1 。
- qi3 qi2 fa1 yu4 chu1 ， ji4 yi3 su4 sha1 jia1 。
- chui1 xu1 xian2 shi1 zhong1 ， xing2 shang3 reng2 guo4 cha4 。
- xiang1 lai2 chi4 bi4 huo3 ， wan4 sou1 shen3 bi4 ya2 。
- gui3 cao1 tao2 tian1 zhu1 ， bu4 jiao3 can2 zei2 ya2 。
- xun4 er4 si3 yu2 ze2 ， shi4 qi2 tu2 zi1 jie1 。
- jiao3 jiao3 shui3 zhong1 long2 ， fu2 xia2 qian1 wan4 cha1 。
- chi3 chui2 chi1 du2 fu1 ， ding3 zu2 cheng2 yi4 jia1 。
- zhi4 jin1 shuo1 fei1 lian2 ， kang1 kai3 tu2 bai4 jia1 。
- yun2 hu2 jian1 nan2 ji4 ， kuang2 bao4 xiang1 fen1 na2 。
- geng1 fu1 ri4 xuan2 xuan2 ， ye4 ao3 shuang1 sha1 sha1 。
- yu4 yi4 zheng1 cui4 lian2 ， yu4 huo4 jing4 zheng3 jia1 。
- si1 chang2 you1 bing4 tun1 ， guan1 shu1 yu2 pu1 wo1 。
- wang4 ji4 feng1 min2 tian1 ， yang3 tian1 hao4 qie3 ya0 。
- fan3 chui1 guo3 he2 dao4 ， shen1 zheng4 xin1 bu4 xia2 。
- 𫍢 𫍢 fei4 𫇴 rao2 ， jing4 mo4 yi2 wu2 hua2 。
- cong1 ming0 fu2 xia2 qi4 ， shi4 yi3 zhi4 chi3 ya2 。
- qian1 lü4 gui4 yi4 de2 ， he2 bi4 fen2 yu2 ma2 。
- geng4 jie2 ji1 dan4 gui3 ， wu4 wei4 dong1 shan1 she1 。

## 注释

## 译文

## 赏析
