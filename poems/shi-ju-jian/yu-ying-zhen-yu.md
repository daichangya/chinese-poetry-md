---
id: shi-ju-jian-yu-ying-zhen-yu
title: 与应真遇
titlePinyin: yu3 ying4 zhen1 yu4
titleSlug: yu-ying-zhen-yu
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神游八极乘风车，小复按辔凌谽谺。
- 龙湫下瞰不咫尺，下有深窦无底无津涯。
- 应真长年一扪膝，俯观尘滓井底蛙。
- 朝来岩室忽閴寂，水流山空鹊槎槎。
- 浮云出岫杳杳不可馽，锡声小振巅云丫。
- 问之何以出山去，一笑不知山日斜。
- 共看八纮浄如洗，五云明洁从东嘉。
- 山川所钟一人耳，半千千载何其遐。
- 经纶才大辅以德，八斗一石初何加。
- 天公不忍世寂寞，慭遗一老为国华。
- 一经指授豹则虎，未获印可龙仍蛇。
- 去寻宿觉言外意，助发康乐毫端花。
- 粲然颖脱世间语，简古佶屈仍聱牙。
- 称扬此老长不老，岂惮弱水蓬莱赊。
- 纶巾羽扇凛如画，恍然来泛丛霄楂。
- 群仙奔走敬且肃，百神呵护严不哗。
- 知公醉经不以酒，玉盌自浇新露芽。
- 谓言正传仅如缕，邪说诐行纷于麻。
- 正音一震击聋瞽，洗空乱耳秋池蛙。
- 廉隅道丧日滋甚，习俗侈靡相矜夸。
- 清风俭德起颓俗，革去极侈仍穷奢。
- 黄金羁勒驾款段，青丝络头闲渥洼。
- 小施尺箠试鞭策，驽骥庶毋遗等差。
- 振衣小作一年别，伛指盈阙之虾蟆。

## 拼音
- shen2 you2 ba1 ji2 cheng2 feng1 che1 ， xiao3 fu4 an4 pei4 ling2 han1 xia1 。
- long2 qiu1 xia4 kan4 bu4 zhi3 chi3 ， xia4 you3 shen1 dou4 wu2 di3 wu2 jin1 ya2 。
- ying4 zhen1 chang2 nian2 yi4 men2 xi1 ， fu3 guan1 chen2 zi3 jing3 di3 wa1 。
- chao2 lai2 yan2 shi4 hu1 qu4 ji4 ， shui3 liu2 shan1 kong1 que4 cha2 cha2 。
- fu2 yun2 chu1 xiu4 yao3 yao3 bu4 ke3 zhi2 ， xi1 sheng1 xiao3 zhen4 dian1 yun2 ya1 。
- wen4 zhi1 he2 yi3 chu1 shan1 qu4 ， yi2 xiao4 bu4 zhi1 shan1 ri4 xie2 。
- gong4 kan4 ba1 hong2 jing4 ru2 xi3 ， wu3 yun2 ming2 jie2 cong2 dong1 jia1 。
- shan1 chuan1 suo3 zhong1 yi4 ren2 er3 ， ban4 qian1 qian1 zai3 he2 qi2 xia2 。
- jing1 lun2 cai2 da4 fu3 yi3 de2 ， ba1 dou3 yi4 shi2 chu1 he2 jia1 。
- tian1 gong1 bu4 ren3 shi4 ji4 mo4 ， yin4 yi2 yi4 lao3 wei4 guo2 hua2 。
- yi4 jing1 zhi3 shou4 bao4 ze2 hu3 ， wei4 huo4 yin4 ke3 long2 reng2 she2 。
- qu4 xun2 su4 jue2 yan2 wai4 yi4 ， zhu4 fa1 kang1 le4 hao2 duan1 hua1 。
- can4 ran2 ying3 tuo1 shi4 jian1 yu3 ， jian3 gu3 ji2 qu1 reng2 ao2 ya2 。
- cheng1 yang2 ci3 lao3 chang2 bu4 lao3 ， qi3 dan4 ruo4 shui3 peng2 lai2 she1 。
- lun2 jin1 yu3 shan4 lin3 ru2 hua4 ， huang3 ran2 lai2 fan4 cong2 xiao1 zha1 。
- qun2 xian1 ben1 zou3 jing4 qie3 su4 ， bai3 shen2 he1 hu4 yan2 bu4 hua2 。
- zhi1 gong1 zui4 jing1 bu4 yi3 jiu3 ， yu4 wan3 zi4 jiao1 xin1 lu4 ya2 。
- wei4 yan2 zheng4 zhuan4 jin3 ru2 lü3 ， xie2 shuo1 bi4 xing2 fen1 yu2 ma2 。
- zheng4 yin1 yi2 zhen4 ji1 long2 gu3 ， xi3 kong1 luan4 er3 qiu1 chi2 wa1 。
- lian2 yu2 dao4 sang4 ri4 zi1 shen4 ， xi2 su2 chi3 mi2 xiang1 jin1 kua1 。
- qing1 feng1 jian3 de2 qi3 tui2 su2 ， ge2 qu4 ji2 chi3 reng2 qiong2 she1 。
- huang2 jin1 ji1 le4 jia4 kuan3 duan4 ， qing1 si1 luo4 tou2 xian2 wo4 wa1 。
- xiao3 shi1 chi3 chui2 shi4 bian1 ce4 ， nu2 ji4 shu4 wu2 yi2 deng3 cha4 。
- zhen4 yi1 xiao3 zuo4 yi4 nian2 bie2 ， yu3 zhi3 ying2 que1 zhi1 ha2 ma2 。

## 注释

## 译文

## 赏析
