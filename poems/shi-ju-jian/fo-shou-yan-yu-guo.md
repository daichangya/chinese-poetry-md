---
id: shi-ju-jian-fo-shou-yan-yu-guo
title: 佛手岩雨过
titlePinyin: fo2 shou3 yan2 yu3 guo4
titleSlug: fo-shou-yan-yu-guo
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白云裹山裹不尽，高处露头低露胫。
- 一条悬水透云飞，雪色蜿蜒伸脊领。
- 画然怒卷风霆震，银𫚭玉鳞俱奋迅。
- 滂然才歇四山明，湿尽悠悠云万顷。
- 是时豁达纵双明，岩𪩘更无毫发隠。
- 太华岿然不较多，直上削成五千仞。
- 想应有路近丹梯，未必无花开玉井。
- 便欲搴花供岁晚，更擥藕根刳短艇。
- 径上明河欲尽头，块藐九州聊一瞬。

## 拼音
- bai2 yun2 guo3 shan1 guo3 bu2 jin4 ， gao1 chu4 lu4 tou2 di1 lu4 jing4 。
- yi4 tiao2 xuan2 shui3 tou4 yun2 fei1 ， xue3 se4 wan1 yan2 shen1 ji3 ling3 。
- hua4 ran2 nu4 juan4 feng1 ting2 zhen4 ， yin2 lie4 yu4 lin2 ju4 fen4 xun4 。
- pang1 ran2 cai2 xie1 si4 shan1 ming2 ， shi1 jin4 you1 you1 yun2 wan4 qing3 。
- shi4 shi2 huo1 da2 zong4 shuang1 ming2 ， yan2 yan3 geng4 wu2 hao2 fa1 yin3 。
- tai4 hua2 kui1 ran2 bu2 jiao4 duo1 ， zhi2 shang4 xiao1 cheng2 wu3 qian1 ren4 。
- xiang3 ying1 you3 lu4 jin4 dan1 ti1 ， wei4 bi4 wu2 hua1 kai1 yu4 jing3 。
- bian4 yu4 qian1 hua1 gong4 sui4 wan3 ， geng4 lan3 ou3 gen1 ku1 duan3 ting3 。
- jing4 shang4 ming2 he2 yu4 jin4 tou2 ， kuai4 miao3 jiu3 zhou1 liao2 yi2 shun4 。

## 注释

## 译文

## 赏析
