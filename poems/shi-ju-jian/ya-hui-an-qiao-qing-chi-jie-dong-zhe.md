---
id: shi-ju-jian-ya-hui-an-qiao-qing-chi-jie-dong-zhe
title: 迓回庵谯卿持节东淛
titlePinyin: ya4 hui2 an1 qiao2 qing1 chi2 jie2 dong1 zhe4
titleSlug: ya-hui-an-qiao-qing-chi-jie-dong-zhe
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 廷尉天下平，轩轾论锱铢。
- 时称无冤民，传载西京于。
- 旧史读至此，遗恨辄有余。
- 元康神爵间，赵盖靡其躯。
- 陵迟至五凤，继以韩杨诛。
- 孝宣不足道，定国其争乎。
- 不得言则去，何苦但嗫嚅。
- 大哉平恕心，至是果有诸。
- 公乎开禧末，定见了万殊。
- 大本固易拔，滋蔓非难图。
- 在辟疑惟轻，寸田斋以虚。
- 触藩岂无羝，漏网固有鱼。
- 执中事宽大，吹春苏槁枯。
- 近者获自新，远者免自洿。
- 至仁不胜用，盛德多阴储。
- 一节雄东藩，六月驰轺车。
- 歌谣沸先声，弩矢观前驱。
- 清风方泠然，列城斯凛如。
- 民物破鬰陶，云翳亦展舒。
- 歛此一道惠，归为商鼎需。

## 拼音
- ting2 wei4 tian1 xia4 ping2 ， xuan1 zhi4 lun4 zi1 zhu1 。
- shi2 cheng1 wu2 yuan1 min2 ， chuan2 zai3 xi1 jing1 yu2 。
- jiu4 shi3 du2 zhi4 ci3 ， yi2 hen4 zhe2 you3 yu2 。
- yuan2 kang1 shen2 jue2 jian1 ， zhao4 gai4 mi2 qi2 qu1 。
- ling2 chi2 zhi4 wu3 feng4 ， ji4 yi3 han2 yang2 zhu1 。
- xiao4 xuan1 bu4 zu2 dao4 ， ding4 guo2 qi2 zheng1 hu1 。
- bu4 de2 yan2 ze2 qu4 ， he2 ku3 dan4 nie4 ru2 。
- da4 zai1 ping2 shu4 xin1 ， zhi4 shi4 guo3 you3 zhu1 。
- gong1 hu1 kai1 xi3 mo4 ， ding4 jian4 le0 wan4 shu1 。
- da4 ben3 gu4 yi4 ba2 ， zi1 man4 fei1 nan2 tu2 。
- zai4 pi4 yi2 wei2 qing1 ， cun4 tian2 zhai1 yi3 xu1 。
- chu4 fan1 qi3 wu2 di1 ， lou4 wang3 gu4 you3 yu2 。
- zhi2 zhong1 shi4 kuan1 da4 ， chui1 chun1 su1 gao3 ku1 。
- jin4 zhe3 huo4 zi4 xin1 ， yuan3 zhe3 mian3 zi4 wu1 。
- zhi4 ren2 bu2 sheng4 yong4 ， sheng4 de2 duo1 yin1 chu3 。
- yi4 jie2 xiong2 dong1 fan1 ， liu4 yue4 chi2 yao2 che1 。
- ge1 yao2 fei4 xian1 sheng1 ， nu3 shi3 guan1 qian2 qu1 。
- qing1 feng1 fang1 ling2 ran2 ， lie4 cheng2 si1 lin3 ru2 。
- min2 wu4 po4 yu4 tao2 ， yun2 yi4 yi4 zhan3 shu1 。
- lian3 ci3 yi2 dao4 hui4 ， gui1 wei4 shang1 ding3 xu1 。

## 注释

## 译文

## 赏析
