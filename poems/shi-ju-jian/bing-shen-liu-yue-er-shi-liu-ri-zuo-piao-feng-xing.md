---
id: shi-ju-jian-bing-shen-liu-yue-er-shi-liu-ri-zuo-piao-feng-xing
title: 丙申六月二十六日作飘风行
titlePinyin: bing3 shen1 liu4 yue4 er4 shi2 liu4 ri4 zuo4 piao1 feng1 xing2
titleSlug: bing-shen-liu-yue-er-shi-liu-ri-zuo-piao-feng-xing
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 疎櫺夜肃肃，须臾复萧萧。
- 怒穴土囊口，倏若钱塘潮。
- 举屋如断梗，拔木如拔苗。
- 破山老苍髯，深林古风标。
- 蟠错黄金园，戛摩丛玉霄。
- 九秋娄战伯，万窍皆声销。
- 拗折巢鹤顶，攧折潜虬腰。
- 断裂到臃肿，更复论楚翘。
- 阅世今几何，殒身不崇朝。
- 遂使青童童，不及红夭夭。
- 痛此梁栋具，充它烹饪樵。
- 多应蜚廉慵，虐致生物妖。
- 至今月蚀篇，首恶当嘲调。
- 因依获附丽，傲很仍矜骄。
- 佳树首见凌，绿发首见雕。
- 曷若凉解愠，又令不鸣条。
- 生春日酣酣，吹雪停瀌瀌。
- 昌稷丰薿薿，殄莠除翘翘。
- 四郊扫烽烟，九天清泬寥。
- 云开鬰蓝天，观阙飞岧嶤。
- 群后灵在兹，不曰舜与尧。
- 愿辍股肱佐，下昌熙洽朝。
- 天远云不来，借便抟扶摇。

## 拼音
- shu1 ling2 ye4 su4 su4 ， xu1 yu2 fu4 xiao1 xiao1 。
- nu4 xue2 tu3 nang2 kou3 ， shu1 ruo4 qian2 tang2 chao2 。
- ju3 wu1 ru2 duan4 geng3 ， ba2 mu4 ru2 ba2 miao2 。
- po4 shan1 lao3 cang1 ran2 ， shen1 lin2 gu3 feng1 biao1 。
- pan2 cuo4 huang2 jin1 yuan2 ， jia2 mo2 cong2 yu4 xiao1 。
- jiu3 qiu1 lou2 zhan4 bo2 ， wan4 qiao4 jie1 sheng1 xiao1 。
- ao4 zhe2 chao2 he4 ding3 ， dian1 zhe2 qian2 qiu2 yao1 。
- duan4 lie4 dao4 yong1 zhong3 ， geng4 fu4 lun4 chu3 qiao4 。
- yue4 shi4 jin1 ji3 he2 ， yun3 shen1 bu4 chong2 chao2 。
- sui4 shi3 qing1 tong2 tong2 ， bu4 ji2 hong2 yao1 yao1 。
- tong4 ci3 liang2 dong4 ju4 ， chong1 ta1 peng1 ren4 qiao2 。
- duo1 ying4 fei1 lian2 yong1 ， nüe4 zhi4 sheng1 wu4 yao1 。
- zhi4 jin1 yue4 shi2 pian1 ， shou3 e4 dang1 chao2 tiao2 。
- yin1 yi1 huo4 fu4 li4 ， ao4 hen3 reng2 jin1 jiao1 。
- jia1 shu4 shou3 jian4 ling2 ， lü4 fa1 shou3 jian4 diao1 。
- he2 ruo4 liang2 jie3 yun4 ， you4 ling4 bu4 ming2 tiao2 。
- sheng1 chun1 ri4 han1 han1 ， chui1 xue3 ting2 biao1 biao1 。
- chang1 ji4 feng1 ni3 ni3 ， tian3 you3 chu2 qiao4 qiao4 。
- si4 jiao1 sao3 feng1 yan1 ， jiu3 tian1 qing1 jue2 liao2 。
- yun2 kai1 yu4 lan2 tian1 ， guan1 que1 fei1 tiao2 yao2 。
- qun2 hou4 ling2 zai4 zi1 ， bu4 yue1 shun4 yu3 yao2 。
- yuan4 chuo4 gu3 gong1 zuo3 ， xia4 chang1 xi1 qia4 chao2 。
- tian1 yuan3 yun2 bu4 lai2 ， jie4 bian4 tuan2 fu2 yao2 。

## 注释

## 译文

## 赏析
