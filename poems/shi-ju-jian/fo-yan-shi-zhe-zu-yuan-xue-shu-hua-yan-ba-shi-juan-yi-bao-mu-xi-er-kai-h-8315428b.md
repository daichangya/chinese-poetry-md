---
id: shi-ju-jian-fo-yan-shi-zhe-zu-yuan-xue-shu-hua-yan-ba-shi-juan-yi-bao-mu-xi-er-kai-h-8315428b
title: 佛眼侍者祖元血书华严八十卷以报母细而楷花石纲初得之藏诸塔寺后复失之复得之于京师
titlePinyin: fo2 yan3 shi4 zhe3 zu3 yuan2 xue4 shu1 hua2 yan2 ba1 shi2 juan4 yi3 bao4 mu3 xi4 er2 kai3 hua1 shi2 gang1 chu1 de2 zhi1 cang2 zhu1 ta3 si4 hou4 fu4 shi1 zhi1 fu4 de2 zhi1 yu2 jing1 shi1
titleSlug: fo-yan-shi-zhe-zu-yuan-xue-shu-hua-yan-ba-shi-juan-yi-bao-mu-xi-er-kai-h-8315428b
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楚云血指书法华，藏诸衡山竺僊家。
- 自言剖匣待慈氏，凡指试触轰雷车。
- 思谿不落衡山后，行缀蝇头三十九。
- 停匀瘦劲妙钟王，初终一字亡差谬。
- 阿元曾透龙门去，失却登门最初步。
- 笔端佛语血滴滴，直下发明根本部。
- 一尘具有一卷经，破尘出经不动尘。
- 尘尘刹刹尽三昧，一字一行皆正因。
- 静想生初常反照，雱然母血知多少。
- 一支余沥何足云，贝叶悉书酬不了。
- 莲花七卷六万言，浄明海眼伯仲间。
- 诸经一写复屡写，大经血脉俱相关。
- 六丁畴曩曾搜索，青氊解后铜驼陌。
- 千金购得喜欲颠，十袭载归花石船。
- 恍如光焰腾双剑，夜夺龙光寒不焰。
- 遂令合浦有还珠，毋令沧海有遗珠。

## 拼音
- chu3 yun2 xue4 zhi3 shu1 fa3 hua2 ， cang2 zhu1 heng2 shan1 zhu2 xian1 jia1 。
- zi4 yan2 pou1 xia2 dai4 ci2 shi4 ， fan2 zhi3 shi4 chu4 hong1 lei2 che1 。
- si1 xi1 bu2 luo4 heng2 shan1 hou4 ， xing2 zhui4 ying2 tou2 san1 shi2 jiu3 。
- ting2 yun2 shou4 jin4 miao4 zhong1 wang2 ， chu1 zhong1 yi2 zi4 wang2 cha4 miu4 。
- a1 yuan2 ceng2 tou4 long2 men2 qu4 ， shi1 que4 deng1 men2 zui4 chu1 bu4 。
- bi3 duan1 fo2 yu3 xue4 di1 di1 ， zhi2 xia4 fa1 ming2 gen1 ben3 bu4 。
- yi4 chen2 ju4 you3 yi2 juan4 jing1 ， po4 chen2 chu1 jing1 bu2 dong4 chen2 。
- chen2 chen2 cha4 cha4 jin4 san1 mei4 ， yi2 zi4 yi4 hang2 jie1 zheng4 yin1 。
- jing4 xiang3 sheng1 chu1 chang2 fan3 zhao4 ， pang1 ran2 mu3 xue4 zhi1 duo1 shao3 。
- yi4 zhi1 yu2 li4 he2 zu2 yun2 ， bei4 ye4 xi1 shu1 chou2 bu4 liao3 。
- lian2 hua1 qi1 juan4 liu4 wan4 yan2 ， jing4 ming2 hai3 yan3 bo2 zhong4 jian1 。
- zhu1 jing1 yi4 xie3 fu4 lü3 xie3 ， da4 jing1 xue4 mai4 ju4 xiang1 guan1 。
- liu4 ding1 chou2 nang3 ceng2 sou1 suo3 ， qing1 zhan1 jie3 hou4 tong2 tuo2 mo4 。
- qian1 jin1 gou4 de2 xi3 yu4 dian1 ， shi2 xi2 zai3 gui1 hua1 shi2 chuan2 。
- huang3 ru2 guang1 yan4 teng2 shuang1 jian4 ， ye4 duo2 long2 guang1 han2 bu2 yan4 。
- sui4 ling4 he2 pu3 you3 hai2 zhu1 ， wu2 ling4 cang1 hai3 you3 yi2 zhu1 。

## 注释

## 译文

## 赏析
