---
id: shi-ju-jian-ji-kuan-tang-zhao-zuo-cang
title: 寄宽堂赵左藏
titlePinyin: ji4 kuan1 tang2 zhao4 zuo3 cang2
titleSlug: ji-kuan-tang-zhao-zuo-cang
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玉壶饮湖渌，决眦连云根。
- 霜蟾驾飞辙，万顷秋不痕。
- 怀哉壶中仙，弗鉴行潦浑。
- 一衿洞冰澌，三舍祛尘昏。
- 玉盌勺冷瀣，琼佩经芳荪。
- 賸撷书传香，鲜腾水花芬。
- 爱闲受远次，负郭成荒村。
- 广文饭不足，北海酒满樽。
- 弗春长熙熙，弗约常存存。
- 气馁贵益贱，道在卑逾尊。
- 安知忘情地，岂在炙手门。
- 只与白鸥说，莫与俗子论。

## 拼音
- yu4 hu2 yin3 hu2 lu4 ， jue2 zi4 lian2 yun2 gen1 。
- shuang1 chan2 jia4 fei1 zhe2 ， wan4 qing3 qiu1 bu4 hen2 。
- huai2 zai1 hu2 zhong1 xian1 ， fu2 jian4 xing2 liao2 hun2 。
- yi4 jin1 dong4 bing1 si1 ， san1 she4 qu1 chen2 hun1 。
- yu4 wan3 shao2 leng3 xie4 ， qiong2 pei4 jing1 fang1 sun1 。
- sheng4 xie2 shu1 chuan2 xiang1 ， xian1 teng2 shui3 hua1 fen1 。
- ai4 xian2 shou4 yuan3 ci4 ， fu4 guo1 cheng2 huang1 cun1 。
- guang3 wen2 fan4 bu4 zu2 ， bei3 hai3 jiu3 man3 zun1 。
- fu2 chun1 chang2 xi1 xi1 ， fu2 yue1 chang2 cun2 cun2 。
- qi4 nei3 gui4 yi4 jian4 ， dao4 zai4 bei1 yu2 zun1 。
- an1 zhi1 wang4 qing2 di4 ， qi3 zai4 zhi4 shou3 men2 。
- zhi1 yu3 bai2 ou1 shuo1 ， mo4 yu3 su2 zi3 lun4 。

## 注释

## 译文

## 赏析
