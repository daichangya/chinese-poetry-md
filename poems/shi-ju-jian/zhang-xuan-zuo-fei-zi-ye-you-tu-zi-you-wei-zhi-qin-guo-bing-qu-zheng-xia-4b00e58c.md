---
id: shi-ju-jian-zhang-xuan-zuo-fei-zi-ye-you-tu-zi-you-wei-zhi-qin-guo-bing-qu-zheng-xia-4b00e58c
title: 张萱作妃子夜游图子由谓之秦虢并驱争先图文潞公司马公东坡兄弟一时名胜洎宣和宸翰在焉藏诸御府后归绍兴权幸家复为开禧权幸所有更化后景献仲兄得之
titlePinyin: zhang1 xuan1 zuo4 fei1 zi0 ye4 you2 tu2 zi3 you2 wei4 zhi1 qin2 guo2 bing4 qu1 zheng1 xian1 tu2 wen2 lu4 gong1 si1 ma3 gong1 dong1 po1 xiong1 di4 yi4 shi2 ming2 sheng4 ji4 xuan1 he2 chen2 han4 zai4 yan1 cang2 zhu1 yu4 fu3 hou4 gui1 shao4 xing1 quan2 xing4 jia1 fu4 wei4 kai1 xi3 quan2 xing4 suo3 you3 geng4 hua4 hou4 jing3 xian4 zhong4 xiong1 de2 zhi1
titleSlug: zhang-xuan-zuo-fei-zi-ye-you-tu-zi-you-wei-zhi-qin-guo-bing-qu-zheng-xia-4b00e58c
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孰挥若木枝，日驭不可勒。
- 志士分寸惜，长绳系不得。
- 忽观此图使我伤，使我痛愤嗟三郎。
- 三郎飞入月中去，回首不知宫漏长。
- 金羁金勒控紫缰，玉花玉面下采床。
- 天阶夜色浄如洗，宫弯促𩍐相抵当。
- 十家三国归模冩，不冩渔阳閙胡马。
- 较来不画亦不妨，冏冏莫掩张曲江。
- 宣和宸奎独烂烂，元祐名卿题得满。
- 既归天上夸袭藏，又落人间作奇玩。
- 沉思恶衣菲饮食，过门不子呱呱泣。
- 张萱已矣倘可呼，为我只作涂山图。

## 拼音
- shu2 hui1 ruo4 mu4 zhi1 ， ri4 yu4 bu4 ke3 le4 。
- zhi4 shi4 fen1 cun4 xi1 ， chang2 sheng2 xi4 bu4 de2 。
- hu1 guan1 ci3 tu2 shi3 wo3 shang1 ， shi3 wo3 tong4 fen4 jie1 san1 lang2 。
- san1 lang2 fei1 ru4 yue4 zhong1 qu4 ， hui2 shou3 bu4 zhi1 gong1 lou4 chang2 。
- jin1 ji1 jin1 le4 kong4 zi3 jiang1 ， yu4 hua1 yu4 mian4 xia4 cai3 chuang2 。
- tian1 jie1 ye4 se4 jing4 ru2 xi3 ， gong1 wan1 cu4 𩍐 xiang1 di3 dang1 。
- shi2 jia1 san1 guo2 gui1 mo2 xie3 ， bu4 xie3 yu2 yang2 nao4 hu2 ma3 。
- jiao4 lai2 bu2 hua4 yi4 bu4 fang2 ， jiong3 jiong3 mo4 yan3 zhang1 qu3 jiang1 。
- xuan1 he2 chen2 kui2 du2 lan4 lan4 ， yuan2 you4 ming2 qing1 ti2 de2 man3 。
- ji4 gui1 tian1 shang4 kua1 xi2 cang2 ， you4 luo4 ren2 jian4 zuo4 qi2 wan2 。
- chen2 si1 e4 yi1 fei1 yin3 shi2 ， guo4 men2 bu4 zi3 gua1 gua1 qi4 。
- zhang1 xuan1 yi3 yi3 tang3 ke3 hu1 ， wei4 wo3 zhi1 zuo4 tu2 shan1 tu2 。

## 注释

## 译文

## 赏析
