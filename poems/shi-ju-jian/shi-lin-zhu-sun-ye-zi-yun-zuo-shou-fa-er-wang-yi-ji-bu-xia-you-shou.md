---
id: shi-ju-jian-shi-lin-zhu-sun-ye-zi-yun-zuo-shou-fa-er-wang-yi-ji-bu-xia-you-shou
title: 石林诸孙叶子云左手法二王逸迹不下右手
titlePinyin: shi2 lin2 zhu1 sun1 ye4 zi0 yun2 zuo3 shou3 fa3 er4 wang2 yi4 ji4 bu2 xia4 you4 shou3
titleSlug: shi-lin-zhu-sun-ye-zi-yun-zuo-shou-fa-er-wang-yi-ji-bu-xia-you-shou
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桐轩法钟王，人鲜出其右。
- 出奇左运腕，亦复龙蛇走。
- 悠然伸劲画，壮甚紫铁钮。
- 番然变道古，古藤瘦牵纠。
- 轻墨蔓如缕，大者大如斗。
- 故家翰墨场，有此擅场手。
- 星星满青镜，入眼未始有。
- 四支同一初，视听有常守。
- 执捉与践履，造次各先后。
- 云何互其用，落落便相偶。
- 犹来幽人心，冏冏浄不垢。
- 衡从一机透，众妙俱辐辏。
- 逢原盖自得，左右均去取。
- 枝叶随根本，股肱副元首。
- 一身小天地，默窥元化母。

## 拼音
- tong2 xuan1 fa3 zhong1 wang2 ， ren2 xian1 chu1 qi2 you4 。
- chu1 qi2 zuo3 yun4 wan4 ， yi4 fu4 long2 she2 zou3 。
- you1 ran2 shen1 jin4 hua4 ， zhuang4 shen4 zi3 tie3 niu3 。
- fan1 ran2 bian4 dao4 gu3 ， gu3 teng2 shou4 qian1 jiu1 。
- qing1 mo4 man4 ru2 lü3 ， da4 zhe3 da4 ru2 dou4 。
- gu4 jia1 han4 mo4 chang3 ， you3 ci3 shan4 chang3 shou3 。
- xing1 xing1 man3 qing1 jing4 ， ru4 yan3 wei4 shi3 you3 。
- si4 zhi1 tong2 yi4 chu1 ， shi4 ting1 you3 chang2 shou3 。
- zhi2 zhuo1 yu3 jian4 lü3 ， zao4 ci4 ge4 xian1 hou4 。
- yun2 he2 hu4 qi2 yong4 ， luo4 luo4 bian4 xiang1 ou3 。
- you2 lai2 you1 ren2 xin1 ， jiong3 jiong3 jing4 bu2 gou4 。
- heng2 cong2 yi4 ji1 tou4 ， zhong4 miao4 ju4 fu2 cou4 。
- feng2 yuan2 gai4 zi4 de2 ， zuo3 you4 jun1 qu4 qu3 。
- zhi1 ye4 sui2 gen1 ben3 ， gu3 gong1 fu4 yuan2 shou3 。
- yi4 shen1 xiao3 tian1 di4 ， mo4 kui1 yuan2 hua4 mu3 。

## 注释

## 译文

## 赏析
