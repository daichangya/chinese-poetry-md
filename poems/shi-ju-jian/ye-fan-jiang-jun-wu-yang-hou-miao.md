---
id: shi-ju-jian-ye-fan-jiang-jun-wu-yang-hou-miao
title: 谒樊将军舞阳侯庙
titlePinyin: ye4 fan2 jiang1 jun1 wu3 yang2 hou2 miao4
titleSlug: ye-fan-jiang-jun-wu-yang-hou-miao
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 萧曹笔削宏楷橅，良平智略吞万夫。
- 巍坛既登跨下士，贡帐谩悦骊山徒。
- 龙争虎鬭爪牙备，刘怯项勇天渊殊。
- 鹿虽未果死谁手，鼎已潜知开汉图。
- 将军最先得所托，亭长之外无贞符。
- 逸群拔萃一人耳，屠城斩将群雄俱。
- 鸿门直入缓危急，虎口仅免才斯须。
- 宴安鸩毒寤主意，排闼紫禁当前驱。
- 奋身不顾但爱死，婴鳞未了仍编须。
- 帝虽寡恩少善后，吾宁守义如厥初。
- 匈奴无故遗嫚书，在廷如堵方嗫嚅。
- 将军裂眦不愿余，请十万众行匈奴。
- 不知十万行匈奴，果与卫霍功何如。

## 拼音
- xiao1 cao2 bi3 xiao1 hong2 kai3 mo2 ， liang2 ping2 zhi4 lüe4 tun1 wan4 fu1 。
- wei1 tan2 ji4 deng1 kua4 xia4 shi4 ， gong4 zhang4 man4 yue4 li2 shan1 tu2 。
- long2 zheng1 hu3 dou4 zhao3 ya2 bei4 ， liu2 qie4 xiang4 yong3 tian1 yuan1 shu1 。
- lu4 sui1 wei4 guo3 si3 shui2 shou3 ， ding3 yi3 qian2 zhi1 kai1 han4 tu2 。
- jiang1 jun1 zui4 xian1 de2 suo3 tuo1 ， ting2 chang2 zhi1 wai4 wu2 zhen1 fu2 。
- yi4 qun2 ba2 cui4 yi4 ren2 er3 ， tu2 cheng2 zhan3 jiang1 qun2 xiong2 ju4 。
- hong2 men2 zhi2 ru4 huan3 wei1 ji2 ， hu3 kou3 jin3 mian3 cai2 si1 xu1 。
- yan4 an1 zhen4 du2 wu4 zhu3 yi4 ， pai2 ta4 zi3 jin4 dang1 qian2 qu1 。
- fen4 shen1 bu2 gu4 dan4 ai4 si3 ， ying1 lin2 wei4 liao3 reng2 bian1 xu1 。
- di4 sui1 gua3 en1 shao3 shan4 hou4 ， wu2 ning2 shou3 yi4 ru2 jue2 chu1 。
- xiong1 nu2 wu2 gu4 yi2 man4 shu1 ， zai4 ting2 ru2 du3 fang1 nie4 ru2 。
- jiang1 jun1 lie4 zi4 bu2 yuan4 yu2 ， qing3 shi2 wan4 zhong4 xing2 xiong1 nu2 。
- bu4 zhi1 shi2 wan4 hang2 xiong1 nu2 ， guo3 yu3 wei4 huo4 gong1 he2 ru2 。

## 注释

## 译文

## 赏析
