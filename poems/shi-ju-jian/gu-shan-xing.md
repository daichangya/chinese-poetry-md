---
id: shi-ju-jian-gu-shan-xing
title: 孤山行
titlePinyin: gu1 shan1 xing2
titleSlug: gu-shan-xing
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盛时考槃古逸民，湖山草木咸知名。
- 至今八篇烂古锦，岂特五字如长城。
- 长驱万骑到其下，束手按甲循墙行。
- 大邦维翰蔽骚雅，遐冲既折犹精神。
- 抗衡剧孟一敌国，弹压西子孤山春。
- 死诸葛走生仲达，送修靖邀陶渊明。
- 聚蚊莫及怒雷迅，老瓦不乱黄钟鸣。
- 清弹岂为赏音废，自芳更问林扉扃。
- 鸥盟未冷浪拍拍，弋者何慕鸿冥冥。
- 水流山空鹤态度，冰枯雪寒梅弟兄。
- 梅当成实自调鼎，鹤既生子仍姓丁。
- 乡来偶同赋招隠，老去亦各相忘形。
- 故庐夜夜月如昼，少微耿耿天无云。
- 千金傥可市骏骨，万古适足空凡群。
- 百身可赎但虚语，九原唤起知无因。
- 为公满酌井花水，酹一抔土公应闻。

## 拼音
- sheng4 shi2 kao3 pan2 gu3 yi4 min2 ， hu2 shan1 cao3 mu4 xian2 zhi1 ming2 。
- zhi4 jin1 ba1 pian1 lan4 gu3 jin3 ， qi3 te4 wu3 zi4 ru2 chang2 cheng2 。
- chang2 qu1 wan4 qi2 dao4 qi2 xia4 ， shu4 shou3 an4 jia3 xun2 qiang2 xing2 。
- da4 bang1 wei2 han4 bi4 sao1 ya3 ， xia2 chong1 ji4 zhe2 you2 jing1 shen2 。
- kang4 heng2 ju4 meng4 yi4 di2 guo2 ， tan2 ya1 xi1 zi3 gu1 shan1 chun1 。
- si3 zhu1 ge3 zou3 sheng1 zhong4 da2 ， song4 xiu1 jing4 yao1 tao2 yuan1 ming2 。
- ju4 wen2 mo4 ji2 nu4 lei2 xun4 ， lao3 wa3 bu2 luan4 huang2 zhong1 ming2 。
- qing1 tan2 qi3 wei4 shang3 yin1 fei4 ， zi4 fang1 geng4 wen4 lin2 fei1 jiong1 。
- ou1 meng2 wei4 leng3 lang4 pai1 pai1 ， yi4 zhe3 he2 mu4 hong2 ming2 ming2 。
- shui3 liu2 shan1 kong1 he4 tai4 du4 ， bing1 ku1 xue3 han2 mei2 di4 xiong0 。
- mei2 dang4 cheng2 shi2 zi4 tiao2 ding3 ， he4 ji4 sheng1 zi3 reng2 xing4 ding1 。
- xiang1 lai2 ou3 tong2 fu4 zhao1 yin3 ， lao3 qu4 yi4 ge4 xiang1 wang4 xing2 。
- gu4 lu2 ye4 ye4 yue4 ru2 zhou4 ， shao3 wei1 geng3 geng3 tian1 wu2 yun2 。
- qian1 jin1 tang3 ke3 shi4 jun4 gu3 ， wan4 gu3 shi4 zu2 kong1 fan2 qun2 。
- bai3 shen1 ke3 shu2 dan4 xu1 yu3 ， jiu3 yuan2 huan4 qi3 zhi1 wu2 yin1 。
- wei4 gong1 man3 zhuo2 jing3 hua1 shui3 ， lei4 yi4 pou2 tu3 gong1 ying4 wen2 。

## 注释

## 译文

## 赏析
