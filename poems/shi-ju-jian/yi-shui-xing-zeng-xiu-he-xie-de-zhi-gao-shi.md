---
id: shi-ju-jian-yi-shui-xing-zeng-xiu-he-xie-de-zhi-gao-shi
title: 易水行赠修和谢德之高士
titlePinyin: yi4 shui3 xing2 zeng4 xiu1 he2 xie4 de2 zhi1 gao1 shi4
titleSlug: yi-shui-xing-zeng-xiu-he-xie-de-zhi-gao-shi
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 悠哉招隠琅琅然，画然勇变易水寒。
- 槁梧语急声欲干，哀丝欲绝回风酸。
- 激昂余地涵清圜，弗落断崖清夜湍。
- 想当悲歌蓄真怒，发立如棘冲其冠。
- 慨慷一死不复惜，从容按辔无求还。
- 投机之间不容发，一失万古成永叹。
- 尘侵匕首壮士死，谁冩遗恨归清弹。
- 谓言此曲无再弹，浑刚不敌智士肝。
- 脑脂盖眼日高卧，幽愤欲平良独难。
- 油然易感不易触，徒使壮泪双汍澜。
- 琴工推琴向我言，我指何自生忧端。
- 物能移人不移物，安得心广仍体胖。
- 欲令心广仍体胖，不妨试作如此观。

## 拼音
- you1 zai1 zhao1 yin3 lang2 lang2 ran2 ， hua4 ran2 yong3 bian4 yi4 shui3 han2 。
- gao3 wu2 yu3 ji2 sheng1 yu4 gan1 ， ai1 si1 yu4 jue2 hui2 feng1 suan1 。
- ji1 ang2 yu2 di4 han2 qing1 huan2 ， fu2 luo4 duan4 ya2 qing1 ye4 tuan1 。
- xiang3 dang1 bei1 ge1 xu4 zhen1 nu4 ， fa1 li4 ru2 ji2 chong1 qi2 guan1 。
- kai3 kang1 yi4 si3 bu2 fu4 xi1 ， cong2 rong2 an4 pei4 wu2 qiu2 hai2 。
- tou2 ji1 zhi1 jian1 bu4 rong2 fa4 ， yi4 shi1 wan4 gu3 cheng2 yong3 tan4 。
- chen2 qin1 bi3 shou3 zhuang4 shi4 si3 ， shui2 xie3 yi2 hen4 gui1 qing1 tan2 。
- wei4 yan2 ci3 qu3 wu2 zai4 tan2 ， hun2 gang1 bu4 di2 zhi4 shi4 gan1 。
- nao3 zhi1 gai4 yan3 ri4 gao1 wo4 ， you1 fen4 yu4 ping2 liang2 du2 nan2 。
- you2 ran2 yi4 gan3 bu2 yi4 chu4 ， tu2 shi3 zhuang4 lei4 shuang1 wan2 lan2 。
- qin2 gong1 tui1 qin2 xiang4 wo3 yan2 ， wo3 zhi3 he2 zi4 sheng1 you1 duan1 。
- wu4 neng2 yi2 ren2 bu4 yi2 wu4 ， an1 de2 xin1 guang3 reng2 ti3 pang4 。
- yu4 ling4 xin1 guang3 reng2 ti3 pang4 ， bu4 fang2 shi4 zuo4 ru2 ci3 guan1 。

## 注释

## 译文

## 赏析
