---
id: shi-ju-jian-bie-xuan-cheng-yuan-liao-fu-yuan-er-zhao-jian-zhu-ming-sheng-san-shi-yun
title: 别宣城元僚府掾二赵柬诸名胜三十韵
titlePinyin: bie2 xuan1 cheng2 yuan2 liao2 fu3 yuan4 er4 zhao4 jian3 zhu1 ming2 sheng4 san1 shi2 yun4
titleSlug: bie-xuan-cheng-yuan-liao-fu-yuan-er-zhao-jian-zhu-ming-sheng-san-shi-yun
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大缄遣吏牍，小缄手自抄。
- 两缄九鼎重，只觅一把茅。
- 把茅住山人，莫识所以然。
- 或云尔当去，云毳风翩翩。
- 问之何因尔，拱默俟风旨。
- 就列乃陈力，尸素辄屏弃。
- 静推尸素元，展转竟未安。
- 一日不自营，一日不敢餐。
- 竹疎不肯蕃，梅瘦不肯肥。
- 豆瘠不加实，菊瘁不受医。
- 种植系勤堕，肥瘠繄天时。
- 极力敢不勉，强智终奚为。
- 年年县官租，急不啻星火。
- 今年水粘天，经冬首阳饿。
- 人言尔何愚，冉冉霜茁颅。
- 料不阅坟典，岂暇观奇书。
- 所学昧日损，区区使人忿。
- 不识诸方玄，况复众妙本。
- 列刹鼓钟沸，四方走檀施。
- 问尔胡不然，我则异于是。
- 𫝮安只牧牛，琛师独种田。
- 老农与老圃，圣智愿学焉。
- 日日洗钵盂，吾岂尸吾庐。
- 丁宁勿它斥，只斥山泽癯。
- 谬闻世道隘，乐此山林大。
- 山林今复然，老我不足汰。
- 西南天一隅，首丘亦有狐。
- 云为故山雨，珠曾还合浦。
- 竹扉閴无人，柏子芳袅云。
- 贝叶照窗几，沈潜报知己。

## 拼音
- da4 jian1 qian3 li4 du2 ， xiao3 jian1 shou3 zi4 chao1 。
- liang3 jian1 jiu3 ding3 zhong4 ， zhi1 mi4 yi4 ba3 mao2 。
- ba3 mao2 zhu4 shan1 ren2 ， mo4 shi2 suo3 yi3 ran2 。
- huo4 yun2 er3 dang1 qu4 ， yun2 cui4 feng1 pian1 pian1 。
- wen4 zhi1 he2 yin1 er3 ， gong3 mo4 si4 feng1 zhi3 。
- jiu4 lie4 nai3 chen2 li4 ， shi1 su4 zhe2 bing3 qi4 。
- jing4 tui1 shi1 su4 yuan2 ， zhan3 zhuan3 jing4 wei4 an1 。
- yi2 ri4 bu2 zi4 ying2 ， yi2 ri4 bu4 gan3 can1 。
- zhu2 shu1 bu4 ken3 fan1 ， mei2 shou4 bu4 ken3 fei2 。
- dou4 ji2 bu4 jia1 shi2 ， ju2 cui4 bu2 shou4 yi1 。
- zhong3 zhi2 xi4 qin2 duo4 ， fei2 ji2 yi1 tian1 shi2 。
- ji2 li4 gan3 bu4 mian3 ， qiang2 zhi4 zhong1 xi1 wei4 。
- nian2 nian2 xian4 guan1 zu1 ， ji2 bu2 chi4 xing1 huo3 。
- jin1 nian2 shui3 nian2 tian1 ， jing1 dong1 shou3 yang2 e4 。
- ren2 yan2 er3 he2 yu2 ， ran3 ran3 shuang1 zhuo2 lu2 。
- liao4 bu2 yue4 fen2 dian3 ， qi3 xia2 guan1 qi2 shu1 。
- suo3 xue2 mei4 ri4 sun3 ， qu1 qu1 shi3 ren2 fen4 。
- bu4 shi2 zhu1 fang1 xuan2 ， kuang4 fu4 zhong4 miao4 ben3 。
- lie4 cha4 gu3 zhong1 fei4 ， si4 fang1 zou3 tan2 shi1 。
- wen4 er3 hu2 bu4 ran2 ， wo3 ze2 yi4 yu2 shi4 。
- 𫝮 an1 zhi1 mu4 niu2 ， chen1 shi1 du2 zhong3 tian2 。
- lao3 nong2 yu3 lao3 pu3 ， sheng4 zhi4 yuan4 xue2 yan1 。
- ri4 ri4 xi3 bo1 yu2 ， wu2 qi3 shi1 wu2 lu2 。
- ding1 ning2 wu4 ta1 chi4 ， zhi1 chi4 shan1 ze2 qu2 。
- miu4 wen2 shi4 dao4 ai4 ， le4 ci3 shan1 lin2 da4 。
- shan1 lin2 jin1 fu4 ran2 ， lao3 wo3 bu4 zu2 tai4 。
- xi1 nan2 tian1 yi4 yu2 ， shou3 qiu1 yi4 you3 hu2 。
- yun2 wei4 gu4 shan1 yu3 ， zhu1 ceng2 hai2 he2 pu3 。
- zhu2 fei1 qu4 wu2 ren2 ， bai3 zi3 fang1 niao3 yun2 。
- bei4 ye4 zhao4 chuang1 ji3 ， shen3 qian2 bao4 zhi1 ji3 。

## 注释

## 译文

## 赏析
