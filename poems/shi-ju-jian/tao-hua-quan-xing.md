---
id: shi-ju-jian-tao-hua-quan-xing
title: 桃花犬行
titlePinyin: tao2 hua1 quan3 xing2
titleSlug: tao-hua-quan-xing
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 非玄非黄花蒙茸，炫昼不减原上红。
- 无功指踪走原野，兔尽倘可逃灾凶。
- 禁林都是秋声树，满身何处沾红雨。
- 苔痕玉砌卧斜阳，又误零霞低薄暮。
- 枫宸紫阙芳雾蒙，长门永巷泠泠风。
- 夜严不声白昼永，羊车所至随从容。
- 鬼瞰高明目不瞬，勾连狸怪狐妖逞。
- 百步虽无槛虎威，双睛何用轩辕镜。
- 熙陵以西一鉏地，寸金寸土君王赐。
- 平分只与碧衔霞，生死恩荣略相似。
- 相如飞辙自蜀都，初因狗监诵子虚。
- 四夷来王亦典丽，御考自称前进士。

## 拼音
- fei1 xuan2 fei1 huang2 hua1 meng2 rong2 ， xuan4 zhou4 bu4 jian3 yuan2 shang4 hong2 。
- wu2 gong1 zhi3 zong1 zou3 yuan2 ye3 ， tu4 jin4 tang3 ke3 tao2 zai1 xiong1 。
- jin4 lin2 dou1 shi4 qiu1 sheng1 shu4 ， man3 shen1 he2 chu4 zhan1 hong2 yu3 。
- tai2 hen2 yu4 qi4 wo4 xie2 yang2 ， you4 wu4 ling2 xia2 di1 bo2 mu4 。
- feng1 chen2 zi3 que1 fang1 wu4 meng2 ， chang2 men2 yong3 xiang4 ling2 ling2 feng1 。
- ye4 yan2 bu4 sheng1 bai2 zhou4 yong3 ， yang2 che1 suo3 zhi4 sui2 cong2 rong2 。
- gui3 kan4 gao1 ming2 mu4 bu2 shun4 ， gou1 lian2 li2 guai4 hu2 yao1 cheng3 。
- bai3 bu4 sui1 wu2 kan3 hu3 wei1 ， shuang1 jing1 he2 yong4 xuan1 yuan2 jing4 。
- xi1 ling2 yi3 xi1 yi4 chu2 di4 ， cun4 jin1 cun4 tu3 jun1 wang2 ci4 。
- ping2 fen1 zhi1 yu3 bi4 xian2 xia2 ， sheng1 si3 en1 rong2 lüe4 xiang1 si4 。
- xiang1 ru2 fei1 zhe2 zi4 shu3 dou1 ， chu1 yin1 gou3 jian1 song4 zi3 xu1 。
- si4 yi2 lai2 wang2 yi4 dian3 li4 ， yu4 kao3 zi4 cheng1 qian2 jin4 shi4 。

## 注释

## 译文

## 赏析
