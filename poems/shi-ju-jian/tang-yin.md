---
id: shi-ju-jian-tang-yin
title: 塘淫
titlePinyin: tang2 yin2
titleSlug: tang-yin
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苍官百夫雄，盘错千仞冈。
- 铁干紫尤劲，铜柯青更刚。
- 屡吞霜雪敌，弗受斤斧戕。
- 支厦不为柱，跨壑犹飞梁。
- 胡为在泥滓，断岸繄关防。
- 岂伊坚贞姿，泥滓永相望。
- 中分枵其中，脗合相抵当。
- 彼巧事穿凿，我方信行藏。
- 惟其司出内，秉彝德之常。
- 谨口饱涵畜，与时相抑扬。
- 持满岂无道，损余端有方。
- 尾闾小溟渤，砥柱回污潢。
- 瞥尔手翻覆，枯涸随汪洋。
- 叔度万顷陂，未足与较量。
- 匠氏弗遇郢，才不登俊良。
- 藐然用其小，约水不得洚。
- 有若古豪隽，落落吞湖江。
- 遭时发所蕴，利泽何其厖。
- 时哉倘不逢，蕙帐云雾窗。
- 独善与兼善，一辙元非双。
- 任大岂遗小，养浩惟能降。
- 对此一感慨，勿谓吾言哤。

## 拼音
- cang1 guan1 bai3 fu1 xiong2 ， pan2 cuo4 qian1 ren4 gang1 。
- tie3 gan1 zi3 you2 jin4 ， tong2 ke1 qing1 geng4 gang1 。
- lü3 tun1 shuang1 xue3 di2 ， fu2 shou4 jin1 fu3 qiang1 。
- zhi1 sha4 bu2 wei4 zhu4 ， kua4 he4 you2 fei1 liang2 。
- hu2 wei4 zai4 ni2 zi3 ， duan4 an4 yi1 guan1 fang2 。
- qi3 yi1 jian1 zhen1 zi1 ， ni2 zi3 yong3 xiang1 wang4 。
- zhong1 fen1 xiao1 qi2 zhong1 ， wen3 he2 xiang1 di3 dang1 。
- bi3 qiao3 shi4 chuan1 zao2 ， wo3 fang1 xin4 xing2 cang2 。
- wei2 qi2 si1 chu1 nei4 ， bing3 yi2 de2 zhi1 chang2 。
- jin3 kou3 bao3 han2 chu4 ， yu3 shi2 xiang1 yi4 yang2 。
- chi2 man3 qi3 wu2 dao4 ， sun3 yu2 duan1 you3 fang1 。
- wei3 lü2 xiao3 ming2 bo2 ， di3 zhu4 hui2 wu1 huang2 。
- pie1 er3 shou3 fan1 fu4 ， ku1 he2 sui2 wang1 yang2 。
- shu1 du4 wan4 qing3 bei1 ， wei4 zu2 yu3 jiao4 liang4 。
- jiang4 shi4 fu2 yu4 ying3 ， cai2 bu4 deng1 jun4 liang2 。
- miao3 ran2 yong4 qi2 xiao3 ， yue1 shui3 bu4 de2 jiang4 。
- you3 ruo4 gu3 hao2 jun4 ， luo4 luo4 tun1 hu2 jiang1 。
- zao1 shi2 fa1 suo3 yun4 ， li4 ze2 he2 qi2 mang2 。
- shi2 zai1 tang3 bu4 feng2 ， hui4 zhang4 yun2 wu4 chuang1 。
- du2 shan4 yu3 jian1 shan4 ， yi4 zhe2 yuan2 fei1 shuang1 。
- ren4 da4 qi3 yi2 xiao3 ， yang3 hao4 wei2 neng2 jiang4 。
- dui4 ci3 yi4 gan3 kai3 ， wu4 wei4 wu2 yan2 mang2 。

## 注释

## 译文

## 赏析
