---
id: shi-ju-jian-yu-mei-ren-cao
title: 虞美人草
titlePinyin: yu2 mei3 ren2 cao3
titleSlug: yu-mei-ren-cao
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君恩如海海不深，妾义如铁利断金。
- 舍生取义我所欲，忍死织室羞同心。
- 春姿忽作秋蓬委，一寸刚明曾不死。
- 明年原上野花繁，一枝自托华风起。
- 袅袅娉娉不成艳，态度浅深生色染。
- 向人欲诉却无言，寂寞千年恨谁掩。
- 芳郊游女宛转歌，倚春拍手看婆娑。
- 露晞初日枝头坠，犹有君王别时泪。
- 翻刘覆楚知几何，大风竟作还乡歌。
- 淮南区区欲为帝，淮阴堂堂贺陈狶。

## 拼音
- jun1 en1 ru2 hai3 hai3 bu4 shen1 ， qie4 yi4 ru2 tie3 li4 duan4 jin1 。
- she4 sheng1 qu3 yi4 wo3 suo3 yu4 ， ren3 si3 zhi1 shi4 xiu1 tong2 xin1 。
- chun1 zi1 hu1 zuo4 qiu1 peng2 wei3 ， yi2 cun4 gang1 ming2 ceng2 bu4 si3 。
- ming2 nian2 yuan2 shang4 ye3 hua1 fan2 ， yi4 zhi1 zi4 tuo1 hua2 feng1 qi3 。
- niao3 niao3 ping1 ping1 bu4 cheng2 yan4 ， tai4 du4 qian3 shen1 sheng1 se4 ran3 。
- xiang4 ren2 yu4 su4 que4 wu2 yan2 ， ji4 mo4 qian1 nian2 hen4 shui2 yan3 。
- fang1 jiao1 you2 nü3 wan3 zhuan3 ge1 ， yi3 chun1 pai1 shou3 kan4 po2 suo1 。
- lu4 xi1 chu1 ri4 zhi1 tou2 zhui4 ， you2 you3 jun1 wang2 bie2 shi2 lei4 。
- fan1 liu2 fu4 chu3 zhi1 ji3 he2 ， da4 feng1 jing4 zuo4 huan2 xiang1 ge1 。
- huai2 nan2 qu1 qu1 yu4 wei4 di4 ， huai2 yin1 tang2 tang2 he4 chen2 xi1 。

## 注释

## 译文

## 赏析
