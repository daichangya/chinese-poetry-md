---
id: shi-ju-jian-you-hu
title: 有虎
titlePinyin: you3 hu3
titleSlug: you-hu
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 悠悠天壤间，务各得其所。
- 兽蹄交鸟迹，尧忧填肺腑。
- 伟哉神禹功，明德迈前古。
- 九畴既定位，万生斯按堵。
- 奔驰服牛马，飞潜适鳞羽。
- 虎豹嗜残暴，山林托深阻。
- 云胡不奠居，出辄啸当路。
- 昨来东家妪，云汝三瞰户。
- 西隣竞相告，丰豕娄攘取。
- 行苇既践履，生理靡繁橆。
- 田野日搔动，老羸困病窭。
- 遂使扊扅歌，不待黄昏𢾅。
- 唐虞全盛时，四凶怒如汝。
- 赫然雷霆奋，四罪同一举。
- 彼无罪汝意，汝特犯其怒。
- 商监犹未远，与汝凶孰愈。
- 蝮遭愚溪宥，鳄避昌黎去。
- 大信及豚鱼，二子吾所与。
- 彼暴化为仁，汝仁亦其伍。
- 犹来仁暴心，不隔毫发许。
- 度河速迁徙，负嵎毋跋扈。
- 况今属多事，诛求猛于汝。
- 两雄不俱立，孤踪曷足怙。
- 勿谓三家市，智勇未易数。
- 智者有余怒，勇者有余贾。
- 排云呌阊阖，长歌捎林莽。
- 四聪若旁达，百揆必鼓舞。
- 毒机发必中，万悔竟何补。
- 丁宁不汝欺，盍亦听吾语。
- 苟如不我听，是不听尧禹。

## 拼音
- you1 you1 tian1 rang3 jian1 ， wu4 ge4 de2 qi2 suo3 。
- shou4 ti2 jiao1 niao3 ji4 ， yao2 you1 tian2 fei4 fu3 。
- wei3 zai1 shen2 yu3 gong1 ， ming2 de2 mai4 qian2 gu3 。
- jiu3 chou2 ji4 ding4 wei4 ， wan4 sheng1 si1 an4 du3 。
- ben1 chi2 fu2 niu2 ma3 ， fei1 qian2 shi4 lin2 yu3 。
- hu3 bao4 shi4 can2 bao4 ， shan1 lin2 tuo1 shen1 zu3 。
- yun2 hu2 bu2 dian4 ju1 ， chu1 zhe2 xiao4 dang1 lu4 。
- zuo2 lai2 dong1 jia1 yu4 ， yun2 ru3 san1 kan4 hu4 。
- xi1 lin2 jing4 xiang1 gao4 ， feng1 shi3 lou2 rang3 qu3 。
- xing2 wei3 ji4 jian4 lü3 ， sheng1 li3 mi2 fan2 wu2 。
- tian2 ye3 ri4 sao1 dong4 ， lao3 lei2 kun4 bing4 ju4 。
- sui4 shi3 yan3 yi2 ge1 ， bu2 dai4 huang2 hun1 𢾅 。
- tang2 yu2 quan2 sheng4 shi2 ， si4 xiong1 nu4 ru2 ru3 。
- he4 ran2 lei2 ting2 fen4 ， si4 zui4 tong2 yi4 ju3 。
- bi3 wu2 zui4 ru3 yi4 ， ru3 te4 fan4 qi2 nu4 。
- shang1 jian1 you2 wei4 yuan3 ， yu3 ru3 xiong1 shu2 yu4 。
- fu4 zao1 yu2 xi1 you4 ， e4 bi4 chang1 li2 qu4 。
- da4 xin4 ji2 tun2 yu2 ， er4 zi3 wu2 suo3 yu3 。
- bi3 bao4 hua4 wei2 ren2 ， ru3 ren2 yi4 qi2 wu3 。
- you2 lai2 ren2 bao4 xin1 ， bu4 ge2 hao2 fa1 xu3 。
- du4 he2 su4 qian1 xi3 ， fu4 yu2 wu2 ba2 hu4 。
- kuang4 jin1 shu3 duo1 shi4 ， zhu1 qiu2 meng3 yu2 ru3 。
- liang3 xiong2 bu2 ju4 li4 ， gu1 zong1 he2 zu2 hu4 。
- wu4 wei4 san1 jia1 shi4 ， zhi4 yong3 wei4 yi4 shu4 。
- zhi4 zhe3 you3 yu2 nu4 ， yong3 zhe3 you3 yu2 jia3 。
- pai2 yun2 jiao4 chang1 he2 ， chang2 ge1 shao1 lin2 mang3 。
- si4 cong1 ruo4 pang2 da2 ， bai3 kui2 bi4 gu3 wu3 。
- du2 ji1 fa1 bi4 zhong1 ， wan4 hui3 jing4 he2 bu3 。
- ding1 ning2 bu4 ru3 qi1 ， he2 yi4 ting1 wu2 yu3 。
- gou3 ru2 bu4 wo3 ting1 ， shi4 bu4 ting1 yao2 yu3 。

## 注释

## 译文

## 赏析
