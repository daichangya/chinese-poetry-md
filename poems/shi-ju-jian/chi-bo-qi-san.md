---
id: shi-ju-jian-chi-bo-qi-san
title: 持钵  其三
titlePinyin: chi2 bo1     qi2 san1
titleSlug: chi-bo-qi-san
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 颠风挟玄霜，跋扈清溪阴。
- 长年把船尾，铁面抵弗禁。
- 面皴不暇问，腕裂龟文深。
- 手中老篙竹，出水冰淋淋。
- 一步一千里，进寸或退寻。
- 抵死为食谋，俛首潜呻吟。
- 劳人冻入骨，寸心攒万针。
- 乐哉田舍郎，坐拥廪若林。
- 强使损绪余，瞪目如病瘖。
- 所得不盈把，粒米敌数金。
- 沈思耕者志，岂异舟子心。
- 其谁受此施，观此受施箴。

## 拼音
- dian1 feng1 xie2 xuan2 shuang1 ， ba2 hu4 qing1 xi1 yin1 。
- chang2 nian2 ba3 chuan2 wei3 ， tie3 mian4 di3 fu2 jin4 。
- mian4 cun1 bu4 xia2 wen4 ， wan4 lie4 gui1 wen2 shen1 。
- shou3 zhong1 lao3 gao1 zhu2 ， chu1 shui3 bing1 lin2 lin2 。
- yi2 bu4 yi4 qian1 li3 ， jin4 cun4 huo4 tui4 xun2 。
- di3 si3 wei4 shi2 mou2 ， fu3 shou3 qian2 shen1 yin2 。
- lao2 ren2 dong4 ru4 gu3 ， cun4 xin1 zan3 wan4 zhen1 。
- le4 zai1 tian2 she4 lang2 ， zuo4 yong1 lin3 ruo4 lin2 。
- qiang2 shi3 sun3 xu4 yu2 ， deng4 mu4 ru2 bing4 yin1 。
- suo3 de2 bu4 ying2 ba3 ， li4 mi3 di2 shu4 jin1 。
- shen3 si1 geng1 zhe3 zhi4 ， qi3 yi4 zhou1 zi3 xin1 。
- qi2 shui2 shou4 ci3 shi1 ， guan1 ci3 shou4 shi1 zhen1 。

## 注释

## 译文

## 赏析
