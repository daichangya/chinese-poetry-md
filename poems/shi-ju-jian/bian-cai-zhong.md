---
id: shi-ju-jian-bian-cai-zhong
title: 辩才钟
titlePinyin: bian4 cai2 zhong1
titleSlug: bian-cai-zhong
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 井龙欲振兹山灵，忍使夜旦钟不声。
- 西京旧赐禁犹在，即山铸得蒲牢鸣。
- 虚文破壁俨如故，县官正令今重新。
- 身归柱后惠文手，加以束缚投诸囹。
- 夜囹熖发照城阙，燎原不足方其明。
- 民皆呼吏捄回禄，骏奔稽颡祈玄冥。
- 及乎乡迩寂无覩，更欲炙手嗟无因。
- 朝闻夕报事从贷，雨濡露濯恩如春。
- 乡来光亦上牛斗，九畴分野当丰城。
- 干将独往莫耶在，延平涛浪今犹腥。
- 何如坎井蛰不死，雨晹答响如谷神。
- 百年逸事付僧史，不然簨簴重刊铭。

## 拼音
- jing3 long2 yu4 zhen4 zi1 shan1 ling2 ， ren3 shi3 ye4 dan4 zhong1 bu4 sheng1 。
- xi1 jing1 jiu4 ci4 jin4 you2 zai4 ， ji2 shan1 zhu4 de2 pu2 lao2 ming2 。
- xu1 wen2 po4 bi4 yan3 ru2 gu4 ， xian4 guan1 zheng4 ling4 jin1 chong2 xin1 。
- shen1 gui1 zhu4 hou4 hui4 wen2 shou3 ， jia1 yi3 shu4 fu4 tou2 zhu1 ling2 。
- ye4 ling2 yan4 fa1 zhao4 cheng2 que1 ， liao2 yuan2 bu4 zu2 fang1 qi2 ming2 。
- min2 jie1 hu1 li4 jiu4 hui2 lu4 ， jun4 ben1 ji1 sang3 qi2 xuan2 ming2 。
- ji2 hu1 xiang1 er3 ji4 wu2 du3 ， geng4 yu4 zhi4 shou3 jie1 wu2 yin1 。
- chao2 wen2 xi1 bao4 shi4 cong2 dai4 ， yu3 ru2 lu4 zhuo2 en1 ru2 chun1 。
- xiang1 lai2 guang1 yi4 shang4 niu2 dou4 ， jiu3 chou2 fen1 ye3 dang1 feng1 cheng2 。
- gan1 jiang1 du2 wang3 mo4 ye1 zai4 ， yan2 ping2 tao1 lang4 jin1 you2 xing1 。
- he2 ru2 kan3 jing3 zhe2 bu4 si3 ， yu3 yi4 da2 xiang3 ru2 gu3 shen2 。
- bai3 nian2 yi4 shi4 fu4 seng1 shi3 ， bu4 ran2 sun3 ju4 zhong4 kan1 ming2 。

## 注释

## 译文

## 赏析
