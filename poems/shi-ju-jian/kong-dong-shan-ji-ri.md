---
id: shi-ju-jian-kong-dong-shan-ji-ri
title: 空东山忌日
titlePinyin: kong1 dong1 shan1 ji4 ri4
titleSlug: kong-dong-shan-ji-ri
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 笑别金銮归玉几，鳗井无风波浪起。
- 中兴天子紫泥新，老牛特地重穿鼻。
- 风云腾踏庆三朝，端自灵山同受记。
- 龙湫坐断最高峰，圣谛提持第一义。
- 侬家虀瓮深无底，炎炎毒气难回避。
- 瓠落有容无滴水，无限英灵都浸死。
- 有时却作死马医，绝后再苏知几几。
- 忽闻拂袖下层翠，江上截流航一苇。
- 一个闲人天地间，迈古超今谁敢拟。
- 浮图影里旧经行，祖祢余殃今未已。
- 更运深慈等大千，毒种绵绵亦如是。

## 拼音
- xiao4 bie2 jin1 luan2 gui1 yu4 ji3 ， man2 jing3 wu2 feng1 bo1 lang4 qi3 。
- zhong1 xing1 tian1 zi3 zi3 ni2 xin1 ， lao3 niu2 te4 di4 zhong4 chuan1 bi2 。
- feng1 yun2 teng2 ta4 qing4 san1 chao2 ， duan1 zi4 ling2 shan1 tong2 shou4 ji4 。
- long2 qiu1 zuo4 duan4 zui4 gao1 feng1 ， sheng4 di4 ti2 chi2 di4 yi1 yi4 。
- nong2 jia1 ji1 weng4 shen1 wu2 di3 ， yan2 yan2 du2 qi4 nan2 hui2 bi4 。
- hu4 luo4 you3 rong2 wu2 di1 shui3 ， wu2 xian4 ying1 ling2 dou1 jin4 si3 。
- you3 shi2 que4 zuo4 si3 ma3 yi1 ， jue2 hou4 zai4 su1 zhi1 ji3 ji3 。
- hu1 wen2 fu2 xiu4 xia4 ceng2 cui4 ， jiang1 shang4 jie2 liu2 hang2 yi4 wei3 。
- yi2 ge4 xian2 ren2 tian1 di4 jian1 ， mai4 gu3 chao1 jin1 shui2 gan3 ni3 。
- fu2 tu2 ying3 li3 jiu4 jing1 xing2 ， zu3 mi2 yu2 yang1 jin1 wei4 yi3 。
- geng4 yun4 shen1 ci2 deng3 da4 qian1 ， du2 zhong3 mian2 mian2 yi4 ru2 shi4 。

## 注释

## 译文

## 赏析
