---
id: shi-ju-jian-xie-sui-an-zhao-mu-zhi-mo-zhu
title: 谢随庵赵牧之墨竹
titlePinyin: xie4 sui2 an1 zhao4 mu4 zhi1 mo4 zhu2
titleSlug: xie-sui-an-zhao-mu-zhi-mo-zhu
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胸中千亩不愿余，颖也戏剧资轩渠。
- 湖州九原不可作，百年合浦今还珠。
- 玄卿浓淡知权变，淋浪迅疾如驰电。
- 为君击节赏此音，孝娥庙刻题黄绢。
- 君胡不歌石鼎联，两手笑拍弥明肩。
- 又不钓垂五十犗，六鳌一掣空重渊。
- 幻成群玉参差立，露梢点滴鲛人泣。
- 鹘落还从兔起时，一机才失嗟无及。
- 我住双岩峰下寺，梦断池塘无一语。
- 家山新绿报平安，万金堕眼宽西顾。
- 葛陂头角犹完全，镜中观影俱茫然。
- 坐令野人破屋壁，万里风烟生咫尺。

## 拼音
- xiong1 zhong1 qian1 mu3 bu2 yuan4 yu2 ， ying3 ye3 xi4 ju4 zi1 xuan1 qu2 。
- hu2 zhou1 jiu3 yuan2 bu4 ke3 zuo4 ， bai3 nian2 he2 pu3 jin1 hai2 zhu1 。
- xuan2 qing1 nong2 dan4 zhi1 quan2 bian4 ， lin2 lang4 xun4 ji2 ru2 chi2 dian4 。
- wei4 jun1 ji1 jie2 shang3 ci3 yin1 ， xiao4 e2 miao4 ke4 ti2 huang2 juan4 。
- jun1 hu2 bu4 ge1 shi2 ding3 lian2 ， liang3 shou3 xiao4 pai1 mi2 ming2 jian1 。
- you4 bu2 diao4 chui2 wu3 shi2 jie4 ， liu4 ao2 yi2 che4 kong1 zhong4 yuan1 。
- huan4 cheng2 qun2 yu4 cen1 ci1 li4 ， lu4 shao1 dian3 di1 jiao1 ren2 qi4 。
- hu2 luo4 hai2 cong2 tu4 qi3 shi2 ， yi4 ji1 cai2 shi1 jie1 wu2 ji2 。
- wo3 zhu4 shuang1 yan2 feng1 xia4 si4 ， meng4 duan4 chi2 tang2 wu2 yi4 yu3 。
- jia1 shan1 xin1 lü4 bao4 ping2 an1 ， wan4 jin1 duo4 yan3 kuan1 xi1 gu4 。
- ge3 bei1 tou2 jiao3 you2 wan2 quan2 ， jing4 zhong1 guan1 ying3 ju4 mang2 ran2 。
- zuo4 ling4 ye3 ren2 po4 wu1 bi4 ， wan4 li3 feng1 yan1 sheng1 zhi3 chi3 。

## 注释

## 译文

## 赏析
