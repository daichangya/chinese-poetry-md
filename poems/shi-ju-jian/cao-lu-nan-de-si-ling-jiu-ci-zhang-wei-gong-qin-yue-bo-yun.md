---
id: shi-ju-jian-cao-lu-nan-de-si-ling-jiu-ci-zhang-wei-gong-qin-yue-bo-yun
title: 曹泸南得思陵旧赐张魏公琴曰播云
titlePinyin: cao2 lu2 nan2 de2 si1 ling2 jiu4 ci4 zhang1 wei4 gong1 qin2 yue1 bo1 yun2
titleSlug: cao-lu-nan-de-si-ling-jiu-ci-zhang-wei-gong-qin-yue-bo-yun
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岷峩豁尘昏，旧赐出播云。
- 不知落人间，虾蟆几亏盈。
- 晦显固靡常，数岂逃冥冥。
- 想当风雨时，破壁应有声。
- 怀璧戒匹夫，呵护烦百神。
- 一朝得所托，倏若屈蠖伸。
- 人以器图旧，器以人怀新。
- 玉轸黄金徽，烂烂奎画明。
- 魏公蔼名氏，千载如丹青。
- 歌风调舜弦，感物怀尧仁。
- 扶日昌中兴，四海同一云。
- 载维艰难初，事与得失并。
- 万灶嘉陵江，饮此一掬清。
- 悠然一再弹，万里怀长城。
- 云絮初无根，勇变嘲哳鸣。
- 捕蝉冩真意，弦外无人听。
- 空嗟易水寒，遗恨崆峒平。

## 拼音
- min2 e2 huo1 chen2 hun1 ， jiu4 ci4 chu1 bo1 yun2 。
- bu4 zhi1 luo4 ren2 jian1 ， ha2 ma2 ji3 kui1 ying2 。
- hui4 xian3 gu4 mi2 chang2 ， shu4 qi3 tao2 ming2 ming2 。
- xiang3 dang1 feng1 yu3 shi2 ， po4 bi4 ying1 you3 sheng1 。
- huai2 bi4 jie4 pi3 fu1 ， he1 hu4 fan2 bai3 shen2 。
- yi4 chao2 de2 suo3 tuo1 ， shu1 ruo4 qu1 huo4 shen1 。
- ren2 yi3 qi4 tu2 jiu4 ， qi4 yi3 ren2 huai2 xin1 。
- yu4 zhen3 huang2 jin1 hui1 ， lan4 lan4 kui2 hua4 ming2 。
- wei4 gong1 ai3 ming2 shi4 ， qian1 zai3 ru2 dan1 qing1 。
- ge1 feng1 tiao2 shun4 xian2 ， gan3 wu4 huai2 yao2 ren2 。
- fu2 ri4 chang1 zhong1 xing1 ， si4 hai3 tong2 yi4 yun2 。
- zai3 wei2 jian1 nan2 chu1 ， shi4 yu3 de2 shi1 bing4 。
- wan4 zao4 jia1 ling2 jiang1 ， yin3 ci3 yi4 ju1 qing1 。
- you1 ran2 yi2 zai4 tan2 ， wan4 li3 huai2 chang2 cheng2 。
- yun2 xu4 chu1 wu2 gen1 ， yong3 bian4 chao2 zha1 ming2 。
- bu3 chan2 xie3 zhen1 yi4 ， xian2 wai4 wu2 ren2 ting1 。
- kong1 jie1 yi4 shui3 han2 ， yi2 hen4 kong1 tong2 ping2 。

## 注释

## 译文

## 赏析
