---
id: shi-ju-jian-fang-yan-shi-lang-de-ling-bi-yi-feng-ming-bi-yun
title: 方岩侍郎得灵壁一峰名碧云
titlePinyin: fang1 yan2 shi4 lang2 de2 ling2 bi4 yi4 feng1 ming2 bi4 yun2
titleSlug: fang-yan-shi-lang-de-ling-bi-yi-feng-ming-bi-yun
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 坡陁巨璞韬玄质，壤断虏尘天半壁。
- 乡来谁试小龙文，切得一峰归笠泽。
- 太湖绕山三万顷，奇产虽多不足惜。
- 云边七十二峰青，强颜亦复无颜色。
- 滑肤弗受莓苔裹，素蕴岂容尘土蚀。
- 云升霞举幻瑰奇，玉响金浑随拊击。
- 一从越相去悠悠，几见吴宫春寂寂。
- 方岩委羽在何许，帖天弱水蓬莱隔。
- 泠然一瞬三万里，风烟浩荡寻无迹。
- 既伴壶中清昼长，想见袖中东海窄。
- 那知篆鼎铭彜外，尚余三丈浯溪石。
- 擘窠不到小玲珑，却须细细蝇头刻。

## 拼音
- po1 tuo2 ju4 pu2 tao1 xuan2 zhi4 ， rang3 duan4 lu3 chen2 tian1 ban4 bi4 。
- xiang1 lai2 shui2 shi4 xiao3 long2 wen2 ， qie4 de2 yi4 feng1 gui1 li4 ze2 。
- tai4 hu2 rao4 shan1 san1 wan4 qing3 ， qi2 chan3 sui1 duo1 bu4 zu2 xi1 。
- yun2 bian1 qi1 shi2 er4 feng1 qing1 ， qiang2 yan2 yi4 fu4 wu2 yan2 se4 。
- hua2 fu1 fu2 shou4 mei2 tai2 guo3 ， su4 yun4 qi3 rong2 chen2 tu3 shi2 。
- yun2 sheng1 xia2 ju3 huan4 gui1 qi2 ， yu4 xiang3 jin1 hun2 sui2 fu3 ji1 。
- yi4 cong2 yue4 xiang1 qu4 you1 you1 ， ji3 jian4 wu2 gong1 chun1 ji4 ji4 。
- fang1 yan2 wei3 yu3 zai4 he2 xu3 ， tie1 tian1 ruo4 shui3 peng2 lai2 ge2 。
- ling2 ran2 yi2 shun4 san1 wan4 li3 ， feng1 yan1 hao4 dang4 xun2 wu2 ji4 。
- ji4 ban4 hu2 zhong1 qing1 zhou4 chang2 ， xiang3 jian4 xiu4 zhong1 dong1 hai3 zhai3 。
- na4 zhi1 zhuan4 ding3 ming2 yi2 wai4 ， shang4 yu2 san1 zhang4 wu2 xi1 shi2 。
- bo4 ke1 bu2 dao4 xiao3 ling2 long2 ， que4 xu1 xi4 xi4 ying2 tou2 ke4 。

## 注释

## 译文

## 赏析
