---
id: shi-ju-jian-ai-san-cheng
title: 哀三城
titlePinyin: ai1 san1 cheng2
titleSlug: ai-san-cheng
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁逢虎牛祸折萌，荡荡蜀道犹可评。
- 嗾奸反正善其计，振槁拉枯徒尔勤。
- 初虽复杯可扑灭，终焉决海难为平。
- 智人三尺眼前暗，明玉一玷磨弗晶。
- 因仍扰扰不知了，残金欲灺连鞑人。
- 武功夙著冲与寔，貂蝉贵欲兜牟成。
- 孽成孤凤鸟不度，守有可死生无因。
- 两公气节固相类，又类射虎飞将军。
- 西和寅仲出儒素，开禧总饷先垂名。
- 太丘是父有是子，冲楼跨灶前无伦。
- 话头讲明有定见，不与奸谄相因循。
- 犬戎日众我日寡，貔貅乍屈还乍信。
- 贺兰饱鲜方醉醇，啮指不雠南霁云。
- 恸哭秦庭不肯援，有严玉帐无分兵。
- 借令空弮可持满，飞镝已尽风中鸣。
- 三城父兄一时陷，况复骨肉怀亲亲。
- 有生必死死有所，此死可羞尸素群。
- 矜韬衒略谩蠢蠢，妬功嫉效徒逡逡。
- 幸灾之迹弗容掩，不掉之尾何足云。
- 乡来益昌倡大义，阿源流芳千载荣。
- 胜天倘可恃人众，公道莫于行路听。
- 后先忠节贯日星，野史孰愈良史真。

## 拼音
- sui4 feng2 hu3 niu2 huo4 zhe2 meng2 ， dang4 dang4 shu3 dao4 you2 ke3 ping2 。
- sou3 jian1 fan3 zheng4 shan4 qi2 ji4 ， zhen4 gao3 la1 ku1 tu2 er3 qin2 。
- chu1 sui1 fu4 bei1 ke3 pu1 mie4 ， zhong1 yan1 jue2 hai3 nan2 wei2 ping2 。
- zhi4 ren2 san1 chi3 yan3 qian2 an4 ， ming2 yu4 yi2 dian4 mo2 fu2 jing1 。
- yin1 reng2 rao3 rao3 bu4 zhi1 liao3 ， can2 jin1 yu4 xie4 lian2 da2 ren2 。
- wu3 gong1 su4 zhu4 chong1 yu3 shi2 ， diao1 chan2 gui4 yu4 dou1 mu4 cheng2 。
- nie4 cheng2 gu1 feng4 niao3 bu2 du4 ， shou3 you3 ke3 si3 sheng1 wu2 yin1 。
- liang3 gong1 qi4 jie2 gu4 xiang1 lei4 ， you4 lei4 she4 hu3 fei1 jiang1 jun1 。
- xi1 he2 yin2 zhong4 chu1 ru2 su4 ， kai1 xi3 zong3 xiang3 xian1 chui2 ming2 。
- tai4 qiu1 shi4 fu4 you3 shi4 zi3 ， chong1 lou2 kua4 zao4 qian2 wu2 lun2 。
- hua4 tou2 jiang3 ming2 you3 ding4 jian4 ， bu4 yu3 jian1 chan3 xiang1 yin1 xun2 。
- quan3 rong2 ri4 zhong4 wo3 ri4 gua3 ， pi2 xiu1 zha4 qu1 hai2 zha4 xin4 。
- he4 lan2 bao3 xian1 fang1 zui4 chun2 ， nie4 zhi3 bu4 chou2 nan2 ji4 yun2 。
- tong4 ku1 qin2 ting2 bu4 ken3 yuan2 ， you3 yan2 yu4 zhang4 wu2 fen1 bing1 。
- jie4 ling4 kong1 quan1 ke3 chi2 man3 ， fei1 di2 yi3 jin4 feng1 zhong1 ming2 。
- san1 cheng2 fu4 xiong1 yi4 shi2 xian4 ， kuang4 fu4 gu3 rou4 huai2 qin1 qin1 。
- you3 sheng1 bi4 si3 si3 you3 suo3 ， ci3 si3 ke3 xiu1 shi1 su4 qun2 。
- jin1 tao1 xuan4 lüe4 man4 chun3 chun3 ， du4 gong1 ji2 xiao4 tu2 qun1 qun1 。
- xing4 zai1 zhi1 ji4 fu2 rong2 yan3 ， bu2 diao4 zhi1 wei3 he2 zu2 yun2 。
- xiang1 lai2 yi4 chang1 chang4 da4 yi4 ， a1 yuan2 liu2 fang1 qian1 zai3 rong2 。
- sheng4 tian1 tang3 ke3 shi4 ren2 zhong4 ， gong1 dao4 mo4 yu2 xing2 lu4 ting1 。
- hou4 xian1 zhong1 jie2 guan4 ri4 xing1 ， ye3 shi3 shu2 yu4 liang2 shi3 zhen1 。

## 注释

## 译文

## 赏析
