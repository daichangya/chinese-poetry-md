---
id: shi-ju-jian-da-xiong-si-chen-chao-gui
title: 大雄寺陈朝桧
titlePinyin: da4 xiong2 si4 chen2 chao2 gui4
titleSlug: da-xiong-si-chen-chao-gui
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 托根陈土隋风烟，送尽鲤鱼蜚上天。
- 六𬴂度江又如许，老彭社栎将齐年。
- 彭自有商观五伯，区区社栎奚为者。
- 君乎干老旧时天，刚中紫铁青铜坚。
- 一年一年看妖妍，年年死在秋风前。
- 轮囷孤顶鸾停翼，脱略霜皮蛟露脊。
- 自古才难人弗惜，江东酒壶浇柱石。
- 夜深风雨卷潭湫，霹雳一声天地秋。

## 拼音
- tuo1 gen1 chen2 tu3 sui2 feng1 yan1 ， song4 jin4 li3 yu2 fei1 shang4 tian1 。
- liu4 fei1 du4 jiang1 you4 ru2 xu3 ， lao3 peng2 she4 li4 jiang1 qi2 nian2 。
- peng2 zi4 you3 shang1 guan1 wu3 bo2 ， qu1 qu1 she4 li4 xi1 wei4 zhe3 。
- jun1 hu1 gan1 lao3 jiu4 shi2 tian1 ， gang1 zhong1 zi3 tie3 qing1 tong2 jian1 。
- yi4 nian2 yi0 nian2 kan4 yao1 yan2 ， nian2 nian2 si3 zai4 qiu1 feng1 qian2 。
- lun2 qun1 gu1 ding3 luan2 ting2 yi4 ， tuo1 lüe4 shuang1 pi2 jiao1 lu4 ji3 。
- zi4 gu3 cai2 nan2 ren2 fu2 xi1 ， jiang1 dong1 jiu3 hu2 jiao1 zhu4 shi2 。
- ye4 shen1 feng1 yu3 juan4 tan2 qiu1 ， pi1 li4 yi4 sheng1 tian1 di4 qiu1 。

## 注释

## 译文

## 赏析
