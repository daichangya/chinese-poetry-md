---
id: shi-ju-jian-jing-yan-ci-cha-yang-wen-chang-xi-shang-de-gui-zi
title: 经筵赐茶杨文昌席上得贵字
titlePinyin: jing1 yan2 ci4 cha2 yang2 wen2 chang1 xi2 shang4 de2 gui4 zi4
titleSlug: jing-yan-ci-cha-yang-wen-chang-xi-shang-de-gui-zi
author: 释居简
authorPinyin: shi4 ju1 jian3
authorSlug: shi-ju-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龙泓荐春甘，茶荈绝众卉。
- 屑琼作玄玉，不惜万金费。
- 厥贡来四方，特立建溪贵。
- 诸儒方重席，飘飘凌云气。
- 方圭与团璧，锡自一经既。
- 得从稽古力，不敌稽古味。
- 小苦政不恶，回甘亦差慰。
- 雪涨忽翻乳，珠碎仅成玑。
- 月团三百片，下下敢髣髴。
- 宏功适胥称，厚享可无谓。
- 余沥逮蔬笋，疏瀹固所畏。
- 悠然记新分，嘉定次癸未。

## 拼音
- long2 hong2 jian4 chun1 gan1 ， cha2 chuan3 jue2 zhong4 hui4 。
- xie4 qiong2 zuo4 xuan2 yu4 ， bu4 xi1 wan4 jin1 fei4 。
- jue2 gong4 lai2 si4 fang1 ， te4 li4 jian4 xi1 gui4 。
- zhu1 ru2 fang1 zhong4 xi2 ， piao1 piao1 ling2 yun2 qi4 。
- fang1 gui1 yu3 tuan2 bi4 ， xi1 zi4 yi4 jing1 ji4 。
- de2 cong2 ji1 gu3 li4 ， bu4 di2 ji1 gu3 wei4 。
- xiao3 ku3 zheng4 bu2 e4 ， hui2 gan1 yi4 cha4 wei4 。
- xue3 zhang3 hu1 fan1 ru3 ， zhu1 sui4 jin3 cheng2 ji1 。
- yue4 tuan2 san1 bai3 pian4 ， xia4 xia4 gan3 fang3 fu2 。
- hong2 gong1 shi4 xu1 cheng1 ， hou4 xiang3 ke3 wu2 wei4 。
- yu2 li4 dai3 shu1 sun3 ， shu1 yue4 gu4 suo3 wei4 。
- you1 ran2 ji4 xin1 fen1 ， jia1 ding4 ci4 gui3 wei4 。

## 注释

## 译文

## 赏析
