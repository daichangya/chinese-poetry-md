---
id: hu-li-cang-lang-yong
title: 沧浪咏
titlePinyin: cang1 lang4 yong3
titleSlug: cang-lang-yong
author: 胡理
authorPinyin: hu2 li3
authorSlug: hu-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔闻沧浪亭，未濯沧浪水。
- 先贤渺遗迹，壮观一何侈。
- 飞桥跨木末，巨浸折胡垒。
- 糟床行万瓮，缭墙周数里。
- 废兴固在天，庶用观物理。
- 缅怀嘉祐世，周道平如砥。
- 相君贤相君，子美东南美。
- 如何一网尽，祸岂在故纸。
- 青蝇变白黑，作俑兹焉始。
- 所存醉翁文，垂耀信百世。
- 无忘角弓咏，嘉树犹仰止。
- 同来二三子，感叹咸坐起。
- 缥瓷酹新汲，毁誉均一洗。
- 忽逢醒狂翁，一别垂二纪。
- 隽哉老益壮，论事方切齿。
- 我欲裂绛幔，推著明光里。
- 安得上天风，吹落君王耳。

## 拼音
- xi1 wen2 cang1 lang4 ting2 ， wei4 zhuo2 cang1 lang4 shui3 。
- xian1 xian2 miao3 yi2 ji4 ， zhuang4 guan1 yi4 he2 chi3 。
- fei1 qiao2 kua4 mu4 mo4 ， ju4 jin4 zhe2 hu2 lei3 。
- zao1 chuang2 xing2 wan4 weng4 ， liao2 qiang2 zhou1 shu4 li3 。
- fei4 xing1 gu4 zai4 tian1 ， shu4 yong4 guan1 wu4 li3 。
- mian3 huai2 jia1 you4 shi4 ， zhou1 dao4 ping2 ru2 di3 。
- xiang1 jun1 xian2 xiang1 jun1 ， zi3 mei3 dong1 nan2 mei3 。
- ru2 he2 yi4 wang3 jin4 ， huo4 qi3 zai4 gu4 zhi3 。
- qing1 ying2 bian4 bai2 hei1 ， zuo4 yong3 zi1 yan1 shi3 。
- suo3 cun2 zui4 weng1 wen2 ， chui2 yao4 xin4 bai3 shi4 。
- wu2 wang4 jiao3 gong1 yong3 ， jia1 shu4 you2 yang3 zhi3 。
- tong2 lai2 er4 san1 zi3 ， gan3 tan4 xian2 zuo4 qi3 。
- piao3 ci2 lei4 xin1 ji2 ， hui3 yu4 jun1 yi4 xi3 。
- hu1 feng2 xing3 kuang2 weng1 ， yi4 bie2 chui2 er4 ji4 。
- jun4 zai1 lao3 yi4 zhuang4 ， lun4 shi4 fang1 qie4 chi3 。
- wo3 yu4 lie4 jiang4 man4 ， tui1 zhu4 ming2 guang1 li3 。
- an1 de2 shang4 tian1 feng1 ， chui1 luo4 jun1 wang2 er3 。

## 注释

## 译文

## 赏析
