---
id: lu-jiu-yuan-song-gou-xi-zai-fu-zhe-xi-yan
title: 送勾熙载赴浙西盐
titlePinyin: song4 gou1 xi1 zai3 fu4 zhe4 xi1 yan2
titleSlug: song-gou-xi-zai-fu-zhe-xi-yan
author: 陆九渊
authorPinyin: lu4 jiu3 yuan1
authorSlug: lu-jiu-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平分浙江流，东境浮海角。
- 其民仰鱼盐，久已困征榷。
- 麦禾与桑麻，耕锄到峣埆。
- 往岁比不登，场圃几濯濯。
- 荒政劳庙谋，赈廪开数数。
- 饥羸不待饱，共感君泽渥。
- 仁哉复育恩，所恶吏龌龊。
- 教诏弥谆谆，听受祇藐藐。
- 何知国与民，足己肆贪浊。
- 流离且未还，已复事椎剥。
- 按察殊未曾，圣主独先觉。
- 重贻宵旰忧，顾盼求卓荦。
- 君固岷峨英，怀抱富荆璞。
- 迩来奏对语，朝阳鸣𬸦𬸚。
- 锵然历帝聪，简记谅已确。
- 外台适虚席，妙选出亲擢。
- 此节岂轻受，委寄重山岳。
- 除音九天下，众论靡瑕驳。
- 揽辔首越山，青萍方在握。
- 送君无杂言，当不负所学。

## 拼音
- ping2 fen1 zhe4 jiang1 liu2 ， dong1 jing4 fu2 hai3 jiao3 。
- qi2 min2 yang3 yu2 yan2 ， jiu3 yi3 kun4 zheng1 que4 。
- mai4 he2 yu3 sang1 ma2 ， geng1 chu2 dao4 yao2 que4 。
- wang3 sui4 bi3 bu4 deng1 ， chang3 pu3 ji3 zhuo2 zhuo2 。
- huang1 zheng4 lao2 miao4 mou2 ， zhen4 lin3 kai1 shuo4 shuo4 。
- ji1 lei2 bu2 dai4 bao3 ， gong4 gan3 jun1 ze2 wo4 。
- ren2 zai1 fu4 yu4 en1 ， suo3 e4 li4 wo4 chuo4 。
- jiao4 zhao4 mi2 zhun1 zhun1 ， ting1 shou4 qi2 miao3 miao3 。
- he2 zhi1 guo2 yu3 min2 ， zu2 ji3 si4 tan1 zhuo2 。
- liu2 li2 qie3 wei4 hai2 ， yi3 fu4 shi4 zhui1 bao1 。
- an4 cha2 shu1 wei4 ceng2 ， sheng4 zhu3 du2 xian1 jue2 。
- zhong4 yi2 xiao1 gan4 you1 ， gu4 pan4 qiu2 zhuo2 luo4 。
- jun1 gu4 min2 e2 ying1 ， huai2 bao4 fu4 jing1 pu2 。
- er3 lai2 zou4 dui4 yu3 ， chao2 yang2 ming2 zhuo2 yue4 。
- qiang1 ran2 li4 di4 cong1 ， jian3 ji4 liang4 yi3 que4 。
- wai4 tai2 shi4 xu1 xi2 ， miao4 xuan3 chu1 qin1 zhuo2 。
- ci3 jie2 qi3 qing1 shou4 ， wei3 ji4 chong2 shan1 yue4 。
- chu2 yin1 jiu3 tian1 xia4 ， zhong4 lun4 mi2 xia2 bo2 。
- lan3 pei4 shou3 yue4 shan1 ， qing1 ping2 fang1 zai4 wo4 。
- song4 jun1 wu2 za2 yan2 ， dang1 bu2 fu4 suo3 xue2 。

## 注释

## 译文

## 赏析
