---
id: huang-wen-lei-ti-zui-seng-tu
title: 题醉僧图
titlePinyin: ti2 zui4 seng1 tu2
titleSlug: ti-zui-seng-tu
author: 黄文雷
authorPinyin: huang2 wen2 lei2
authorSlug: huang-wen-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 僧之饮酒，地狱咫尺。
- 此僧饮酒，天龙辟易。
- 僧之饮酒，背面扺讳。
- 此僧饮酒，口角觱沸。
- 披毛带角即不理，倒阶卧路而已矣。
- 一生般若几杯汤，个是逃禅真法子。
- 不忧兜率不着渠，只忧兜率无酒酤。
- 临行自谤不羞耻，至今留与人画图。
- 画图得龙眠，画形兼画意。
- 君看阿堵中，如如元不死。
- 是卧是死谁得知，手中尚记携鸱夷。
- 翻河倒海不救渴，安得余沥流于斯。
- 我观此僧面孔真滑稽，醉中定解草圣并赋诗。
- 当其幕天席地时，惜无人以笔墨随。
- 纷纷散圣今何为，頼有一醉留其奇。
- 君不见夜雨闭门难学柳下惠，又不见背水置阵古来惟有韩将军。

## 拼音
- seng1 zhi1 yin3 jiu3 ， di4 yu4 zhi3 chi3 。
- ci3 seng1 yin3 jiu3 ， tian1 long2 pi4 yi4 。
- seng1 zhi1 yin3 jiu3 ， bei4 mian4 zhi3 hui4 。
- ci3 seng1 yin3 jiu3 ， kou3 jiao3 bi4 fei4 。
- pi1 mao2 dai4 jiao3 ji2 bu4 li3 ， dao3 jie1 wo4 lu4 er2 yi3 yi3 。
- yi4 sheng1 ban1 ruo4 ji3 bei1 tang1 ， ge4 shi4 tao2 chan2 zhen1 fa3 zi3 。
- bu4 you1 dou1 lü4 bu4 zhe0 qu2 ， zhi1 you1 dou1 lü4 wu2 jiu3 gu1 。
- lin2 xing2 zi4 bang4 bu4 xiu1 chi3 ， zhi4 jin1 liu2 yu3 ren2 hua4 tu2 。
- hua4 tu2 de2 long2 mian2 ， hua4 xing2 jian1 hua4 yi4 。
- jun1 kan4 a1 du3 zhong1 ， ru2 ru2 yuan2 bu4 si3 。
- shi4 wo4 shi4 si3 shui2 de2 zhi1 ， shou3 zhong1 shang4 ji4 xie2 chi1 yi2 。
- fan1 he2 dao3 hai3 bu2 jiu4 ke3 ， an1 de2 yu2 li4 liu2 yu2 si1 。
- wo3 guan1 ci3 seng1 mian4 kong3 zhen1 hua2 ji1 ， zui4 zhong1 ding4 jie3 cao3 sheng4 bing4 fu4 shi1 。
- dang1 qi2 mu4 tian1 xi2 di4 shi2 ， xi1 wu2 ren2 yi3 bi3 mo4 sui2 。
- fen1 fen1 san4 sheng4 jin1 he2 wei4 ， lai4 you3 yi2 zui4 liu2 qi2 qi2 。
- jun1 bu2 jian4 ye4 yu3 bi4 men2 nan2 xue2 liu3 xia4 hui4 ， you4 bu2 jian4 bei4 shui3 zhi4 zhen4 gu3 lai2 wei2 you3 han2 jiang1 jun1 。

## 注释

## 译文

## 赏析
