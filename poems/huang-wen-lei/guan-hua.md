---
id: huang-wen-lei-guan-hua
title: 观化
titlePinyin: guan1 hua4
titleSlug: guan-hua
author: 黄文雷
authorPinyin: huang2 wen2 lei2
authorSlug: huang-wen-lei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 屋角有蜘蛛，结网大如箕。
- 有来者蜻蜓，飞飞堕其围。
- 嗟汝水之生，爬沙自足嬉。
- 忽然凌空游，蜂虿避路驰。
- 一朝婴祸罗，羽翼安所施。
- 蜘蛛虽未出，狼狈已可期。
- 我欲起救汝，正坐手足疲。
- 噫吁嚱，悲弗悲，蜘蛛亦有黄雀随。
- 百虫相残人不管，人兮食人天岂知。

## 拼音
- wu1 jiao3 you3 zhi1 zhu1 ， jie2 wang3 da4 ru2 ji1 。
- you3 lai2 zhe3 qing1 ting2 ， fei1 fei1 duo4 qi2 wei2 。
- jie1 ru3 shui3 zhi1 sheng1 ， pa2 sha1 zi4 zu2 xi1 。
- hu1 ran2 ling2 kong1 you2 ， feng1 chai4 bi4 lu4 chi2 。
- yi4 chao2 ying1 huo4 luo2 ， yu3 yi4 an1 suo3 shi1 。
- zhi1 zhu1 sui1 wei4 chu1 ， lang2 bei4 yi3 ke3 qi1 。
- wo3 yu4 qi3 jiu4 ru3 ， zheng4 zuo4 shou3 zu2 pi2 。
- yi1 xu1 xi1 ， bei1 fu2 bei1 ， zhi1 zhu1 yi4 you3 huang2 que4 sui2 。
- bai3 chong2 xiang1 can2 ren2 bu4 guan3 ， ren2 xi1 shi2 ren2 tian1 qi3 zhi1 。

## 注释

## 译文

## 赏析
