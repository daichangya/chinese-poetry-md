---
id: shao-gui-zi-shu-wu-shi-wei-cao-yun-xi-zuo
title: 疏屋诗为曹云西作
titlePinyin: shu1 wu1 shi1 wei4 cao2 yun2 xi1 zuo4
titleSlug: shu-wu-shi-wei-cao-yun-xi-zuo
author: 邵桂子
authorPinyin: shao4 gui4 zi3
authorSlug: shao-gui-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 草菜可食，总名曰疏。
- 品题有圃，树艺有书。
- 衡纵町畦，周绕屋庐。
- 缭以樊垣，经以沟渠。
- 晨出抱瓮，夕归荷锄。
- 有蔓必薅，有蝗必驱。
- 风披雨沐，日暄露濡。
- 穉甲怒生，嘉苗蔚敷。
- 芥姜杞菊，韭薤蒜葫。
- 薇蕨藜藿，瓜瓞匏瓠。
- 楮鸡桑鹅，箨龙椶鱼。
- 马齿鹿角，鼠尾虎须。
- 薯蓣蔓菁，杜蘅蘼芜。
- 茵陈莪萝，艽兰茹藘。
- 赤苋银茄，翠荇墨菰。
- 酸浆辣{艹酟}，甘荠苦荼。
- 庖人调胹，园丁拮据。
- 锜釜煮煠，筐筥贮储。
- 椒橙内交，鹾醢效劬。
- 以芼以湘，可茹可葅。
- 维昔尼父，瓜祭斋如。
- 饮水曲肱，其乐只且。
- 召南苹藻，韩奕笋蒲。
- 知味羡黄，𫜪根叹胡。
- 葵蓼饫颙，葱韭厌徐。
- 火芋明瓒，山菌接舆。
- 庾郎三种，石生一盂。
- 刘参玉版，苏传冰壶。
- 巢字元修，鲋姓豆卢。
- 菘羔抱孙，蹲鸱将雏。
- 丝滑露葵，练净土酥。
- 野荠馄饨，水苔脯膴。
- 餠炊菠薐，鲊酿苞芦。
- 胡麻馈馏，罂粟醍醐。
- 萍虀西晋，莼羹东吴。
- 芹撷泥坊，藤采丰湖。
- 沼沚有蘩，江汉有蒌。
- 冈有常枲，洲有接余。
- 雁门天花，黄河蘑菇。
- 大宛苜蓿，太华芙蕖。
- 环滁野䔩，盘谷山茹。
- 地饶所产，天茁此徒。
- 菲葑是采，口腹以娱。
- 落英未莎，初篁未箊。
- 霜根旋挑，露叶半舒。
- 烹泉石鼎，养火地炉。
- 色炫匕箸，香浮柈盂。
- 气含土膏，味逾天厨。
- 肥生华池，响鸣辅车。
- 商颜饥解，文园渴苏。
- 前招曲生，后引酪奴。
- 馔非膻荤，饷非苞苴。
- 园无羊踏，壤有鼠余。
- 彼哉肉食，俎列豢刍。
- 心炙椎牛，项脔割猪。
- 春羔秋麛，冬鱻夏朐。
- 猩唇豹胎，麋臡蟹胥。
- 缁裙解鼋，银丝脍鲈。
- 羊尾截肪，锦袄脱肤。
- 山殽雉兔，泽羞雁凫。
- 北馔潼酪，南烹鼃蜍。
- 嗜鼠则鸱，甘带则蛆。
- 迺笑郑老，烂蒸瓠𤬛。
- 乃笑坡翁，梦餐鸡苏。
- 属厌饕餮，饱死侏儒。
- 语以疏味，能知否乎。
- 予雅嗜之，日不可无。
- 乃颜兹屋，羞供是须。
- 宁疏而癯，毋肉而腴。
- 易牙司味，敢告膳夫。

## 拼音
- cao3 cai4 ke3 shi2 ， zong3 ming2 yue1 shu1 。
- pin3 ti2 you3 pu3 ， shu4 yi4 you3 shu1 。
- heng2 zong4 ting3 qi2 ， zhou1 rao4 wu1 lu2 。
- liao2 yi3 fan2 yuan2 ， jing1 yi3 gou1 qu2 。
- chen2 chu1 bao4 weng4 ， xi1 gui1 he2 chu2 。
- you3 man4 bi4 hao1 ， you3 huang2 bi4 qu1 。
- feng1 pi1 yu3 mu4 ， ri4 xuan1 lu4 ru2 。
- zhi4 jia3 nu4 sheng1 ， jia1 miao2 wei4 fu1 。
- jie4 jiang1 qi3 ju2 ， jiu3 xie4 suan4 hu2 。
- wei1 jue2 li2 huo4 ， gua1 die2 pao2 hu4 。
- chu3 ji1 sang1 e2 ， tuo4 long2 zong1 yu2 。
- ma3 chi3 lu4 jiao3 ， shu3 wei3 hu3 xu1 。
- shu3 yu4 man4 jing1 ， du4 heng2 mi2 wu2 。
- yin1 chen2 e2 luo2 ， jiao1 lan2 ru2 lü2 。
- chi4 xian4 yin2 qie2 ， cui4 xing4 mo4 gu1 。
- suan1 jiang1 la4 { ao3 tian1 } ， gan1 qi2 ku3 tu2 。
- pao2 ren2 tiao2 er2 ， yuan2 ding1 jie2 ju1 。
- qi2 fu3 zhu3 ye4 ， kuang1 ju3 zhu4 chu3 。
- jiao1 cheng2 nei4 jiao1 ， cuo2 hai3 xiao4 qu2 。
- yi3 mao4 yi3 xiang1 ， ke3 ru2 ke3 zu1 。
- wei2 xi1 ni2 fu4 ， gua1 ji4 zhai1 ru2 。
- yin3 shui3 qu1 gong1 ， qi2 le4 zhi1 qie3 。
- zhao4 nan2 ping2 zao3 ， han2 yi4 sun3 pu2 。
- zhi1 wei4 xian4 huang2 ， 𫜪 gen1 tan4 hu2 。
- kui2 liao3 yu4 yong2 ， cong1 jiu3 yan4 xu2 。
- huo3 yu4 ming2 zan4 ， shan1 jun1 jie1 yu2 。
- yu3 lang2 san1 zhong3 ， shi2 sheng1 yi4 yu2 。
- liu2 can1 yu4 ban3 ， su1 chuan2 bing1 hu2 。
- chao2 zi4 yuan2 xiu1 ， fu4 xing4 dou4 lu2 。
- song1 gao1 bao4 sun1 ， dun1 chi1 jiang1 chu2 。
- si1 hua2 lu4 kui2 ， lian4 jing4 tu3 su1 。
- ye3 qi2 hun2 tun0 ， shui3 tai2 pu2 wu3 。
- bing3 chui1 bo1 leng2 ， zha3 niang4 bao1 lu2 。
- hu2 ma2 kui4 liu2 ， ying1 su4 ti2 hu2 。
- ping2 ji1 xi1 jin4 ， chun2 geng1 dong1 wu2 。
- qin2 xie2 ni2 fang1 ， teng2 cai3 feng1 hu2 。
- zhao3 zhi3 you3 fan2 ， jiang1 han4 you3 lou2 。
- gang1 you3 chang2 xi3 ， zhou1 you3 jie1 yu2 。
- yan4 men2 tian1 hua1 ， huang2 he2 mo2 gu0 。
- da4 wan3 mu4 xu0 ， tai4 hua2 fu2 qu2 。
- huan2 chu2 ye3 䔩 ， pan2 gu3 shan1 ru2 。
- di4 rao2 suo3 chan3 ， tian1 zhuo2 ci3 tu2 。
- fei1 feng1 shi4 cai3 ， kou3 fu4 yi3 yu2 。
- luo4 ying1 wei4 sha1 ， chu1 huang2 wei4 yu1 。
- shuang1 gen1 xuan2 tiao1 ， lu4 ye4 ban4 shu1 。
- peng1 quan2 shi2 ding3 ， yang3 huo3 di4 lu2 。
- se4 xuan4 bi3 zhu4 ， xiang1 fu2 pan2 yu2 。
- qi4 han2 tu3 gao1 ， wei4 yu2 tian1 chu2 。
- fei2 sheng1 hua2 chi2 ， xiang3 ming2 fu3 che1 。
- shang1 yan2 ji1 jie3 ， wen2 yuan2 ke3 su1 。
- qian2 zhao1 qu3 sheng1 ， hou4 yin3 lao4 nu2 。
- zhuan4 fei1 shan1 hun1 ， xiang3 fei1 bao1 ju1 。
- yuan2 wu2 yang2 ta4 ， rang3 you3 shu3 yu2 。
- bi3 zai1 rou4 shi2 ， zu3 lie4 huan4 chu2 。
- xin1 zhi4 zhui1 niu2 ， xiang4 luan2 ge1 zhu1 。
- chun1 gao1 qiu1 mi2 ， dong1 xian1 xia4 qu2 。
- xing1 chun2 bao4 tai1 ， mi2 ni2 xie4 xu1 。
- zi1 qun2 jie3 yuan2 ， yin2 si1 kuai4 lu2 。
- yang2 wei3 jie2 fang2 ， jin3 ao3 tuo1 fu1 。
- shan1 yao2 zhi4 tu4 ， ze2 xiu1 yan4 fu2 。
- bei3 zhuan4 tong2 lao4 ， nan2 peng1 wa1 chu2 。
- shi4 shu3 ze2 chi1 ， gan1 dai4 ze2 qu1 。
- nai3 xiao4 zheng4 lao3 ， lan4 zheng1 hu4 𤬛 。
- nai3 xiao4 po1 weng1 ， meng4 can1 ji1 su1 。
- shu3 yan4 tao1 tie4 ， bao3 si3 zhu1 ru2 。
- yu3 yi3 shu1 wei4 ， neng2 zhi1 fou3 hu1 。
- yu3 ya3 shi4 zhi1 ， ri4 bu4 ke3 wu2 。
- nai3 yan2 zi1 wu1 ， xiu1 gong4 shi4 xu1 。
- ning2 shu1 er2 qu2 ， wu2 rou4 er2 yu2 。
- yi4 ya2 si1 wei4 ， gan3 gao4 shan4 fu1 。

## 注释

## 译文

## 赏析
