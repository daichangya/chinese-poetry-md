---
id: rao-jie-yue-fang-shi-min-yang-xin-zu-er-zi-tong-guo-wang-li-zhi-guan-li-zhi-suo--cc3c6b48
title: 约方时敏杨信祖二子同过王立之观立之所集前辈诗文各以姓赋诗
titlePinyin: yue1 fang1 shi2 min3 yang2 xin4 zu3 er4 zi3 tong2 guo4 wang2 li4 zhi1 guan1 li4 zhi1 suo3 ji2 qian2 bei4 shi1 wen2 ge4 yi3 xing4 fu4 shi1
titleSlug: yue-fang-shi-min-yang-xin-zu-er-zi-tong-guo-wang-li-zhi-guan-li-zhi-suo--cc3c6b48
author: 饶节
authorPinyin: rao2 jie2
authorSlug: rao-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋容散古原，秋声满寒条。
- 幽人开晓梦，喔喔鸡戒朝。
- 骑马西南隅，不知道里遥。
- 我行将何之，我友昔见邀。
- 斯人非世人，与世不相聊。
- 几年赋归欤，塞耳树上瓢。
- 谁知翰墨功，百倍巴蜀饶。
- 方杨妙天质，两玉不易招。
- 粟马来会盟，此义久寂寥。
- 主人喜开尊，杯殽初刻雕。
- 及乎启丹台，座上皆闻韶。
- 委积山海奇，浩荡江汉朝。
- 此囿无郊封，烂漫各𫇴荛。
- 归来蒲深望，老大犹虚骄。

## 拼音
- qiu1 rong2 san4 gu3 yuan2 ， qiu1 sheng1 man3 han2 tiao2 。
- you1 ren2 kai1 xiao3 meng4 ， wo1 wo1 ji1 jie4 chao2 。
- qi2 ma3 xi1 nan2 yu2 ， bu4 zhi1 dao4 li3 yao2 。
- wo3 xing2 jiang1 he2 zhi1 ， wo3 you3 xi1 jian4 yao1 。
- si1 ren2 fei1 shi4 ren2 ， yu3 shi4 bu4 xiang1 liao2 。
- ji3 nian2 fu4 gui1 yu2 ， sai1 er3 shu4 shang4 piao2 。
- shui2 zhi1 han4 mo4 gong1 ， bai3 bei4 ba1 shu3 rao2 。
- fang1 yang2 miao4 tian1 zhi4 ， liang3 yu4 bu2 yi4 zhao1 。
- su4 ma3 lai2 hui4 meng2 ， ci3 yi4 jiu3 ji4 liao2 。
- zhu3 ren2 xi3 kai1 zun1 ， bei1 yao2 chu1 ke4 diao1 。
- ji2 hu1 qi3 dan1 tai2 ， zuo4 shang4 jie1 wen2 shao2 。
- wei3 ji1 shan1 hai3 qi2 ， hao4 dang4 jiang1 han4 chao2 。
- ci3 you4 wu2 jiao1 feng1 ， lan4 man4 ge4 𫇴 rao2 。
- gui1 lai2 pu2 shen1 wang4 ， lao3 da4 you2 xu1 jiao1 。

## 注释

## 译文

## 赏析
