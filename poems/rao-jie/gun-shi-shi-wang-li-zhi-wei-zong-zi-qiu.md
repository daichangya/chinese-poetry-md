---
id: rao-jie-gun-shi-shi-wang-li-zhi-wei-zong-zi-qiu
title: 蓘室诗王立之为宗子求
titlePinyin: gun3 shi4 shi1 wang2 li4 zhi1 wei4 zong1 zi3 qiu2
titleSlug: gun-shi-shi-wang-li-zhi-wei-zong-zi-qiu
author: 饶节
authorPinyin: rao2 jie2
authorSlug: rao-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 布谷作五更，鹪鹩亦司辰。
- 田师遽束缊，请火起近邻。
- 耕耘岂辞劳，常虞秋计贫。
- 匽薄垄亩间，努力不自珍。
- 秋风落高原，罢亚千顷云。
- 公子岂知田，得师自农人。
- 归来坐虚室，却扫富贵昏。
- 架插河间书，门引霍三宾。
- 耡耰翰墨场，寒窗澹炉熏。
- 六籍圣人师，百家素王臣。
- 骫骳离骚经，妙语泣鬼神。
- 灵文陋诅楚，高论追过秦。
- 泛览四库余，瓦砾半珠𧏖。
- 游心领其要，开卷得其人。
- 门前风作埃，肥马走搢绅。
- 岂知歌钟地，辛苦事斯文。
- 懒夫江海士，履声远王门。
- 未暇到此室，归欤老斲轮。

## 拼音
- bu4 gu3 zuo4 wu3 geng1 ， jiao1 liao2 yi4 si1 chen2 。
- tian2 shi1 ju4 shu4 wen1 ， qing3 huo3 qi3 jin4 lin2 。
- geng1 yun2 qi3 ci2 lao2 ， chang2 yu2 qiu1 ji4 pin2 。
- yan3 bao2 long3 mu3 jian1 ， nu3 li4 bu2 zi4 zhen1 。
- qiu1 feng1 luo4 gao1 yuan2 ， ba4 ya4 qian1 qing3 yun2 。
- gong1 zi3 qi3 zhi1 tian2 ， de2 shi1 zi4 nong2 ren2 。
- gui1 lai2 zuo4 xu1 shi4 ， que4 sao3 fu4 gui4 hun1 。
- jia4 cha1 he2 jian1 shu1 ， men2 yin3 huo4 san1 bin1 。
- chu2 you1 han4 mo4 chang3 ， han2 chuang1 dan4 lu2 xun1 。
- liu4 ji2 sheng4 ren2 shi1 ， bai3 jia1 su4 wang2 chen2 。
- wei3 bei4 li2 sao1 jing1 ， miao4 yu3 qi4 gui3 shen2 。
- ling2 wen2 lou4 zu3 chu3 ， gao1 lun4 zhui1 guo4 qin2 。
- fan4 lan3 si4 ku4 yu2 ， wa3 li4 ban4 zhu1 𧏖 。
- you2 xin1 ling3 qi2 yao4 ， kai1 juan4 de2 qi2 ren2 。
- men2 qian2 feng1 zuo4 ai1 ， fei2 ma3 zou3 jin4 shen1 。
- qi3 zhi1 ge1 zhong1 di4 ， xin1 ku3 shi4 si1 wen2 。
- lan3 fu1 jiang1 hai3 shi4 ， lü3 sheng1 yuan3 wang2 men2 。
- wei4 xia2 dao4 ci3 shi4 ， gui1 yu2 lao3 zhuo2 lun2 。

## 注释

## 译文

## 赏析
