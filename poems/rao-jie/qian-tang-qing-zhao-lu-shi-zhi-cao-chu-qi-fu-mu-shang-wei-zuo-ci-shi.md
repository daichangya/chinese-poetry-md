---
id: rao-jie-qian-tang-qing-zhao-lu-shi-zhi-cao-chu-qi-fu-mu-shang-wei-zuo-ci-shi
title: 钱塘清照律师芝草出其父墓上为作此诗
titlePinyin: qian2 tang2 qing1 zhao4 lü4 shi1 zhi1 cao3 chu1 qi2 fu4 mu4 shang4 wei4 zuo4 ci3 shi1
titleSlug: qian-tang-qing-zhao-lu-shi-zhi-cao-chu-qi-fu-mu-shang-wei-zuo-ci-shi
author: 饶节
authorPinyin: rao2 jie2
authorSlug: rao-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 槃槃千丈松，磅礴犯云汉。
- 要为根所持，龙蛇走断岸。
- 英英西洛花，妙为天下冠。
- 根移枝可易，人为过其半。
- 君看此灵芝，不与彼共贯。
- 超然自挺立，初不頼根干。
- 傥可种而植，朱门当烂漫。
- 胡为不可致，图画空传玩。
- 芝生在何许，可卜不待彖。
- 忠臣孝子家，义夫烈士馆。
- 吉事定有祥，岂是供好玩。
- 道人律之师，父蛊虽不干。
- 平生沙门行，报德已无算。
- 向来郭氏阡，盛事传里闬。
- 青青十亩阴，手植几脱腕。
- 召和不吹律，修德自幽赞。
- 至今超山下，百本益璀璨。
- 亭亭卷云涛，濯濯立鹅鹳。
- 乃知天人间，决定可复按。
- 野人为作诗，诵实不敢赞。

## 拼音
- pan2 pan2 qian1 zhang4 song1 ， bang4 bo2 fan4 yun2 han4 。
- yao4 wei4 gen1 suo3 chi2 ， long2 she2 zou3 duan4 an4 。
- ying1 ying1 xi1 luo4 hua1 ， miao4 wei4 tian1 xia4 guan1 。
- gen1 yi2 zhi1 ke3 yi4 ， ren2 wei2 guo4 qi2 ban4 。
- jun1 kan4 ci3 ling2 zhi1 ， bu4 yu3 bi3 gong4 guan4 。
- chao1 ran2 zi4 ting3 li4 ， chu1 bu2 lai4 gen1 gan1 。
- tang3 ke3 zhong3 er2 zhi2 ， zhu1 men2 dang1 lan4 man4 。
- hu2 wei4 bu4 ke3 zhi4 ， tu2 hua4 kong1 chuan2 wan2 。
- zhi1 sheng1 zai4 he2 xu3 ， ke3 bu3 bu2 dai4 tuan4 。
- zhong1 chen2 xiao4 zi3 jia1 ， yi4 fu1 lie4 shi4 guan3 。
- ji2 shi4 ding4 you3 xiang2 ， qi3 shi4 gong4 hao3 wan2 。
- dao4 ren2 lü4 zhi1 shi1 ， fu4 gu3 sui1 bu4 gan1 。
- ping2 sheng1 sha1 men2 xing2 ， bao4 de2 yi3 wu2 suan4 。
- xiang4 lai2 guo1 shi4 qian1 ， sheng4 shi4 chuan2 li3 han4 。
- qing1 qing1 shi2 mu3 yin1 ， shou3 zhi2 ji3 tuo1 wan4 。
- zhao4 he2 bu4 chui1 lü4 ， xiu1 de2 zi4 you1 zan4 。
- zhi4 jin1 chao1 shan1 xia4 ， bai3 ben3 yi4 cui3 can4 。
- ting2 ting2 juan3 yun2 tao1 ， zhuo2 zhuo2 li4 e2 guan4 。
- nai3 zhi1 tian1 ren2 jian1 ， jue2 ding4 ke3 fu4 an4 。
- ye3 ren2 wei2 zuo4 shi1 ， song4 shi2 bu4 gan3 zan4 。

## 注释

## 译文

## 赏析
