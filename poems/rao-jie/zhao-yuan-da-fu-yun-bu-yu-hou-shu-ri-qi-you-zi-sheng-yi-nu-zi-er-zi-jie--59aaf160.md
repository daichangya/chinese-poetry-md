---
id: rao-jie-zhao-yuan-da-fu-yun-bu-yu-hou-shu-ri-qi-you-zi-sheng-yi-nu-zi-er-zi-jie--59aaf160
title: 赵元达妇孕不育后数日其犹子生一女子二子皆有戚戚之色戏作此诗开之
titlePinyin: zhao4 yuan2 da2 fu4 yun4 bu2 yu4 hou4 shu4 ri4 qi2 you2 zi3 sheng1 yi4 nü3 zi3 er4 zi3 jie1 you3 qi1 qi1 zhi1 se4 xi4 zuo4 ci3 shi1 kai1 zhi1
titleSlug: zhao-yuan-da-fu-yun-bu-yu-hou-shu-ri-qi-you-zi-sheng-yi-nu-zi-er-zi-jie--59aaf160
author: 饶节
authorPinyin: rao2 jie2
authorSlug: rao-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十年不见陈惊座，二子相逢心亦可。
- 高帝子孙果隆准，杜陵先生岂欺我。
- 甘陵夫子孕不育，世无元化操五毒。
- 乳医袖手辄寤生，不药而喜神所福。
- 君家阿济颐未髯，颇恨生子不生男。
- 人间久乏古烈女，世上多叹吾儿凡。
- 应当有子问贤否，弄璋弄瓦诗人口。
- 木兰买马替爷征，班昭嗣兄成汉表。
- 人生得此二子者，安用痴儿闹昏晓。
- 况君各自富春秋，有女如玉方好逑。
- 必欲商瞿有男子，殷勤更问东家丘。

## 拼音
- shi2 nian2 bu2 jian4 chen2 jing1 zuo4 ， er4 zi3 xiang1 feng2 xin1 yi4 ke3 。
- gao1 di4 zi3 sun1 guo3 long2 zhun3 ， du4 ling2 xian1 sheng1 qi3 qi1 wo3 。
- gan1 ling2 fu1 zi3 yun4 bu2 yu4 ， shi4 wu2 yuan2 hua4 cao1 wu3 du2 。
- ru3 yi1 xiu4 shou3 zhe2 wu4 sheng1 ， bu2 yao4 er2 xi3 shen2 suo3 fu2 。
- jun1 jia1 a1 ji4 yi2 wei4 ran2 ， po1 hen4 sheng1 zi3 bu4 sheng1 nan2 。
- ren2 jian1 jiu3 fa2 gu3 lie4 nü3 ， shi4 shang4 duo1 tan4 wu2 er2 fan2 。
- ying1 dang1 you3 zi3 wen4 xian2 fou3 ， nong4 zhang1 nong4 wa3 shi1 ren2 kou3 。
- mu4 lan2 mai3 ma3 ti4 ye2 zheng1 ， ban1 zhao1 si4 xiong1 cheng2 han4 biao3 。
- ren2 sheng1 de2 ci3 er4 zi3 zhe3 ， an1 yong4 chi1 er2 nao4 hun1 xiao3 。
- kuang4 jun1 ge4 zi4 fu4 chun1 qiu1 ， you3 nü3 ru2 yu4 fang1 hao3 qiu2 。
- bi4 yu4 shang1 qu2 you3 nan2 zi3 ， yin1 qin2 geng4 wen4 dong1 jia1 qiu1 。

## 注释

## 译文

## 赏析
