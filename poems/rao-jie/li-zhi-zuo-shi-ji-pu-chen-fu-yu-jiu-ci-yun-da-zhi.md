---
id: rao-jie-li-zhi-zuo-shi-ji-pu-chen-fu-yu-jiu-ci-yun-da-zhi
title: 立之作诗讥仆沉浮于酒次韵答之
titlePinyin: li4 zhi1 zuo4 shi1 ji1 pu2 chen2 fu2 yu2 jiu3 ci4 yun4 da2 zhi1
titleSlug: li-zhi-zuo-shi-ji-pu-chen-fu-yu-jiu-ci-yun-da-zhi
author: 饶节
authorPinyin: rao2 jie2
authorSlug: rao-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 颓俗不可挽，我思陈孟公。
- 胸中一噫气，浩荡沧海东。
- 初余亦拙谋，堕身尺度中。
- 昔为吾家驹，今为客子蓬。
- 人生百年耳，过鸟欻无踪。
- 何至自矛盾，身与众敌逢。
- 仲尼固玄圣，道大自不容。
- 落落少年场，谁复识吕蒙。
- 古今一丘貉，同赴三尺封。
- 乃知常满尊，慰藉吾人穷。
- 君诗苦相厄，欲抗辄丧雄。
- 但恐百钱债，负我葛陂龙。

## 拼音
- tui2 su2 bu4 ke3 wan3 ， wo3 si1 chen2 meng4 gong1 。
- xiong1 zhong1 yi4 yi1 qi4 ， hao4 dang4 cang1 hai3 dong1 。
- chu1 yu2 yi4 zhuo1 mou2 ， duo4 shen1 chi3 du4 zhong1 。
- xi1 wei4 wu2 jia1 ju1 ， jin1 wei4 ke4 zi3 peng2 。
- ren2 sheng1 bai3 nian2 er3 ， guo4 niao3 chua1 wu2 zong1 。
- he2 zhi4 zi4 mao2 dun4 ， shen1 yu3 zhong4 di2 feng2 。
- zhong4 ni2 gu4 xuan2 sheng4 ， dao4 da4 zi4 bu4 rong2 。
- luo4 luo4 shao4 nian2 chang3 ， shui2 fu4 shi2 lü3 meng2 。
- gu3 jin1 yi4 qiu1 mo4 ， tong2 fu4 san1 chi3 feng1 。
- nai3 zhi1 chang2 man3 zun1 ， wei4 jie4 wu2 ren2 qiong2 。
- jun1 shi1 ku3 xiang1 e4 ， yu4 kang4 zhe2 sang4 xiong2 。
- dan4 kong3 bai3 qian2 zhai4 ， fu4 wo3 ge3 bei1 long2 。

## 注释

## 译文

## 赏析
