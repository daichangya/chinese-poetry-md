---
id: rao-jie-shi-yu-xing-zeng-ling-bi-zhang-shi
title: 石鱼行赠灵壁张氏
titlePinyin: shi2 yu2 xing2 zeng4 ling2 bi4 zhang1 shi4
titleSlug: shi-yu-xing-zeng-ling-bi-zhang-shi
author: 饶节
authorPinyin: rao2 jie2
authorSlug: rao-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 磬石山中石无主，百里厚坤不承土。
- 土人出石如出金，阙地及泉隧而取。
- 重重彻之如彻席，凡材顽狠邱山积。
- 中藏一板金王精，定是陶镕鬼神力。
- 黄钟之律生于黍，近代纵横不如古。
- 天生此材岂苟然，伐而用之百兽舞。
- 师襄入海工不精，且制嘉鱼大小鸣。
- 大为王鲔施僧饭，小为鲂鳏依石屏。
- 君家二尾傥遗我，要唤儿曹坐睡醒。

## 拼音
- qing4 shi2 shan1 zhong1 shi2 wu2 zhu3 ， bai3 li3 hou4 kun1 bu4 cheng2 tu3 。
- tu3 ren2 chu1 shi2 ru2 chu1 jin1 ， que1 di4 ji2 quan2 sui4 er2 qu3 。
- chong2 chong2 che4 zhi1 ru2 che4 xi2 ， fan2 cai2 wan2 hen3 qiu1 shan1 ji1 。
- zhong1 cang2 yi4 ban3 jin1 wang2 jing1 ， ding4 shi4 tao2 rong2 gui3 shen2 li4 。
- huang2 zhong1 zhi1 lü4 sheng1 yu2 shu3 ， jin4 dai4 zong4 heng2 bu4 ru2 gu3 。
- tian1 sheng1 ci3 cai2 qi3 gou3 ran2 ， fa2 er2 yong4 zhi1 bai3 shou4 wu3 。
- shi1 xiang1 ru4 hai3 gong1 bu4 jing1 ， qie3 zhi4 jia1 yu2 da4 xiao3 ming2 。
- da4 wei4 wang2 wei3 shi1 seng1 fan4 ， xiao3 wei4 fang2 guan1 yi1 shi2 ping2 。
- jun1 jia1 er4 wei3 tang3 yi2 wo3 ， yao4 huan4 er2 cao2 zuo4 shui4 xing3 。

## 注释

## 译文

## 赏析
