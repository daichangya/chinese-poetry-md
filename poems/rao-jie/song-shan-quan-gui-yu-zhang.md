---
id: rao-jie-song-shan-quan-gui-yu-zhang
title: 送善权归豫章
titlePinyin: song4 shan4 quan2 gui1 yu4 zhang1
titleSlug: song-shan-quan-gui-yu-zhang
author: 饶节
authorPinyin: rao2 jie2
authorSlug: rao-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北斗以南好风土，西山爽气吞吴楚。
- 前辈风流固超绝，后生法像仍奇古。
- 道人久学祖师禅，败裙破衲今几年。
- 胸中秀气磨未尽，时出新诗皆可传。
- 都城鼎鼎冠剑伟，井扫权门日中市。
- 道人香火办寂莫，有脚不踏公侯地。
- 古来贤俊能几何，只今零落亦已多。
- 一见道人气象是，蒲团棐几生春和。
- 我思伸眉向林莽，未暇优游取卿相。
- 扁舟今日与君别，明朝梦落江湖上。

## 拼音
- bei3 dou4 yi3 nan2 hao3 feng1 tu3 ， xi1 shan1 shuang3 qi4 tun1 wu2 chu3 。
- qian2 bei4 feng1 liu2 gu4 chao1 jue2 ， hou4 sheng1 fa3 xiang4 reng2 qi2 gu3 。
- dao4 ren2 jiu3 xue2 zu3 shi1 chan2 ， bai4 qun2 po4 na4 jin1 ji3 nian2 。
- xiong1 zhong1 xiu4 qi4 mo2 wei4 jin4 ， shi2 chu1 xin1 shi1 jie1 ke3 chuan2 。
- du1 cheng2 ding3 ding3 guan1 jian4 wei3 ， jing3 sao3 quan2 men2 ri4 zhong1 shi4 。
- dao4 ren2 xiang1 huo3 ban4 ji4 mo4 ， you3 jiao3 bu2 ta4 gong1 hou2 di4 。
- gu3 lai2 xian2 jun4 neng2 ji3 he2 ， zhi1 jin1 ling2 luo4 yi4 yi3 duo1 。
- yi2 jian4 dao4 ren2 qi4 xiang4 shi4 ， pu2 tuan2 fei3 ji3 sheng1 chun1 he2 。
- wo3 si1 shen1 mei2 xiang4 lin2 mang3 ， wei4 xia2 you1 you2 qu3 qing1 xiang1 。
- pian1 zhou1 jin1 ri4 yu3 jun1 bie2 ， ming2 chao2 meng4 luo4 jiang1 hu2 shang4 。

## 注释

## 译文

## 赏析
