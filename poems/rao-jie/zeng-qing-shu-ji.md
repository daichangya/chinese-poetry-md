---
id: rao-jie-zeng-qing-shu-ji
title: 赠卿书记
titlePinyin: zeng4 qing1 shu1 ji4
titleSlug: zeng-qing-shu-ji
author: 饶节
authorPinyin: rao2 jie2
authorSlug: rao-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我室如逆旅，尘坌被几席。
- 自是懒扫除，初非护鼠迹。
- 比室有道人，高洁如玉璧。
- 时来相劳苦，倚席笑哑哑。
- 道人居若何，纯素胜金碧。
- 槃盂及几杖，奠置有疆埸。
- 青丝贯湘竹，秩秩间儒释。
- 短长各部伍，行列共绳尺。
- 试看缶中兰，修叶浄如拭。
- 我亦捧心颦，触缾污履舄。
- 乃知效子败，古语不可易。
- 时当过师语，输写尽胸臆。
- 师言吐如屑，永语嗟啧啧。
- 问师何所嗟，吾道苦荆棘。
- 堂堂大道场，儿辈恣陵轹。
- 苞苴幸引援，侧媚乞朝夕。
- 争传外道语，盗履祖师阈。
- 狂澜不可回，妖氛一何逼。
- 柏直尚乳臭，唐俭安足惜。
- 世无磊落人，口语谩籍籍。
- 岂无直道师，众寡久不敌。
- 常恐碧眼胡，西来苦无益。
- 道人僧之杰，老骥犹伏枥。
- 安得大宝坊，降魔扫妖癖。

## 拼音
- wo3 shi4 ru2 ni4 lü3 ， chen2 ben4 bei4 ji3 xi2 。
- zi4 shi4 lan3 sao3 chu2 ， chu1 fei1 hu4 shu3 ji4 。
- bi3 shi4 you3 dao4 ren2 ， gao1 jie2 ru2 yu4 bi4 。
- shi2 lai2 xiang1 lao2 ku3 ， yi3 xi2 xiao4 ya3 ya3 。
- dao4 ren2 ju1 ruo4 he2 ， chun2 su4 sheng4 jin1 bi4 。
- pan2 yu2 ji2 ji3 zhang4 ， dian4 zhi4 you3 jiang1 yi4 。
- qing1 si1 guan4 xiang1 zhu2 ， zhi4 zhi4 jian1 ru2 shi4 。
- duan3 chang2 ge4 bu4 wu3 ， hang2 lie4 gong4 sheng2 chi3 。
- shi4 kan4 fou3 zhong1 lan2 ， xiu1 ye4 jing4 ru2 shi4 。
- wo3 yi4 peng3 xin1 pin2 ， chu4 ping2 wu1 lü3 xi4 。
- nai3 zhi1 xiao4 zi3 bai4 ， gu3 yu3 bu4 ke3 yi4 。
- shi2 dang1 guo4 shi1 yu3 ， shu1 xie3 jin4 xiong1 yi4 。
- shi1 yan2 tu3 ru2 xie4 ， yong3 yu3 jie1 ze2 ze2 。
- wen4 shi1 he2 suo3 jie1 ， wu2 dao4 ku3 jing1 ji2 。
- tang2 tang2 da4 dao4 chang3 ， er2 bei4 zi4 ling2 li4 。
- bao1 ju1 xing4 yin3 yuan2 ， ce4 mei4 qi3 zhao1 xi1 。
- zheng1 chuan2 wai4 dao4 yu3 ， dao4 lü3 zu3 shi1 yu4 。
- kuang2 lan2 bu4 ke3 hui2 ， yao1 fen1 yi4 he2 bi1 。
- bai3 zhi2 shang4 ru3 chou4 ， tang2 jian3 an1 zu2 xi1 。
- shi4 wu2 lei3 luo4 ren2 ， kou3 yu3 man4 ji2 ji2 。
- qi3 wu2 zhi2 dao4 shi1 ， zhong4 gua3 jiu3 bu4 di2 。
- chang2 kong3 bi4 yan3 hu2 ， xi1 lai2 ku3 wu2 yi4 。
- dao4 ren2 seng1 zhi1 jie2 ， lao3 ji4 you2 fu2 li4 。
- an1 de2 da4 bao3 fang1 ， jiang4 mo2 sao3 yao1 pi3 。

## 注释

## 译文

## 赏析
