---
id: rao-jie-fu-liu-zhong-gao-gao-zhai-shi
title: 赋刘仲高高斋诗
titlePinyin: fu4 liu2 zhong4 gao1 gao1 zhai1 shi1
titleSlug: fu-liu-zhong-gao-gao-zhai-shi
author: 饶节
authorPinyin: rao2 jie2
authorSlug: rao-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生言语妙天下，向来太学传芬芳。
- 当时品目入前辈，后生籍籍窥余光。
- 立谈一见便相可，交无新旧合则章。
- 别来几何岁月忙，我已三变变沧浪。
- 子才如许犹绿裳，宜参公卿升庙堂，何为高斋尚翱翔。
- 悬知公意非自高，自高自圣渠作狂。
- 泰山北斗不自赞，琼株玉树绝否臧。
- 用则伊周冠百王，直道而行气益昌。
- 不用两龚或退藏，直道而去括智囊。
- 用与不用俱徜徉，使妇无裈非吉祥。
- 世人言高不著本，但欲困苦邻饥尪。
- 不知舒卷重在我，尊为帝师初未妨。
- 先生年来力学道，等观穷达如炎凉。
- 屈伸有命不足论，要保胸中百炼刚。

## 拼音
- xian1 sheng1 yan2 yu3 miao4 tian1 xia4 ， xiang4 lai2 tai4 xue2 chuan2 fen1 fang1 。
- dang1 shi2 pin3 mu4 ru4 qian2 bei4 ， hou4 sheng1 ji2 ji2 kui1 yu2 guang1 。
- li4 tan2 yi2 jian4 bian4 xiang1 ke3 ， jiao1 wu2 xin1 jiu4 he2 ze2 zhang1 。
- bie2 lai2 ji3 he2 sui4 yue4 mang2 ， wo3 yi3 san1 bian4 bian4 cang1 lang4 。
- zi3 cai2 ru2 xu3 you2 lü4 shang0 ， yi2 can1 gong1 qing1 sheng1 miao4 tang2 ， he2 wei4 gao1 zhai1 shang4 ao2 xiang2 。
- xuan2 zhi1 gong1 yi4 fei1 zi4 gao1 ， zi4 gao1 zi4 sheng4 qu2 zuo4 kuang2 。
- tai4 shan1 bei3 dou4 bu2 zi4 zan4 ， qiong2 zhu1 yu4 shu4 jue2 fou3 zang1 。
- yong4 ze2 yi1 zhou1 guan1 bai3 wang2 ， zhi2 dao4 er2 xing2 qi4 yi4 chang1 。
- bu2 yong4 liang3 gong1 huo4 tui4 cang2 ， zhi2 dao4 er2 qu4 kuo4 zhi4 nang2 。
- yong4 yu3 bu2 yong4 ju4 chang2 yang2 ， shi3 fu4 wu2 kun1 fei1 ji2 xiang2 。
- shi4 ren2 yan2 gao1 bu2 zhu4 ben3 ， dan4 yu4 kun4 ku3 lin2 ji1 wang1 。
- bu4 zhi1 shu1 juan4 zhong4 zai4 wo3 ， zun1 wei4 di4 shi1 chu1 wei4 fang2 。
- xian1 sheng1 nian2 lai2 li4 xue2 dao4 ， deng3 guan1 qiong2 da2 ru2 yan2 liang2 。
- qu1 shen1 you3 ming4 bu4 zu2 lun4 ， yao4 bao3 xiong1 zhong1 bai3 lian4 gang1 。

## 注释

## 译文

## 赏析
