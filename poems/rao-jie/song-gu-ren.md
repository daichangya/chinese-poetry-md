---
id: rao-jie-song-gu-ren
title: 送故人
titlePinyin: song4 gu4 ren2
titleSlug: song-gu-ren
author: 饶节
authorPinyin: rao2 jie2
authorSlug: rao-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风夜作万马声，草木自有离别情。
- 君行胡不卜春夏，况我抱病方竛竮。
- 我生不祥忧患并，行李四方影随形。
- 少年之气追琢尽，胸中独抱渭与泾。
- 世人纷纷水火争，我欲从之惫不能。
- 骑马时寻故人舍，掀髯抵掌意自倾。
- 图书万卷相将迎，座无凡儿眼更明。
- 惟酒无量与兴会，我醉未去君经营。
- 不用赐金为解酲，一月何必一日醒。
- 此中万事气自宁，勿语世人人不听。
- 君今胡为忽戒行，使我此计堕杳冥。
- 君行潇湘绝洞庭，沙头水落鼍夜鸣。
- 想君抱恨寐辄惊，起吊湘累涕泪横。
- 顾我胡为世网婴，前行霜露后榛荆。
- 谁为传之凤凰翎，与君方驾寻此盟。

## 拼音
- qiu1 feng1 ye4 zuo4 wan4 ma3 sheng1 ， cao3 mu4 zi4 you3 li2 bie2 qing2 。
- jun1 xing2 hu2 bu4 bu3 chun1 xia4 ， kuang4 wo3 bao4 bing4 fang1 ling2 ping2 。
- wo3 sheng1 bu4 xiang2 you1 huan4 bing4 ， xing2 li0 si4 fang1 ying3 sui2 xing2 。
- shao4 nian2 zhi1 qi4 zhui1 zhuo2 jin4 ， xiong1 zhong1 du2 bao4 wei4 yu3 jing1 。
- shi4 ren2 fen1 fen1 shui3 huo3 zheng1 ， wo3 yu4 cong2 zhi1 bei4 bu4 neng2 。
- qi2 ma3 shi2 xun2 gu4 ren2 she4 ， xian1 ran2 di3 zhang3 yi4 zi4 qing1 。
- tu2 shu1 wan4 juan4 xiang1 jiang1 ying2 ， zuo4 wu2 fan2 er2 yan3 geng4 ming2 。
- wei2 jiu3 wu2 liang4 yu3 xing4 hui4 ， wo3 zui4 wei4 qu4 jun1 jing1 ying2 。
- bu2 yong4 ci4 jin1 wei4 jie3 cheng2 ， yi1 yue4 he2 bi4 yi2 ri4 xing3 。
- ci3 zhong1 wan4 shi4 qi4 zi4 ning2 ， wu4 yu3 shi4 ren2 ren2 bu4 ting1 。
- jun1 jin1 hu2 wei4 hu1 jie4 xing2 ， shi3 wo3 ci3 ji4 duo4 yao3 ming2 。
- jun1 xing2 xiao1 xiang1 jue2 dong4 ting2 ， sha1 tou2 shui3 luo4 tuo2 ye4 ming2 。
- xiang3 jun1 bao4 hen4 mei4 zhe2 jing1 ， qi3 diao4 xiang1 lei4 ti4 lei4 heng2 。
- gu4 wo3 hu2 wei4 shi4 wang3 ying1 ， qian2 xing2 shuang1 lu4 hou4 zhen1 jing1 。
- shui2 wei4 chuan2 zhi1 feng4 huang2 ling2 ， yu3 jun1 fang1 jia4 xun2 ci3 meng2 。

## 注释

## 译文

## 赏析
