---
id: rao-jie-zeng-dao-shi-zhang-qian-zhong
title: 赠道士张谦中
titlePinyin: zeng4 dao4 shi4 zhang1 qian1 zhong1
titleSlug: zeng-dao-shi-zhang-qian-zhong
author: 饶节
authorPinyin: rao2 jie2
authorSlug: rao-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 道人髭须似民部，平生篆隶心独苦。
- 世间笔墨一点无，骎骎气象追千古。
- 道人得师在何许，秦汉鼎彝周石鼓。
- 若峄山碑若诅楚，二李而下初不数。
- 异时心醉不窥园，依绳作直规作圆。
- 一朝妙解古人意，脱落尺度诚其天。
- 嗟君绝艺世无敌，勿示时流渠未识。
- 我亦当年好古人，推席为君三叹息。

## 拼音
- dao4 ren2 zi1 xu1 si4 min2 bu4 ， ping2 sheng1 zhuan4 li4 xin1 du2 ku3 。
- shi4 jian1 bi3 mo4 yi4 dian3 wu2 ， qin1 qin1 qi4 xiang4 zhui1 qian1 gu3 。
- dao4 ren2 de2 shi1 zai4 he2 xu3 ， qin2 han4 ding3 yi2 zhou1 shi2 gu3 。
- ruo4 yi4 shan1 bei1 ruo4 zu3 chu3 ， er4 li3 er2 xia4 chu1 bu2 shu4 。
- yi4 shi2 xin1 zui4 bu4 kui1 yuan2 ， yi1 sheng2 zuo4 zhi2 gui1 zuo4 yuan2 。
- yi4 chao2 miao4 jie3 gu3 ren2 yi4 ， tuo1 luo4 chi3 du4 cheng2 qi2 tian1 。
- jie1 jun1 jue2 yi4 shi4 wu2 di2 ， wu4 shi4 shi2 liu2 qu2 wei4 shi2 。
- wo3 yi4 dang1 nian2 hao3 gu3 ren2 ， tui1 xi2 wei4 jun1 san1 tan4 xi1 。

## 注释

## 译文

## 赏析
