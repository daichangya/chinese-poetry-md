---
id: rao-jie-shi-da-fu-zhan-yu-bu-yi-sui-qiong-ji-fu-gui-jun-zi-guo-zhi-fu-gu-er-kuan-41c89235
title: 士大夫湛于不义虽穷极富贵君子过之弗顾而况女子失身于委巷容笑之贱亦岂能自拔哉吾友人赋叹息行有谓而作诸人既属和仆亦拟古乐府为辞伤之于其末开之以正是亦诗人之志也
titlePinyin: shi4 da4 fu1 zhan4 yu2 bu2 yi4 sui1 qiong2 ji2 fu4 gui4 jun1 zi3 guo4 zhi1 fu2 gu4 er2 kuang4 nü3 zi3 shi1 shen1 yu2 wei3 xiang4 rong2 xiao4 zhi1 jian4 yi4 qi3 neng2 zi4 ba2 zai1 wu2 you3 ren2 fu4 tan4 xi1 xing2 you3 wei4 er2 zuo4 zhu1 ren2 ji4 shu3 he2 pu2 yi4 ni3 gu3 yue4 fu3 wei4 ci2 shang1 zhi1 yu2 qi2 mo4 kai1 zhi1 yi3 zheng4 shi4 yi4 shi1 ren2 zhi1 zhi4 ye3
titleSlug: shi-da-fu-zhan-yu-bu-yi-sui-qiong-ji-fu-gui-jun-zi-guo-zhi-fu-gu-er-kuan-41c89235
author: 饶节
authorPinyin: rao2 jie2
authorSlug: rao-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 叹息复叹息，丹砂为土玉为石。
- 谁家女儿妙无敌，日日当窗泪沾舄。
- 问之何思复何忆，深颦欲语语不得。
- 回身抱琴不回面，清商自写昭君怨。
- 朔风萧萧霜月悬，万里胡沙鸣一雁。
- 此声此意太分明，犹恐君侯未会情。
- 从头却欲为君说，恐君断肠君勿听。
- 黄鹤一去已千里，雉子高飞亦能几。
- 人生长短要自裁，嗟尔此身今已矣，刺刺促促徒为尔。

## 拼音
- tan4 xi1 fu4 tan4 xi1 ， dan1 sha1 wei4 tu3 yu4 wei4 shi2 。
- shui2 jia1 nü3 er2 miao4 wu2 di2 ， ri4 ri4 dang1 chuang1 lei4 zhan1 xi4 。
- wen4 zhi1 he2 si1 fu4 he2 yi4 ， shen1 pin2 yu4 yu3 yu3 bu4 de2 。
- hui2 shen1 bao4 qin2 bu4 hui2 mian4 ， qing1 shang1 zi4 xie3 zhao1 jun1 yuan4 。
- shuo4 feng1 xiao1 xiao1 shuang1 yue4 xuan2 ， wan4 li3 hu2 sha1 ming2 yi2 yan4 。
- ci3 sheng1 ci3 yi4 tai4 fen1 ming2 ， you2 kong3 jun1 hou2 wei4 hui4 qing2 。
- cong2 tou2 que4 yu4 wei4 jun1 shuo1 ， kong3 jun1 duan4 chang2 jun1 wu4 ting1 。
- huang2 he4 yi2 qu4 yi3 qian1 li3 ， zhi4 zi3 gao1 fei1 yi4 neng2 ji3 。
- ren2 sheng1 zhang3 duan3 yao4 zi4 cai2 ， jie1 er3 ci3 shen1 jin1 yi3 yi3 ， ci4 ci4 cu4 cu4 tu2 wei4 er3 。

## 注释

## 译文

## 赏析
