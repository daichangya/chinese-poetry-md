---
id: rao-jie-li-tai-bai-hua-ge
title: 李太白画歌
titlePinyin: li3 tai4 bai2 hua4 ge1
titleSlug: li-tai-bai-hua-ge
author: 饶节
authorPinyin: rao2 jie2
authorSlug: rao-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生之气盖天下，当时流辈退百舍。
- 醉中咳唾落珠玑，身后声名满夷夏。
- 青山木拱三百年，今晨乃拜先生画。
- 乌纱之巾白纻袍，岸巾攘臂方出遨。
- 神游八极气自稳，冰壶玉斗霜风高。
- 呜呼先生泰绝伦，仙风道骨语甚真。
- 肃然可望不可亲，悬知野鹤非鸡群。
- 天宝之初天子逸，先生醉去不肯屈。
- 采石江头明月出，鼓枻酣歌志愿毕。
- 只今遗像粉墨间，尚有英风爽毛骨。
- 宣州长史粉黛工，谁令写此人中龙。
- 细看笔意有俯仰，妙处果在阿堵中。
- 人云此画世莫比，吴侯得之喜不寐。
- 意侯所爱岂徒尔，亦惜真才死泥滓。
- 先生朽骨如可起，谁为猎之奉天子。
- 作为文章文圣世，千秋万古诵盛美。
- 再拜先生泪如洗，振衣濯足吾往矣。

## 拼音
- xian1 sheng1 zhi1 qi4 gai4 tian1 xia4 ， dang1 shi2 liu2 bei4 tui4 bai3 she4 。
- zui4 zhong1 hai1 tuo4 luo4 zhu1 ji1 ， shen1 hou4 sheng1 ming2 man3 yi2 xia4 。
- qing1 shan1 mu4 gong3 san1 bai3 nian2 ， jin1 chen2 nai3 bai4 xian1 sheng1 hua4 。
- wu1 sha1 zhi1 jin1 bai2 zhu4 pao2 ， an4 jin1 rang3 bi4 fang1 chu1 ao2 。
- shen2 you2 ba1 ji2 qi4 zi4 wen3 ， bing1 hu2 yu4 dou4 shuang1 feng1 gao1 。
- wu1 hu1 xian1 sheng1 tai4 jue2 lun2 ， xian1 feng1 dao4 gu3 yu3 shen4 zhen1 。
- su4 ran2 ke3 wang4 bu4 ke3 qin1 ， xuan2 zhi1 ye3 he4 fei1 ji1 qun2 。
- tian1 bao3 zhi1 chu1 tian1 zi3 yi4 ， xian1 sheng1 zui4 qu4 bu4 ken3 qu1 。
- cai3 shi2 jiang1 tou2 ming2 yue4 chu1 ， gu3 yi4 han1 ge1 zhi4 yuan4 bi4 。
- zhi1 jin1 yi2 xiang4 fen3 mo4 jian1 ， shang4 you3 ying1 feng1 shuang3 mao2 gu3 。
- xuan1 zhou1 zhang3 shi3 fen3 dai4 gong1 ， shui2 ling4 xie3 ci3 ren2 zhong1 long2 。
- xi4 kan4 bi3 yi4 you3 fu3 yang3 ， miao4 chu4 guo3 zai4 a1 du3 zhong1 。
- ren2 yun2 ci3 hua4 shi4 mo4 bi3 ， wu2 hou2 de2 zhi1 xi3 bu2 mei4 。
- yi4 hou2 suo3 ai4 qi3 tu2 er3 ， yi4 xi1 zhen1 cai2 si3 ni2 zi3 。
- xian1 sheng1 xiu3 gu3 ru2 ke3 qi3 ， shui2 wei4 lie4 zhi1 feng4 tian1 zi3 。
- zuo4 wei2 wen2 zhang1 wen2 sheng4 shi4 ， qian1 qiu1 wan4 gu3 song4 sheng4 mei3 。
- zai4 bai4 xian1 sheng1 lei4 ru2 xi3 ， zhen4 yi1 zhuo2 zu2 wu2 wang3 yi3 。

## 注释

## 译文

## 赏析
