---
id: gu-fei-xiong-chen-qing-shang-zheng-zhu-si
title: 陈情上郑主司
titlePinyin: chen2 qing2 shang4 zheng4 zhu3 si1
titleSlug: chen-qing-shang-zheng-zhu-si
author: 顾非熊
authorPinyin: gu4 fei1 xiong2
authorSlug: gu-fei-xiong
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 登第久无缘，归情思渺然。艺惭公道日，身贱太平年。
- 未识笙歌乐，虚逢岁月迁。羁怀吟独苦，愁眼愧花妍。
- 求达非荣己，修辞欲继先。秦城春十二，吴苑路三千。
- 茅屋山岚入，柴门海浪连。遥心犹送雁，归梦不离船。
- 时节思家夜，风霜作客天。庭闱乖旦暮，兄弟阻团圆。
- 朝乏新知己，村荒旧业田。受恩期望外，效死誓生前。
- 愿察为裘意，彷徉和角篇。恳情今吐尽，万一冀哀怜。

## 拼音
- deng1 di4 jiu3 wu2 yuan2 ， gui1 qing2 si1 miao3 ran2 。 yi4 can2 gong1 dao4 ri4 ， shen1 jian4 tai4 ping2 nian2 。
- wei4 shi2 sheng1 ge1 le4 ， xu1 feng2 sui4 yue4 qian1 。 ji1 huai2 yin2 du2 ku3 ， chou2 yan3 kui4 hua1 yan2 。
- qiu2 da2 fei1 rong2 ji3 ， xiu1 ci2 yu4 ji4 xian1 。 qin2 cheng2 chun1 shi2 er4 ， wu2 yuan4 lu4 san1 qian1 。
- mao2 wu1 shan1 lan2 ru4 ， chai2 men2 hai3 lang4 lian2 。 yao2 xin1 you2 song4 yan4 ， gui1 meng4 bu4 li2 chuan2 。
- shi2 jie2 si1 jia1 ye4 ， feng1 shuang1 zuo4 ke4 tian1 。 ting2 wei2 guai1 dan4 mu4 ， xiong1 di4 zu3 tuan2 yuan2 。
- chao2 fa2 xin1 zhi1 ji3 ， cun1 huang1 jiu4 ye4 tian2 。 shou4 en1 qi1 wang4 wai4 ， xiao4 si3 shi4 sheng1 qian2 。
- yuan4 cha2 wei4 qiu2 yi4 ， pang2 yang2 he2 jiao3 pian1 。 ken3 qing2 jin1 tu3 jin4 ， wan4 yi1 ji4 ai1 lian2 。

## 注释

## 译文

## 赏析
