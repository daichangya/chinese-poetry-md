---
id: ji-si-ma-ji-zhu-lun-bu
title: 司马季主论卜
titlePinyin: si1 ma3 ji4 zhu3 lun4 bu3
titleSlug: si-ma-ji-zhu-lun-bu
author: 基
authorPinyin: ji1
authorSlug: ji
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 东陵侯既废，过司马季主而卜焉。季主曰：“君侯何卜也？”东陵侯曰：“久卧者思起，久蛰者思启，久懑者思嚏。吾闻之蓄极则泄，閟极则达。热极则风，壅极则通。一冬一春，靡屈不伸，一起一伏，无往不复。仆窃有疑，愿受教焉。”季主曰：“若是，则君侯已喻之矣，又何卜为？”东陵侯曰：“仆未究其奥也，愿先生卒教之。”季主乃言曰：“呜呼！天道何亲？惟德之亲；鬼神何灵？因人而灵。夫蓍，枯草也；龟，枯骨也，物也。人，灵于物者也，何不自听而听于物乎？且君侯何不思昔者也？有昔者必有今日，是故碎瓦颓垣，昔日之歌楼舞馆也；荒榛断梗，昔日之琼蕤玉树也；露蛬风蝉，昔日之凤笙龙笛也；鬼燐萤火，昔日之金釭华烛也；秋荼春荠，昔日之象白驼峰也；丹枫白荻，昔日之蜀锦齐纨也。昔日之所无，今日有之不为过；昔日之所有，今日无之不为不足。是故一昼一夜，华开者谢；一秋一春，物故者新。激湍之下，必有深潭；高丘之下，必有浚谷。君侯亦知之矣，何以卜为？”

## 拼音
- dong1 ling2 hou2 ji4 fei4 ， guo4 si1 ma3 ji4 zhu3 er2 bu3 yan1 。 ji4 zhu3 yue1 ： “ jun1 hou2 he2 bu3 ye3 ？ ” dong1 ling2 hou2 yue1 ： “ jiu3 wo4 zhe3 si1 qi3 ， jiu3 zhe2 zhe3 si1 qi3 ， jiu3 men4 zhe3 si1 ti4 。 wu2 wen2 zhi1 xu4 ji2 ze2 xie4 ， bi4 ji2 ze2 da2 。 re4 ji2 ze2 feng1 ， yong1 ji2 ze2 tong1 。 yi4 dong1 yi4 chun1 ， mi2 qu1 bu4 shen1 ， yi4 qi3 yi4 fu2 ， wu2 wang3 bu2 fu4 。 pu2 qie4 you3 yi2 ， yuan4 shou4 jiao4 yan1 。 ” ji4 zhu3 yue1 ： “ ruo4 shi4 ， ze2 jun1 hou2 yi3 yu4 zhi1 yi3 ， you4 he2 bu3 wei4 ？ ” dong1 ling2 hou2 yue1 ： “ pu2 wei4 jiu1 qi2 ao4 ye3 ， yuan4 xian1 sheng1 zu2 jiao4 zhi1 。 ” ji4 zhu3 nai3 yan2 yue1 ： “ wu1 hu1 ！ tian1 dao4 he2 qin1 ？ wei2 de2 zhi1 qin1 ； gui3 shen2 he2 ling2 ？ yin1 ren2 er2 ling2 。 fu1 shi1 ， ku1 cao3 ye3 ； gui1 ， ku1 gu3 ye3 ， wu4 ye3 。 ren2 ， ling2 yu2 wu4 zhe3 ye3 ， he2 bu2 zi4 ting1 er2 ting1 yu2 wu4 hu1 ？ qie3 jun1 hou2 he2 bu4 si1 xi1 zhe3 ye3 ？ you3 xi1 zhe3 bi4 you3 jin1 ri4 ， shi4 gu4 sui4 wa3 tui2 yuan2 ， xi1 ri4 zhi1 ge1 lou2 wu3 guan3 ye3 ； huang1 zhen1 duan4 geng3 ， xi1 ri4 zhi1 qiong2 rui2 yu4 shu4 ye3 ； lu4 qiong2 feng1 chan2 ， xi1 ri4 zhi1 feng4 sheng1 long2 di2 ye3 ； gui3 lin2 ying2 huo3 ， xi1 ri4 zhi1 jin1 gang1 hua2 zhu2 ye3 ； qiu1 tu2 chun1 qi2 ， xi1 ri4 zhi1 xiang4 bai2 tuo2 feng1 ye3 ； dan1 feng1 bai2 di2 ， xi1 ri4 zhi1 shu3 jin3 qi2 wan2 ye3 。 xi1 ri4 zhi1 suo3 wu2 ， jin1 ri4 you3 zhi1 bu2 wei4 guo4 ； xi1 ri4 zhi1 suo3 you3 ， jin1 ri4 wu2 zhi1 bu2 wei4 bu4 zu2 。 shi4 gu4 yi2 zhou4 yi2 ye4 ， hua2 kai1 zhe3 xie4 ； yi4 qiu1 yi4 chun1 ， wu4 gu4 zhe3 xin1 。 ji1 tuan1 zhi1 xia4 ， bi4 you3 shen1 tan2 ； gao1 qiu1 zhi1 xia4 ， bi4 you3 jun4 gu3 。 jun1 hou2 yi4 zhi1 zhi1 yi3 ， he2 yi3 bu3 wei4 ？ ”

## 注释

## 译文

## 赏析
