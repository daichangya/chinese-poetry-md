---
id: ji-mai-gan-zhe-yan
title: 卖柑者言
titlePinyin: mai4 gan1 zhe3 yan2
titleSlug: mai-gan-zhe-yan
author: 基
authorPinyin: ji1
authorSlug: ji
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 杭有卖果者，善藏柑，涉寒暑不溃。出之烨然，玉质而金色。置于市，贾十倍，人争鬻之。
- 予贸得其一，剖之，如有烟扑口鼻，视其中，则干若败絮。予怪而问之曰：“若所市于人者，将以实笾豆，奉祭祀，供宾客乎？将炫外以惑愚瞽也？甚矣哉，为欺也！”
- 卖者笑曰：“吾业是有年矣，吾赖是以食吾躯。吾售之，人取之，未尝有言，而独不足子所乎？世之为欺者不寡矣，而独我也乎？吾子未之思也。
- 今夫佩虎符、坐皋比者，洸洸乎干城之具也，果能授孙、吴之略耶？ 峨大冠、 拖长绅者，昂昂乎庙堂之器也，果能建伊、皋之业耶？盗起而不知御，民困而不知救，吏奸而不知禁，法斁而不知理，坐糜廪粟而不知耻。观其坐高堂，骑大马，醉醇醴而饫肥鲜者，孰不巍巍乎可畏，赫赫乎可象也？又何往而不金玉其外，败絮其中也哉？今子是之不察，而以察吾柑！”
- 予默默无以应。退而思其言，类东方生滑稽之流。岂其愤世疾邪者耶？而托于柑以讽耶？

## 拼音
- hang2 you3 mai4 guo3 zhe3 ， shan4 cang2 gan1 ， she4 han2 shu3 bu2 kui4 。 chu1 zhi1 ye4 ran2 ， yu4 zhi4 er2 jin1 se4 。 zhi4 yu2 shi4 ， jia3 shi2 bei4 ， ren2 zheng1 yu4 zhi1 。
- yu3 mao4 de2 qi2 yi1 ， pou1 zhi1 ， ru2 you3 yan1 pu1 kou3 bi2 ， shi4 qi2 zhong1 ， ze2 gan1 ruo4 bai4 xu4 。 yu3 guai4 er2 wen4 zhi1 yue1 ： “ ruo4 suo3 shi4 yu2 ren2 zhe3 ， jiang1 yi3 shi2 bian1 dou4 ， feng4 ji4 si4 ， gong4 bin1 ke4 hu1 ？ jiang1 xuan4 wai4 yi3 huo4 yu2 gu3 ye3 ？ shen4 yi3 zai1 ， wei4 qi1 ye3 ！ ”
- mai4 zhe3 xiao4 yue1 ： “ wu2 ye4 shi4 you3 nian2 yi3 ， wu2 lai4 shi4 yi3 shi2 wu2 qu1 。 wu2 shou4 zhi1 ， ren2 qu3 zhi1 ， wei4 chang2 you3 yan2 ， er2 du2 bu4 zu2 zi3 suo3 hu1 ？ shi4 zhi1 wei4 qi1 zhe3 bu4 gua3 yi3 ， er2 du2 wo3 ye3 hu1 ？ wu2 zi3 wei4 zhi1 si1 ye3 。
- jin1 fu1 pei4 hu3 fu2 、 zuo4 gao1 bi3 zhe3 ， guang1 guang1 hu1 gan1 cheng2 zhi1 ju4 ye3 ， guo3 neng2 shou4 sun1 、 wu2 zhi1 lüe4 ye1 ？   e2 da4 guan1 、   tuo1 chang2 shen1 zhe3 ， ang2 ang2 hu1 miao4 tang2 zhi1 qi4 ye3 ， guo3 neng2 jian4 yi1 、 gao1 zhi1 ye4 ye1 ？ dao4 qi3 er2 bu4 zhi1 yu4 ， min2 kun4 er2 bu4 zhi1 jiu4 ， li4 jian1 er2 bu4 zhi1 jin4 ， fa3 yi4 er2 bu4 zhi1 li3 ， zuo4 mi2 lin3 su4 er2 bu4 zhi1 chi3 。 guan1 qi2 zuo4 gao1 tang2 ， qi2 da4 ma3 ， zui4 chun2 li3 er2 yu4 fei2 xian1 zhe3 ， shu2 bu4 wei1 wei1 hu1 ke3 wei4 ， he4 he4 hu1 ke3 xiang4 ye3 ？ you4 he2 wang3 er2 bu4 jin1 yu4 qi2 wai4 ， bai4 xu4 qi2 zhong1 ye3 zai1 ？ jin1 zi3 shi4 zhi1 bu4 cha2 ， er2 yi3 cha2 wu2 gan1 ！ ”
- yu3 mo4 mo4 wu2 yi3 ying4 。 tui4 er2 si1 qi2 yan2 ， lei4 dong1 fang1 sheng1 hua2 ji1 zhi1 liu2 。 qi3 qi2 fen4 shi4 ji2 xie2 zhe3 ye1 ？ er2 tuo1 yu2 gan1 yi3 feng3 ye1 ？

## 注释

## 译文

## 赏析
