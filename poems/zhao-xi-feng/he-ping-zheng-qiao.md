---
id: zhao-xi-feng-he-ping-zheng-qiao
title: 和平政桥
titlePinyin: he2 ping2 zheng4 qiao2
titleSlug: he-ping-zheng-qiao
author: 赵希逢
authorPinyin: zhao4 xi1 feng2
authorSlug: zhao-xi-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 潮之距京数千里，长短邮亭几屈指。
- 脚踏富沙路恰分，山傍云飞峰乱起。
- 低头万里瞰长江，如羊很石争跳梁。
- 篙师骈首帽裹黄，舟行如飞电掣光。
- 褰裳浅不比涉洧，舍安就危岂得计。
- 何人鞭石压涛惊，巨川不假舟楫济。
- 俶谋计直凡几缗，千柱津梁谈笑成。
- 遂令深谷化平陆，飞翚直上凌空青。
- 行尽吴头并楚尾，多少风光经眼底。
- 胜绝未有如此桥，虹光映水洞表里。
- 春来雨涨添洪波，波底森森剑戟罗。
- 群鱼拨剌惯砰磕，跃水欲作龙腾梭。
- 未寒石卷浪花雪，清晓日浴金盘赤。
- 更如鏖战万鼓鸣，俯观颜容变行客。
- 人间无限事不平，吞恨饮气那能名。
- 谁能似此翻长舌，日夜怒号如诉声。

## 拼音
- chao2 zhi1 ju4 jing1 shu4 qian1 li3 ， chang2 duan3 you2 ting2 ji3 qu1 zhi3 。
- jiao3 ta4 fu4 sha1 lu4 qia4 fen1 ， shan1 bang4 yun2 fei1 feng1 luan4 qi3 。
- di1 tou2 wan4 li3 kan4 chang2 jiang1 ， ru2 yang2 hen3 shi2 zheng1 tiao4 liang2 。
- gao1 shi1 pian2 shou3 mao4 guo3 huang2 ， zhou1 xing2 ru2 fei1 dian4 che4 guang1 。
- qian1 shang0 qian3 bu4 bi3 she4 wei3 ， she4 an1 jiu4 wei1 qi3 de2 ji4 。
- he2 ren2 bian1 shi2 ya1 tao1 jing1 ， ju4 chuan1 bu4 jia3 zhou1 ji2 ji4 。
- chu4 mou2 ji4 zhi2 fan2 ji3 min2 ， qian1 zhu4 jin1 liang2 tan2 xiao4 cheng2 。
- sui4 ling4 shen1 gu3 hua4 ping2 lu4 ， fei1 hui1 zhi2 shang4 ling2 kong1 qing1 。
- xing2 jin4 wu2 tou2 bing4 chu3 wei3 ， duo1 shao3 feng1 guang1 jing1 yan3 di3 。
- sheng4 jue2 wei4 you3 ru2 ci3 qiao2 ， hong2 guang1 ying4 shui3 dong4 biao3 li3 。
- chun1 lai2 yu3 zhang3 tian1 hong2 bo1 ， bo1 di3 sen1 sen1 jian4 ji3 luo2 。
- qun2 yu2 bo1 la4 guan4 peng1 ke1 ， yue4 shui3 yu4 zuo4 long2 teng2 suo1 。
- wei4 han2 shi2 juan4 lang4 hua1 xue3 ， qing1 xiao3 ri4 yu4 jin1 pan2 chi4 。
- geng4 ru2 ao2 zhan4 wan4 gu3 ming2 ， fu3 guan1 yan2 rong2 bian4 xing2 ke4 。
- ren2 jian1 wu2 xian4 shi4 bu4 ping2 ， tun1 hen4 yin3 qi4 na4 neng2 ming2 。
- shui2 neng2 si4 ci3 fan1 chang2 she2 ， ri4 ye4 nu4 hao2 ru2 su4 sheng1 。

## 注释

## 译文

## 赏析
