---
id: zhao-xi-feng-he-shan-shui-yin
title: 和山水吟
titlePinyin: he2 shan1 shui3 yin2
titleSlug: he-shan-shui-yin
author: 赵希逢
authorPinyin: zhao4 xi1 feng2
authorSlug: zhao-xi-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 七闽佳山水，秀气鬰苍苍。
- 钟而为人物，事业亦叵量。
- 我生古瀛州，地匪中州丑。
- 虽然得文公，木舌而金口。
- 自惟禀受不坚申，安得玉骨秋水神。
- 几番分欲躬樵苏，手足况有禹偏枯。
- 禹犹尽力导河洛，功业何啻等山岳。
- 予惟食粟类曹交，所至于人成落落。
- 勿谓广之东，安得万人雄。
- 地本不爱宝，赋予由来公。
- 闽广虽异地，人物差可拟。
- 尔来擢伦魁，亦复有人耳。
- 声价压天下，争覩如星凰。
- 泰山一毫芒，更有万丈长。

## 拼音
- qi1 min3 jia1 shan1 shui3 ， xiu4 qi4 yu4 cang1 cang1 。
- zhong1 er2 wei4 ren2 wu4 ， shi4 ye4 yi4 po3 liang2 。
- wo3 sheng1 gu3 ying2 zhou1 ， di4 fei3 zhong1 zhou1 chou3 。
- sui1 ran2 de2 wen2 gong1 ， mu4 she2 er2 jin1 kou3 。
- zi4 wei2 bing3 shou4 bu4 jian1 shen1 ， an1 de2 yu4 gu3 qiu1 shui3 shen2 。
- ji3 fan1 fen1 yu4 gong1 qiao2 su1 ， shou3 zu2 kuang4 you3 yu3 pian1 ku1 。
- yu3 you2 jin4 li4 dao3 he2 luo4 ， gong1 ye4 he2 chi4 deng3 shan1 yue4 。
- yu3 wei2 shi2 su4 lei4 cao2 jiao1 ， suo3 zhi4 yu2 ren2 cheng2 luo4 luo4 。
- wu4 wei4 guang3 zhi1 dong1 ， an1 de2 wan4 ren2 xiong2 。
- di4 ben3 bu2 ai4 bao3 ， fu4 yu3 you2 lai2 gong1 。
- min3 guang3 sui1 yi4 di4 ， ren2 wu4 cha4 ke3 ni3 。
- er3 lai2 zhuo2 lun2 kui2 ， yi4 fu4 you3 ren2 er3 。
- sheng1 jia4 ya1 tian1 xia4 ， zheng1 du3 ru2 xing1 huang2 。
- tai4 shan1 yi4 hao2 mang2 ， geng4 you3 wan4 zhang4 chang2 。

## 注释

## 译文

## 赏析
