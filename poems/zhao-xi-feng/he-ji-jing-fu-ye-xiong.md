---
id: zhao-xi-feng-he-ji-jing-fu-ye-xiong
title: 和寄敬甫叶兄
titlePinyin: he2 ji4 jing4 fu3 ye4 xiong1
titleSlug: he-ji-jing-fu-ye-xiong
author: 赵希逢
authorPinyin: zhao4 xi1 feng2
authorSlug: zhao-xi-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 读史感忠义，掩卷暗夺魄。
- 痛哭治安书，骨梗贤良策。
- 表表汉唐间，相望继履舄。
- 古今立人朝，委质几千百。
- 谁能抗切直，反或事便僻。
- 居然习成风，未易一二责。
- 间气萃贾刘，言可行蛮貊。
- 首足叹倒悬，夷夏正疆埸。
- 建侯选左右，一一为区画。
- 耻欲洗元和，长鸣奋羽翮。
- 惧稔萧墙祸，抗论不容释。
- 迨今忠谠言，日星辉简册。
- 不间加奖纳，方且被放谪。
- 身或死异土，雾雨暗孤驿。
- 时君听未洪，天公眼亦白。
- 三叹动耿耿，一笑空哑哑。
- 慷慨士岂无，君门九重隔。
- 自惟幼所学，早已声猷藉。
- 几载事辛勤，半生困行役。
- 杨朱正泣歧，宣室未前席。
- 抑鬰叹不平，拟吊湘水碧。
- 堪叹失东隅，谁能走南陌。
- 只恐搜遗贤，诏且下旦夕。
- 看看辞雾隠，廪廪升云圛。
- 抟风九万里，参天二千尺。
- 不容豹管窥，岂复鱼肆索。
- 熟道试驱驰，初心粗慰怿。
- 为国知自效，于己未敢益。
- 夷险随所遭，难易本何择。
- 期使犬戎清，愿放鲂尾赤。
- 君父戴天仇，生死两不易。
- 收还旧物归，岂学孤注掷。
- 寿域开远迩，阳春布德泽。
- 却当访赤松，不必效许伯。
- 扁舟五湖间，回首谢戋帛。
- 明哲保此身，时论免扞格。
- 江上与山间，风月几万石。
- 管领得自由，超然傲今昔。
- 荣达付无心，俯仰任陈迹。
- 作诗寄此怀，想非暗投璧。

## 拼音
- du2 shi3 gan3 zhong1 yi4 ， yan3 juan4 an4 duo2 po4 。
- tong4 ku1 zhi4 an1 shu1 ， gu3 geng3 xian2 liang2 ce4 。
- biao3 biao3 han4 tang2 jian1 ， xiang1 wang4 ji4 lü3 xi4 。
- gu3 jin1 li4 ren2 chao2 ， wei3 zhi4 ji3 qian1 bai3 。
- shui2 neng2 kang4 qie4 zhi2 ， fan3 huo4 shi4 bian4 pi4 。
- ju1 ran2 xi2 cheng2 feng1 ， wei4 yi4 yi1 er4 ze2 。
- jian1 qi4 cui4 jia3 liu2 ， yan2 ke3 xing2 man2 mo4 。
- shou3 zu2 tan4 dao3 xuan2 ， yi2 xia4 zheng4 jiang1 yi4 。
- jian4 hou2 xuan3 zuo3 you4 ， yi1 yi1 wei4 qu1 hua4 。
- chi3 yu4 xi3 yuan2 he2 ， chang2 ming2 fen4 yu3 he2 。
- ju4 ren3 xiao1 qiang2 huo4 ， kang4 lun4 bu4 rong2 shi4 。
- dai4 jin1 zhong1 dang3 yan2 ， ri4 xing1 hui1 jian3 ce4 。
- bu4 jian1 jia1 jiang3 na4 ， fang1 qie3 bei4 fang4 zhe2 。
- shen1 huo4 si3 yi4 tu3 ， wu4 yu3 an4 gu1 yi4 。
- shi2 jun1 ting1 wei4 hong2 ， tian1 gong1 yan3 yi4 bai2 。
- san1 tan4 dong4 geng3 geng3 ， yi2 xiao4 kong1 ya3 ya3 。
- kang1 kai3 shi4 qi3 wu2 ， jun1 men2 jiu3 chong2 ge2 。
- zi4 wei2 you4 suo3 xue2 ， zao3 yi3 sheng1 you2 jie4 。
- ji3 zai3 shi4 xin1 qin2 ， ban4 sheng1 kun4 xing2 yi4 。
- yang2 zhu1 zheng4 qi4 qi2 ， xuan1 shi4 wei4 qian2 xi2 。
- yi4 yu4 tan4 bu4 ping2 ， ni3 diao4 xiang1 shui3 bi4 。
- kan1 tan4 shi1 dong1 yu2 ， shui2 neng2 zou3 nan2 mo4 。
- zhi1 kong3 sou1 yi2 xian2 ， zhao4 qie3 xia4 dan4 xi1 。
- kan4 kan4 ci2 wu4 yin3 ， lin3 lin3 sheng1 yun2 yi4 。
- tuan2 feng1 jiu3 wan4 li3 ， can1 tian1 er4 qian1 chi3 。
- bu4 rong2 bao4 guan3 kui1 ， qi3 fu4 yu2 si4 suo3 。
- shu2 dao4 shi4 qu1 chi2 ， chu1 xin1 cu1 wei4 yi4 。
- wei4 guo2 zhi1 zi4 xiao4 ， yu2 ji3 wei4 gan3 yi4 。
- yi2 xian3 sui2 suo3 zao1 ， nan2 yi4 ben3 he2 ze2 。
- qi1 shi3 quan3 rong2 qing1 ， yuan4 fang4 fang2 wei3 chi4 。
- jun1 fu4 dai4 tian1 chou2 ， sheng1 si3 liang3 bu2 yi4 。
- shou1 hai2 jiu4 wu4 gui1 ， qi3 xue2 gu1 zhu4 zhi4 。
- shou4 yu4 kai1 yuan3 er3 ， yang2 chun1 bu4 de2 ze2 。
- que4 dang1 fang3 chi4 song1 ， bu2 bi4 xiao4 xu3 bo2 。
- pian1 zhou1 wu3 hu2 jian1 ， hui2 shou3 xie4 jian1 bo2 。
- ming2 zhe2 bao3 ci3 shen1 ， shi2 lun4 mian3 han4 ge2 。
- jiang1 shang4 yu3 shan1 jian1 ， feng1 yue4 ji3 wan4 shi2 。
- guan3 ling3 de2 zi4 you2 ， chao1 ran2 ao4 jin1 xi1 。
- rong2 da2 fu4 wu2 xin1 ， fu3 yang3 ren4 chen2 ji4 。
- zuo4 shi1 ji4 ci3 huai2 ， xiang3 fei1 an4 tou2 bi4 。

## 注释

## 译文

## 赏析
