---
id: kang-wei-qi-xing-yan
title: 七星岩
titlePinyin: qi1 xing1 yan2
titleSlug: qi-xing-yan
author: 康卫
authorPinyin: kang1 wei4
authorSlug: kang-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天坠北斗精，人间书景福。
- 岩石骈七峰，漠漠太古色。
- 磅礴压洪蒙，崒嵂磨苍碧。
- 中涵大穴洞，外与风云隔。
- 千夫廓有容，万状成叵测。
- 谽谺露肝胆，槎牙列矛戟。
- 伏如龙虎卧，起若将士立。
- 西窍通天关，虚明数千尺。
- 豁然一罅入，寂閴燃灯隩。
- 幽秘若为藏，暗阏不可极。
- 龙床一鸟鷇，宛若蛇蜒迹。
- 龙井下太阴，彷佛被元幄。
- 岂伊鬼神秘，乃是造化力。
- 江寒烈水涯，春盎回阳律。
- 炎光流大地，凄凉入人骨。
- 四时斡元气，可燕复可息。
- 平生谢康乐，不废登山屐。
- 蓬莱在人世，昧者恒弗识。
- 达人昔来游，题诗满青壁。
- 骎骎岁月深，惨惨烟霞积。
- 绝唱者何人，清新压元白。
- 镌石苟无分，灵怪亦我惜。
- 缅思融结初，六丁万斧擘。

## 拼音
- tian1 zhui4 bei3 dou4 jing1 ， ren2 jian1 shu1 jing3 fu2 。
- yan2 shi2 pian2 qi1 feng1 ， mo4 mo4 tai4 gu3 se4 。
- bang4 bo2 ya1 hong2 meng2 ， zu2 lü4 mo2 cang1 bi4 。
- zhong1 han2 da4 xue2 dong4 ， wai4 yu3 feng1 yun2 ge2 。
- qian1 fu1 kuo4 you3 rong2 ， wan4 zhuang4 cheng2 po3 ce4 。
- han1 xia1 lu4 gan1 dan3 ， cha2 ya2 lie4 mao2 ji3 。
- fu2 ru2 long2 hu3 wo4 ， qi3 ruo4 jiang4 shi4 li4 。
- xi1 qiao4 tong1 tian1 guan1 ， xu1 ming2 shu4 qian1 chi3 。
- huo1 ran2 yi2 xia4 ru4 ， ji4 qu4 ran2 deng1 yu4 。
- you1 mi4 ruo4 wei4 cang2 ， an4 e4 bu4 ke3 ji2 。
- long2 chuang2 yi4 niao3 kou4 ， wan3 ruo4 she2 yan2 ji4 。
- long2 jing3 xia4 tai4 yin1 ， pang2 fo2 bei4 yuan2 wo4 。
- qi3 yi1 gui3 shen2 mi4 ， nai3 shi4 zao4 hua4 li4 。
- jiang1 han2 lie4 shui3 ya2 ， chun1 ang4 hui2 yang2 lü4 。
- yan2 guang1 liu2 da4 di4 ， qi1 liang2 ru4 ren2 gu3 。
- si4 shi2 wo4 yuan2 qi4 ， ke3 yan4 fu4 ke3 xi1 。
- ping2 sheng1 xie4 kang1 le4 ， bu2 fei4 deng1 shan1 ji1 。
- peng2 lai2 zai4 ren2 shi4 ， mei4 zhe3 heng2 fu2 shi2 。
- da2 ren2 xi1 lai2 you2 ， ti2 shi1 man3 qing1 bi4 。
- qin1 qin1 sui4 yue4 shen1 ， can3 can3 yan1 xia2 ji1 。
- jue2 chang4 zhe3 he2 ren2 ， qing1 xin1 ya1 yuan2 bai2 。
- juan1 shi2 gou3 wu2 fen1 ， ling2 guai4 yi4 wo3 xi1 。
- mian3 si1 rong2 jie2 chu1 ， liu4 ding1 wan4 fu3 bo4 。

## 注释

## 译文

## 赏析
