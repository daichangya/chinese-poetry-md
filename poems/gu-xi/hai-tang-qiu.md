---
id: gu-xi-hai-tang-qiu
title: 海棠秋
titlePinyin: hai3 tang2 qiu1
titleSlug: hai-tang-qiu
author: 顾禧
authorPinyin: gu4 xi3
authorSlug: gu-xi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风荡漾花如织，排摈深岩天地窄。
- 桃李芳菲鬬艳阳，嫣痕尽染胭脂色。
- 含丹欲吐娇不胜，獭髓遥分点琼额。
- 杨妃睡足口无语，嫁作游丝怨风雨。
- 花神泣罢还欲诉，不愿柔枝荐繁市。
- 愿得常亲君子傍，秋深静绾紫绡粧。
- 孤桐独立擎素月，芙蕖零落无辉光。
- 瑶枝重整临秋水，蓼蒲历历羞无香。
- 赏心况有双凫仙，琴声夜夜醉婵娟。
- 碧霞觞泛海棠醉，曲栏丽影何蹁跹。
- 君不见南朝百里花无数，郁郁纷纷吐烟雾。
- 载岁无人禁采樵，丹干琼姿尽摧仆。
- 兰蕙当门动见锄，草间惟叹璇霓卧。
- 兹花胜植瀛蕊苑，一承顾盼犹未晚。
- 冉冉临窗如有心，嬛舞清歌乐事远。
- 蔓露凝霜色倍妍，夔州何独无诗篇。
- 兹花有诗便不朽，吁嗟托根良不偶。

## 拼音
- chun1 feng1 dang4 yang4 hua1 ru2 zhi1 ， pai2 bin4 shen1 yan2 tian1 di4 zhai3 。
- tao2 li3 fang1 fei1 dou4 yan4 yang2 ， yan1 hen2 jin4 ran3 yan1 zhi1 se4 。
- han2 dan1 yu4 tu3 jiao1 bu2 sheng4 ， ta3 sui3 yao2 fen1 dian3 qiong2 e2 。
- yang2 fei1 shui4 zu2 kou3 wu2 yu3 ， jia4 zuo4 you2 si1 yuan4 feng1 yu3 。
- hua1 shen2 qi4 ba4 hai2 yu4 su4 ， bu2 yuan4 rou2 zhi1 jian4 fan2 shi4 。
- yuan4 de2 chang2 qin1 jun1 zi3 bang4 ， qiu1 shen1 jing4 wan3 zi3 xiao1 zhuang1 。
- gu1 tong2 du2 li4 qing2 su4 yue4 ， fu2 qu2 ling2 luo4 wu2 hui1 guang1 。
- yao2 zhi1 chong2 zheng3 lin2 qiu1 shui3 ， liao3 pu2 li4 li4 xiu1 wu2 xiang1 。
- shang3 xin1 kuang4 you3 shuang1 fu2 xian1 ， qin2 sheng1 ye4 ye4 zui4 chan2 juan1 。
- bi4 xia2 shang1 fan4 hai3 tang2 zui4 ， qu3 lan2 li4 ying3 he2 pian2 xian1 。
- jun1 bu2 jian4 nan2 chao2 bai3 li3 hua1 wu2 shu4 ， yu4 yu4 fen1 fen1 tu3 yan1 wu4 。
- zai3 sui4 wu2 ren2 jin4 cai3 qiao2 ， dan1 gan1 qiong2 zi1 jin4 cui1 pu2 。
- lan2 hui4 dang1 men2 dong4 jian4 chu2 ， cao3 jian1 wei2 tan4 xuan2 ni2 wo4 。
- zi1 hua1 sheng4 zhi2 ying2 rui3 yuan4 ， yi4 cheng2 gu4 pan4 you2 wei4 wan3 。
- ran3 ran3 lin2 chuang1 ru2 you3 xin1 ， qiong2 wu3 qing1 ge1 le4 shi4 yuan3 。
- man4 lu4 ning2 shuang1 se4 bei4 yan2 ， kui2 zhou1 he2 du2 wu2 shi1 pian1 。
- zi1 hua1 you3 shi1 bian4 bu4 xiu3 ， xu1 jie1 tuo1 gen1 liang2 bu4 ou3 。

## 注释

## 译文

## 赏析
