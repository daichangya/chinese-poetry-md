---
id: zheng-qing-zhi-shao-ding-min-kou-ping-shang-gong-sheng-fu-huang-bo-hou-yu-yan-yu-shi-za-19c45830
title: 绍定闽寇平上功省府黄伯厚与焉余时在政事堂赵用甫掾西曹力言此文墨士请官以左选既而赏戾法迄授武阶去岁戊戌用甫帅鄞乃来为阃属余浪迹湖山岁余始一见稍稔接觞咏亹亹迫人间及前事有见晚恨余与之酒曰一文资直慁子然以人废法虽相知如今日亦弗敢则笑而不怨赴调行在所赠以君莫愁之歌
titlePinyin: shao4 ding4 min3 kou4 ping2 shang4 gong1 sheng3 fu3 huang2 bo2 hou4 yu3 yan1 yu2 shi2 zai4 zheng4 shi4 tang2 zhao4 yong4 fu3 yuan4 xi1 cao2 li4 yan2 ci3 wen2 mo4 shi4 qing3 guan1 yi3 zuo3 xuan3 ji4 er2 shang3 li4 fa3 qi4 shou4 wu3 jie1 qu4 sui4 wu4 xu1 yong4 fu3 shuai4 yin2 nai3 lai2 wei4 kun3 shu3 yu2 lang4 ji4 hu2 shan1 sui4 yu2 shi3 yi2 jian4 shao1 ren3 jie1 shang1 yong3 wei3 wei3 po4 ren2 jian1 ji2 qian2 shi4 you3 jian4 wan3 hen4 yu2 yu3 zhi1 jiu3 yue1 yi4 wen2 zi1 zhi2 hun4 zi3 ran2 yi3 ren2 fei4 fa3 sui1 xiang1 zhi1 ru2 jin1 ri4 yi4 fu2 gan3 ze2 xiao4 er2 bu2 yuan4 fu4 tiao2 xing2 zai4 suo3 zeng4 yi3 jun1 mo4 chou2 zhi1 ge1
titleSlug: shao-ding-min-kou-ping-shang-gong-sheng-fu-huang-bo-hou-yu-yan-yu-shi-za-19c45830
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君莫愁，君莫愁，不龟澼絖能封侯。
- 君莫愁，君莫愁，腰六相印一敝裘。
- 看渠涎颡与躄足，千金信矣壶中流。
- 荻花江月正佳耳，青衫浪泣琵琶舟。
- 短衣楚制乃翁喜，未必挽弓右丁字。
- 貂蝉本是侍臣冠，有时出自兜鍪里。
- 虽然万户将军臂，夜逢醉尉头抢地。
- 卖薪愚妇轻买臣，不信读书有奇事。
- 世间众万无定容，桃笙木棋唯所逢。
- 秋来桂菊黄金丛，千机锦绣开芙蓉。
- 西风也解作富贵，岂必桃李专春风。
- 得时失据自甘苦，姑置是事天梦梦。
- 君莫愁，君莫愁，双手试扪舌在不。
- 劝君勤买西湖船，打篷疎雨旗亭酒。

## 拼音
- jun1 mo4 chou2 ， jun1 mo4 chou2 ， bu4 gui1 pi4 kuang4 neng2 feng1 hou2 。
- jun1 mo4 chou2 ， jun1 mo4 chou2 ， yao1 liu4 xiang1 yin4 yi2 bi4 qiu2 。
- kan4 qu2 xian2 sang3 yu3 bi4 zu2 ， qian1 jin1 xin4 yi3 hu2 zhong1 liu2 。
- di2 hua1 jiang1 yue4 zheng4 jia1 er3 ， qing1 shan1 lang4 qi4 pi2 pa0 zhou1 。
- duan3 yi1 chu3 zhi4 nai3 weng1 xi3 ， wei4 bi4 wan3 gong1 you4 ding1 zi4 。
- diao1 chan2 ben3 shi4 shi4 chen2 guan1 ， you3 shi2 chu1 zi4 dou1 mou2 li3 。
- sui1 ran2 wan4 hu4 jiang1 jun1 bi4 ， ye4 feng2 zui4 wei4 tou2 qiang3 di4 。
- mai4 xin1 yu2 fu4 qing1 mai3 chen2 ， bu2 xin4 du2 shu1 you3 qi2 shi4 。
- shi4 jian1 zhong4 wan4 wu2 ding4 rong2 ， tao2 sheng1 mu4 qi2 wei2 suo3 feng2 。
- qiu1 lai2 gui4 ju2 huang2 jin1 cong2 ， qian1 ji1 jin3 xiu4 kai1 fu2 rong2 。
- xi1 feng1 ye3 jie3 zuo4 fu4 gui4 ， qi3 bi4 tao2 li3 zhuan1 chun1 feng1 。
- de2 shi2 shi1 ju4 zi4 gan1 ku3 ， gu1 zhi4 shi4 shi4 tian1 meng4 meng4 。
- jun1 mo4 chou2 ， jun1 mo4 chou2 ， shuang1 shou3 shi4 men2 she2 zai4 bu4 。
- quan4 jun1 qin2 mai3 xi1 hu2 chuan2 ， da3 peng2 shu1 yu3 qi2 ting2 jiu3 。

## 注释

## 译文

## 赏析
