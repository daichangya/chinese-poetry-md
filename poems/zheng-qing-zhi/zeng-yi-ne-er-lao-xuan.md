---
id: zheng-qing-zhi-zeng-yi-ne-er-lao-xuan
title: 赠已讷二老轩
titlePinyin: zeng4 yi3 ne4 er4 lao3 xuan1
titleSlug: zeng-yi-ne-er-lao-xuan
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻墨者徒，设教本兼爱。
- 释伽弘其源，方识宇宙大。
- 河沙与宝塔，平等了无碍。
- 夫何佛法衰，涉晋唐五代。
- 祖师南北分，鼻孔争谲怪。
- 传流各衣钵，纷纶辨宗派。
- 尔来三百年，涂辙日以隘。
- 教律复异门，禅机亦殊解。
- 订以大小乘，森若立矛介。
- 虎豹自狰狞，蛇龙相噬嘬。
- 驾空树金碧，尔汝别疆界。
- 蒲卢学抱子，嗣续植根蔕。
- 蜗争竞蛮触，夷乐骋兜佅。
- 裘屦无贰颜，楚越隔肝肺。
- 天弢苦覊束，心穽坚莫坏。
- 之人良可悲，贤愚固难概。
- 谁知已讷公，粲粲发眉采。
- 少年掺袂游，瓶锡遍湖海。
- 是非不关耳，穷达付长嘅。
- 晚归耕石田，禾枯将种稗。
- 唯有旧家山，青眼终不改。
- 挂笠寄清樾，编茅客欠噫。
- 目之维摩室，而无天女在。
- 谓是庞公居，似欠孔明拜。
- 强名曰二老，当索形骸外。
- 泉石日幽雅，松竹森蔚荟。
- 轩窗抱岩壑，胸次绝瑕颣。
- 睡起听粥鱼，微云初霮䨴。
- 宴坐圆觉场，忘言默相对。
- 二老容于轩，须弥纳一芥。
- 舍轩求二老，怒风号大块。
- 轩以二老名，未免蛇足画。
- 请更以不二，免为轩所卖。
- 我为说偈言，聊以赎诗债。

## 拼音
- wu2 wen2 mo4 zhe3 tu2 ， she4 jiao4 ben3 jian1 ai4 。
- shi4 jia1 hong2 qi2 yuan2 ， fang1 shi2 yu3 zhou4 da4 。
- he2 sha1 yu3 bao3 ta3 ， ping2 deng3 le0 wu2 ai4 。
- fu1 he2 fo2 fa3 shuai1 ， she4 jin4 tang2 wu3 dai4 。
- zu3 shi1 nan2 bei3 fen1 ， bi2 kong3 zheng1 jue2 guai4 。
- chuan2 liu2 ge4 yi1 bo1 ， fen1 lun2 bian4 zong1 pai4 。
- er3 lai2 san1 bai3 nian2 ， tu2 zhe2 ri4 yi3 ai4 。
- jiao4 lü4 fu4 yi4 men2 ， chan2 ji1 yi4 shu1 jie3 。
- ding4 yi3 da4 xiao3 cheng2 ， sen1 ruo4 li4 mao2 jie4 。
- hu3 bao4 zi4 zheng1 ning2 ， she2 long2 xiang1 shi4 zuo1 。
- jia4 kong1 shu4 jin1 bi4 ， er3 ru3 bie2 jiang1 jie4 。
- pu2 lu2 xue2 bao4 zi3 ， si4 xu4 zhi2 gen1 di4 。
- wo1 zheng1 jing4 man2 chu4 ， yi2 le4 cheng3 dou1 mai4 。
- qiu2 ju4 wu2 er4 yan2 ， chu3 yue4 ge2 gan1 fei4 。
- tian1 tao1 ku3 ji1 shu4 ， xin1 jing3 jian1 mo4 huai4 。
- zhi1 ren2 liang2 ke3 bei1 ， xian2 yu2 gu4 nan2 gai4 。
- shui2 zhi1 yi3 ne4 gong1 ， can4 can4 fa1 mei2 cai3 。
- shao4 nian2 chan1 mei4 you2 ， ping2 xi1 bian4 hu2 hai3 。
- shi4 fei1 bu4 guan1 er3 ， qiong2 da2 fu4 chang2 kai3 。
- wan3 gui1 geng1 shi2 tian2 ， he2 ku1 jiang1 zhong3 bai4 。
- wei2 you3 jiu4 jia1 shan1 ， qing1 yan3 zhong1 bu4 gai3 。
- gua4 li4 ji4 qing1 yue4 ， bian1 mao2 ke4 qian4 yi1 。
- mu4 zhi1 wei2 mo2 shi4 ， er2 wu2 tian1 nü3 zai4 。
- wei4 shi4 pang2 gong1 ju1 ， si4 qian4 kong3 ming2 bai4 。
- qiang2 ming2 yue1 er4 lao3 ， dang1 suo3 xing2 hai2 wai4 。
- quan2 shi2 ri4 you1 ya3 ， song1 zhu2 sen1 wei4 hui4 。
- xuan1 chuang1 bao4 yan2 he4 ， xiong1 ci4 jue2 xia2 lei4 。
- shui4 qi3 ting1 zhou1 yu2 ， wei1 yun2 chu1 dan4 䨴 。
- yan4 zuo4 yuan2 jue2 chang3 ， wang4 yan2 mo4 xiang1 dui4 。
- er4 lao3 rong2 yu2 xuan1 ， xu1 mi2 na4 yi2 jie4 。
- she4 xuan1 qiu2 er4 lao3 ， nu4 feng1 hao4 da4 kuai4 。
- xuan1 yi3 er4 lao3 ming2 ， wei4 mian3 she2 zu2 hua4 。
- qing3 geng4 yi3 bu2 er4 ， mian3 wei4 xuan1 suo3 mai4 。
- wo3 wei4 shuo1 ji4 yan2 ， liao2 yi3 shu2 shi1 zhai4 。

## 注释

## 译文

## 赏析
