---
id: zheng-qing-zhi-he-zheng-zhi-gan-xie-jie-ju-qie-hui-peng-zun-zui-ao-shi
title: 和郑制干谢借居且惠朋樽醉螯诗
titlePinyin: he2 zheng4 zhi4 gan1 xie4 jie4 ju1 qie3 hui4 peng2 zun1 zui4 ao2 shi1
titleSlug: he-zheng-zhi-gan-xie-jie-ju-qie-hui-peng-zun-zui-ao-shi
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生爱山林，里居想王屋。
- 孤月自无朋，断云曾不族。
- 讵知庄遵市，儵有贾谊卜。
- 西河就索居，漆园问尊足。
- 翟门罗可去，轲宅仁已熟。
- 似闻结驷多，每见后骑属。
- 鲁台时遣餽，监侯已发粟。
- 竞欢王俭莲，肯问颜公粥。
- 家贫愿邻富，蒹葭欣倚玉。
- 颇容滑稽叟，来簉堂上烛。
- 犹能辨丝簧，渐近不如竹。
- 浊醪慁兵酝，庸行参圣读。
- 愿为善颂祷，既醉备五福。
- 谋妇拟提壶，敲门惊啄木。
- 持螯两从事，来就桑下宿。
- 美味均适口，双明喜增目。
- 命驾匪千里，星言媿不夙。
- 联句乏追韩，补诗聊继束。
- 终当效乐天，骆马为酒鬻。

## 拼音
- ping2 sheng1 ai4 shan1 lin2 ， li3 ju1 xiang3 wang2 wu1 。
- gu1 yue4 zi4 wu2 peng2 ， duan4 yun2 ceng2 bu4 zu2 。
- ju4 zhi1 zhuang1 zun1 shi4 ， shu1 you3 jia3 yi4 bu3 。
- xi1 he2 jiu4 suo3 ju1 ， qi1 yuan2 wen4 zun1 zu2 。
- zhai2 men2 luo2 ke3 qu4 ， ke1 zhai2 ren2 yi3 shu2 。
- si4 wen2 jie2 si4 duo1 ， mei3 jian4 hou4 qi2 shu3 。
- lu3 tai2 shi2 qian3 kui4 ， jian1 hou2 yi3 fa1 su4 。
- jing4 huan1 wang2 jian3 lian2 ， ken3 wen4 yan2 gong1 zhou1 。
- jia1 pin2 yuan4 lin2 fu4 ， jian1 jia1 xin1 yi3 yu4 。
- po1 rong2 hua2 ji1 sou3 ， lai2 zao4 tang2 shang4 zhu2 。
- you2 neng2 bian4 si1 huang2 ， jian4 jin4 bu4 ru2 zhu2 。
- zhuo2 lao2 hun4 bing1 yun4 ， yong1 xing2 can1 sheng4 du2 。
- yuan4 wei4 shan4 song4 dao3 ， ji4 zui4 bei4 wu3 fu2 。
- mou2 fu4 ni3 ti2 hu2 ， qiao1 men2 jing1 zhuo2 mu4 。
- chi2 ao2 liang3 cong2 shi4 ， lai2 jiu4 sang1 xia4 su4 。
- mei3 wei4 jun1 shi4 kou3 ， shuang1 ming2 xi3 zeng1 mu4 。
- ming4 jia4 fei3 qian1 li3 ， xing1 yan2 kui4 bu2 su4 。
- lian2 ju4 fa2 zhui1 han2 ， bu3 shi1 liao2 ji4 shu4 。
- zhong1 dang1 xiao4 le4 tian1 ， luo4 ma3 wei4 jiu3 yu4 。

## 注释

## 译文

## 赏析
