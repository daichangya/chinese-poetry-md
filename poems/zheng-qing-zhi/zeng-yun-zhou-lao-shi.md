---
id: zheng-qing-zhi-zeng-yun-zhou-lao-shi
title: 赠云洲老师
titlePinyin: zeng4 yun2 zhou1 lao3 shi1
titleSlug: zeng-yun-zhou-lao-shi
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嘉定丙子斗插申，秋灰出管才半旬。
- 我来适值蒸暑节，烛龙吐燄扶桑滨。
- 炎官流汗走踯躅，金乌啄火焚空旻。
- 湿云拥岫呼不出，火云糊天挂赫日。
- 脑脂盖眼壮士眠，谁挽天河洗蒸鬰。
- 友人万君家龙丘，追凉共作招提游。
- 入门指点到丈室，中有石壁清且幽。
- 半月泓澄锁寒绿，气象凄切涵清秋。
- 凛然便觉肌骨爽，恍疑石罅蟠蛟虬。
- 老师宴坐圆觉场，一笑对客双胡床。
- 雀芽新试蠏眼汤，未到舌本先生凉。
- 悬河倒流挥玉麈，果然惊出蛟龙舞。
- 须臾雾裹浮图尖，地墨天昏作风雨。
- 吻端造化转寒燠，约束商羊上天去。
- 云开月明众峰出，指向岩前石应语。
- 归来为乏琼瑶报，清梦安排几番到。
- 池角土花生碧草，逗晓簷前干鹊噪。
- 我承佛敕为行词，可拜云洲老师号。

## 拼音
- jia1 ding4 bing3 zi3 dou4 cha1 shen1 ， qiu1 hui1 chu1 guan3 cai2 ban4 xun2 。
- wo3 lai2 shi4 zhi2 zheng1 shu3 jie2 ， zhu2 long2 tu3 yan4 fu2 sang1 bin1 。
- yan2 guan1 liu2 han4 zou3 zhi2 zhu2 ， jin1 wu1 zhuo2 huo3 fen2 kong1 min2 。
- shi1 yun2 yong1 xiu4 hu1 bu4 chu1 ， huo3 yun2 hu2 tian1 gua4 he4 ri4 。
- nao3 zhi1 gai4 yan3 zhuang4 shi4 mian2 ， shui2 wan3 tian1 he2 xi3 zheng1 yu4 。
- you3 ren2 wan4 jun1 jia1 long2 qiu1 ， zhui1 liang2 gong4 zuo4 zhao1 ti2 you2 。
- ru4 men2 zhi3 dian3 dao4 zhang4 shi4 ， zhong1 you3 shi2 bi4 qing1 qie3 you1 。
- ban4 yue4 hong2 cheng2 suo3 han2 lü4 ， qi4 xiang4 qi1 qie4 han2 qing1 qiu1 。
- lin3 ran2 bian4 jue2 ji1 gu3 shuang3 ， huang3 yi2 shi2 xia4 pan2 jiao1 qiu2 。
- lao3 shi1 yan4 zuo4 yuan2 jue2 chang3 ， yi2 xiao4 dui4 ke4 shuang1 hu2 chuang2 。
- que4 ya2 xin1 shi4 xie4 yan3 tang1 ， wei4 dao4 she2 ben3 xian1 sheng1 liang2 。
- xuan2 he2 dao3 liu2 hui1 yu4 zhu3 ， guo3 ran2 jing1 chu1 jiao1 long2 wu3 。
- xu1 yu2 wu4 guo3 fu2 tu2 jian1 ， di4 mo4 tian1 hun1 zuo4 feng1 yu3 。
- wen3 duan1 zao4 hua4 zhuan3 han2 yu4 ， yue1 shu4 shang1 yang2 shang4 tian1 qu4 。
- yun2 kai1 yue4 ming2 zhong4 feng1 chu1 ， zhi3 xiang4 yan2 qian2 shi2 ying4 yu3 。
- gui1 lai2 wei4 fa2 qiong2 yao2 bao4 ， qing1 meng4 an1 pai2 ji3 fan1 dao4 。
- chi2 jiao3 tu3 hua1 sheng1 bi4 cao3 ， dou4 xiao3 yan2 qian2 gan1 que4 zao4 。
- wo3 cheng2 fo2 chi4 wei4 xing2 ci2 ， ke3 bai4 yun2 zhou1 lao3 shi1 hao4 。

## 注释

## 译文

## 赏析
