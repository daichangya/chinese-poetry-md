---
id: zheng-qing-zhi-jiu-dong-de-lou-hao-shu-shi-gen-zhi-zhi-she-bang-jin-chun-sui-ke-cai-xie-7034c274
title: 旧冬得蒌蒿数十根植之舍傍今春遂可采撷辄持羾黄堂拙语先之聊发一笑
titlePinyin: jiu4 dong1 de2 lou2 hao1 shu4 shi2 gen1 zhi2 zhi1 she4 bang4 jin1 chun1 sui4 ke3 cai3 xie2 zhe2 chi2 hong2 huang2 tang2 zhuo1 yu3 xian1 zhi1 liao2 fa1 yi2 xiao4
titleSlug: jiu-dong-de-lou-hao-shu-shi-gen-zhi-zhi-she-bang-jin-chun-sui-ke-cai-xie-7034c274
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蒌蒿见录尔雅篇，族谱系出荆楚壖。
- 居人采撷不论钱，横道𨈆轹如车前。
- 物有贵贱所遇然，鸡壅豕苓以帝言。
- 世间何有正味焉，耆芰昌歜性所便。
- 冰壶先生虀瓮传，敢骄玉食轻膏膻。
- 天随酷谓杞菊贤，一赋金石声相宣。
- 玉糁羹芋称苏仙，天上酥酡能比肩。
- 忆昔客授湘湖偏，乍逢此蒿口流涎。
- 嚼寒冰玉香满咽，绀滑琉璃鸣贝编。
- 糅以豚膏软如绵，脆甘丰腻洁且鲜。
- 天花石耳羞争妍，木鸡退飞山之巅。
- 笑渠芽蕨成儿拳，岸视橰圃眉宇轩。
- 七葅五菜谁敢先，独能兄事玉版禅。
- 一别楚产知几年，孤根朅来植鄞川。
- 春苗出土含晓烟，援条小摘喜欲癫。
- 故人千里方言还，调芼酌之双觥船。
- 枯肠慰满藜苋缘，食芹而美不敢专。
- 遣送兵厨羞俎笾，喷饭一笑筼筜边。

## 拼音
- lou2 hao1 jian4 lu4 er3 ya3 pian1 ， zu2 pu3 xi4 chu1 jing1 chu3 ruan2 。
- ju1 ren2 cai3 xie2 bu2 lun4 qian2 ， heng2 dao4 𨈆 li4 ru2 che1 qian2 。
- wu4 you3 gui4 jian4 suo3 yu4 ran2 ， ji1 yong1 shi3 ling2 yi3 di4 yan2 。
- shi4 jian1 he2 you3 zheng4 wei4 yan1 ， qi2 ji4 chang1 chu4 xing4 suo3 bian4 。
- bing1 hu2 xian1 sheng1 ji1 weng4 chuan2 ， gan3 jiao1 yu4 shi2 qing1 gao1 shan1 。
- tian1 sui2 ku4 wei4 qi3 ju2 xian2 ， yi2 fu4 jin1 shi2 sheng1 xiang1 xuan1 。
- yu4 shen1 geng1 yu4 cheng1 su1 xian1 ， tian1 shang4 su1 tuo2 neng2 bi3 jian1 。
- yi4 xi1 ke4 shou4 xiang1 hu2 pian1 ， zha4 feng2 ci3 hao1 kou3 liu2 xian2 。
- jiao2 han2 bing1 yu4 xiang1 man3 yan4 ， gan4 hua2 liu2 li2 ming2 bei4 bian1 。
- rou2 yi3 tun2 gao1 ruan3 ru2 mian2 ， cui4 gan1 feng1 ni4 jie2 qie3 xian1 。
- tian1 hua1 shi2 er3 xiu1 zheng1 yan2 ， mu4 ji1 tui4 fei1 shan1 zhi1 dian1 。
- xiao4 qu2 ya2 jue2 cheng2 er2 quan2 ， an4 shi4 gao1 pu3 mei2 yu3 xuan1 。
- qi1 zu1 wu3 cai4 shui2 gan3 xian1 ， du2 neng2 xiong1 shi4 yu4 ban3 chan2 。
- yi4 bie2 chu3 chan3 zhi1 ji3 nian2 ， gu1 gen1 qie4 lai2 zhi2 yin2 chuan1 。
- chun1 miao2 chu1 tu3 han2 xiao3 yan1 ， yuan2 tiao2 xiao3 zhai1 xi3 yu4 dian1 。
- gu4 ren2 qian1 li3 fang1 yan2 hai2 ， tiao2 mao4 zhuo2 zhi1 shuang1 gong1 chuan2 。
- ku1 chang2 wei4 man3 li2 xian4 yuan2 ， shi2 qin2 er2 mei3 bu4 gan3 zhuan1 。
- qian3 song4 bing1 chu2 xiu1 zu3 bian1 ， pen1 fan4 yi2 xiao4 yun2 dang1 bian1 。

## 注释

## 译文

## 赏析
