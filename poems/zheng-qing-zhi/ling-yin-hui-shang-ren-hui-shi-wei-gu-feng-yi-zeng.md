---
id: zheng-qing-zhi-ling-yin-hui-shang-ren-hui-shi-wei-gu-feng-yi-zeng
title: 灵隠慧上人惠诗为古风以赠
titlePinyin: ling2 yin3 hui4 shang4 ren2 hui4 shi1 wei4 gu3 feng1 yi3 zeng4
titleSlug: ling-yin-hui-shang-ren-hui-shi-wei-gu-feng-yi-zeng
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 贯休齐己唐诗人，当时逸气凌簪绅。
- 声名亹亹逼甫白，幽兰直与梅争春。
- 谁知北面石霜老，服勤杖屦皆终身。
- 二公所得当盖世，英词杰句风中尘。
- 至今传者以诗重，妙处反为诗所湮。
- 弄翰戏墨虽佛事，炊沙作糗成饥嗔。
- 不欲诗工与字巧，绪余能夺道之真。
- 心宗一了万法具，辩才飞转陶家轮。
- 君不见阿难多闻及辩慧，呪语要敌摩伽神。

## 拼音
- guan4 xiu1 qi2 ji3 tang2 shi1 ren2 ， dang1 shi2 yi4 qi4 ling2 zan1 shen1 。
- sheng1 ming2 wei3 wei3 bi1 fu3 bai2 ， you1 lan2 zhi2 yu3 mei2 zheng1 chun1 。
- shui2 zhi1 bei3 mian4 shi2 shuang1 lao3 ， fu2 qin2 zhang4 ju4 jie1 zhong1 shen1 。
- er4 gong1 suo3 de2 dang4 gai4 shi4 ， ying1 ci2 jie2 ju4 feng1 zhong1 chen2 。
- zhi4 jin1 chuan2 zhe3 yi3 shi1 zhong4 ， miao4 chu4 fan3 wei4 shi1 suo3 yan1 。
- nong4 han4 xi4 mo4 sui1 fo2 shi4 ， chui1 sha1 zuo4 qiu3 cheng2 ji1 chen1 。
- bu2 yu4 shi1 gong1 yu3 zi4 qiao3 ， xu4 yu2 neng2 duo2 dao4 zhi1 zhen1 。
- xin1 zong1 yi1 le0 wan4 fa3 ju4 ， bian4 cai2 fei1 zhuan4 tao2 jia1 lun2 。
- jun1 bu2 jian4 a1 nan2 duo1 wen2 ji2 bian4 hui4 ， zhou4 yu3 yao4 di2 mo2 jia1 shen2 。

## 注释

## 译文

## 赏析
