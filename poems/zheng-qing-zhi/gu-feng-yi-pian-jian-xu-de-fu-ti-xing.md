---
id: zheng-qing-zhi-gu-feng-yi-pian-jian-xu-de-fu-ti-xing
title: 古风一篇简徐德夫提刑
titlePinyin: gu3 feng1 yi4 pian1 jian3 xu2 de2 fu1 ti2 xing2
titleSlug: gu-feng-yi-pian-jian-xu-de-fu-ti-xing
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昌黎有名言，受恩异知己。
- 而况不识面，知心讵能几。
- 浮云日多变，交道冷如水。
- 握手遽下石，利害毫发比。
- 人情易燥湿，滟滪发九轨。
- 终然风雨晦，鸡鸣独无已。
- 世变方下趋，特立繄君子。
- 山谷未见坡，气味已相似。
- 希文非素交，永叔甘远徙。
- 敢谓世无人，前修可专美。
- 我昔闻君名，恍如读青史。
- 已乃知同时，深心爱敬起。
- 端平滥持衡，荐贤职当尔。
- 亟以闻九重，夜半下一纸。
- 雅志乐弦歌，公车犹尼止。
- 贤者固难进，夺情辞诏旨。
- 知贤未及用，上印返田里。
- 闲居事幽屏，黜陟不到耳。
- 宾朋有公言，声徽振商祉。
- 入则禆国论，挺挺中流砥。
- 出持皇华节，光风泛桃李。
- 从容五六载，平进付常理。
- 又闻交游间，荣落保终始。
- 不负杨临贺，真见其人矣。
- 夜梦加昼思，髣髴眉宇紫。
- 军将忽打门，缄书照窗几。
- 风簷屡开阖，襟期顿清泚。
- 有如峄阳桐，知音发妙指。
- 高情激孤笑，新意偿宿喜。
- 得一夔已足，失百参何耻。
- 老我岂私贺，善类知有恃。
- 看君广厦开，大芘天下士。

## 拼音
- chang1 li2 you3 ming2 yan2 ， shou4 en1 yi4 zhi1 ji3 。
- er2 kuang4 bu4 shi2 mian4 ， zhi1 xin1 ju4 neng2 ji3 。
- fu2 yun2 ri4 duo1 bian4 ， jiao1 dao4 leng3 ru2 shui3 。
- wo4 shou3 ju4 xia4 shi2 ， li4 hai4 hao2 fa1 bi3 。
- ren2 qing2 yi4 zao4 shi1 ， yan4 yu4 fa1 jiu3 gui3 。
- zhong1 ran2 feng1 yu3 hui4 ， ji1 ming2 du2 wu2 yi3 。
- shi4 bian4 fang1 xia4 qu1 ， te4 li4 yi1 jun1 zi3 。
- shan1 gu3 wei4 jian4 po1 ， qi4 wei4 yi3 xiang1 si4 。
- xi1 wen2 fei1 su4 jiao1 ， yong3 shu1 gan1 yuan3 xi3 。
- gan3 wei4 shi4 wu2 ren2 ， qian2 xiu1 ke3 zhuan1 mei3 。
- wo3 xi1 wen2 jun1 ming2 ， huang3 ru2 du2 qing1 shi3 。
- yi3 nai3 zhi1 tong2 shi2 ， shen1 xin1 ai4 jing4 qi3 。
- duan1 ping2 lan4 chi2 heng2 ， jian4 xian2 zhi2 dang1 er3 。
- ji2 yi3 wen2 jiu3 chong2 ， ye4 ban4 xia4 yi4 zhi3 。
- ya3 zhi4 le4 xian2 ge1 ， gong1 che1 you2 ni2 zhi3 。
- xian2 zhe3 gu4 nan2 jin4 ， duo2 qing2 ci2 zhao4 zhi3 。
- zhi1 xian2 wei4 ji2 yong4 ， shang4 yin4 fan3 tian2 li3 。
- xian2 ju1 shi4 you1 ping2 ， chu4 zhi4 bu2 dao4 er3 。
- bin1 peng2 you3 gong1 yan2 ， sheng1 hui1 zhen4 shang1 zhi3 。
- ru4 ze2 bi4 guo2 lun4 ， ting3 ting3 zhong1 liu2 di3 。
- chu1 chi2 huang2 hua2 jie2 ， guang1 feng1 fan4 tao2 li3 。
- cong2 rong2 wu3 liu4 zai3 ， ping2 jin4 fu4 chang2 li3 。
- you4 wen2 jiao1 you2 jian1 ， rong2 luo4 bao3 zhong1 shi3 。
- bu2 fu4 yang2 lin2 he4 ， zhen1 jian4 qi2 ren2 yi3 。
- ye4 meng4 jia1 zhou4 si1 ， fang3 fu2 mei2 yu3 zi3 。
- jun1 jiang1 hu1 da3 men2 ， jian1 shu1 zhao4 chuang1 ji3 。
- feng1 yan2 lü3 kai1 he2 ， jin1 qi1 dun4 qing1 ci3 。
- you3 ru2 yi4 yang2 tong2 ， zhi1 yin1 fa1 miao4 zhi3 。
- gao1 qing2 ji1 gu1 xiao4 ， xin1 yi4 chang2 su4 xi3 。
- de2 yi4 kui2 yi3 zu2 ， shi1 bai3 can1 he2 chi3 。
- lao3 wo3 qi3 si1 he4 ， shan4 lei4 zhi1 you3 shi4 。
- kan4 jun1 guang3 sha4 kai1 ， da4 pi2 tian1 xia4 shi4 。

## 注释

## 译文

## 赏析
