---
id: zheng-qing-zhi-ke-you-song-yuan-meng-zhai-de-yu-chou-chang-zhi-shen-zhe-geng-yuan-yun-z-bf32a72a
title: 客有诵袁蒙斋得雨酬倡之什辄赓元韵志喜也呈虚斋使君  其二
titlePinyin: ke4 you3 song4 yuan2 meng2 zhai1 de2 yu3 chou2 chang4 zhi1 shen2 zhe2 geng1 yuan2 yun4 zhi4 xi3 ye3 cheng2 xu1 zhai1 shi3 jun1     qi2 er4
titleSlug: ke-you-song-yuan-meng-zhai-de-yu-chou-chang-zhi-shen-zhe-geng-yuan-yun-z-bf32a72a
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 娲石补天玻璃声，遇坎为雨离为晴。
- 金乌玉兔旁午出，百二十官称常明。
- 下土臣敢再拜问，谁主风雨催民耕。
- 天江津河尾北见，玉井水浆参左横。
- 胡为汤旱龟土坼，胡为尧水鱼头生。
- 孰令赤地星丈许，吭扼雷公仍背抚。
- 孰令河鼓塞银潢，勺水线流不轻与。
- 孰令卷舌自张翕，孰令天鸡自飞舞。
- 云师族聚曷遽散，电母儿号奚不乳。
- 黑猪渡河去无迹，苍龙衔珠噤弗语。
- 朱鸟崛强王偃徐，乌龟缩颈老沮渠。
- 夫君牋天帝冯怒，旱魃磔死不问余。
- 天街清润联璧珠，不为干封为太初。
- 一雨三日谁力欤，更唱迭和忘欷歔。
- 归之太守不肯有，欵乃聊代志喜书。

## 拼音
- wa1 shi2 bu3 tian1 bo1 li2 sheng1 ， yu4 kan3 wei4 yu3 li2 wei4 qing2 。
- jin1 wu1 yu4 tu4 pang2 wu3 chu1 ， bai3 er4 shi2 guan1 cheng1 chang2 ming2 。
- xia4 tu3 chen2 gan3 zai4 bai4 wen4 ， shui2 zhu3 feng1 yu3 cui1 min2 geng1 。
- tian1 jiang1 jin1 he2 wei3 bei3 jian4 ， yu4 jing3 shui3 jiang1 can1 zuo3 heng2 。
- hu2 wei4 tang1 han4 gui1 tu3 che4 ， hu2 wei4 yao2 shui3 yu2 tou2 sheng1 。
- shu2 ling4 chi4 di4 xing1 zhang4 xu3 ， keng1 e4 lei2 gong1 reng2 bei4 fu3 。
- shu2 ling4 he2 gu3 sai1 yin2 huang2 ， shao2 shui3 xian4 liu2 bu4 qing1 yu3 。
- shu2 ling4 juan4 she2 zi4 zhang1 xi1 ， shu2 ling4 tian1 ji1 zi4 fei1 wu3 。
- yun2 shi1 zu2 ju4 he2 ju4 san4 ， dian4 mu3 er2 hao4 xi1 bu4 ru3 。
- hei1 zhu1 du4 he2 qu4 wu2 ji4 ， cang1 long2 xian2 zhu1 jin4 fu2 yu3 。
- zhu1 niao3 jue2 qiang2 wang2 yan3 xu2 ， wu1 gui1 suo1 jing3 lao3 ju3 qu2 。
- fu1 jun1 jian1 tian1 di4 feng2 nu4 ， han4 ba2 zhe2 si3 bu2 wen4 yu2 。
- tian1 jie1 qing1 run4 lian2 bi4 zhu1 ， bu2 wei4 gan1 feng1 wei4 tai4 chu1 。
- yi4 yu3 san1 ri4 shui2 li4 yu2 ， geng1 chang4 die2 he2 wang4 xi1 xu1 。
- gui1 zhi1 tai4 shou3 bu4 ken3 you3 ， kuan3 nai3 liao2 dai4 zhi4 xi3 shu1 。

## 注释

## 译文

## 赏析
