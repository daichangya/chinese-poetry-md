---
id: zheng-qing-zhi-zhu-jun-he-pian-mo-lei-zhi-shi-bu-rong-bi-bi-zai-yi-qian-yun-qi-yi
title: 诸君和篇摩垒致师不容闭壁再绎前韵  其一
titlePinyin: zhu1 jun1 he2 pian1 mo2 lei3 zhi4 shi1 bu4 rong2 bi4 bi4 zai4 yi4 qian2 yun4     qi2 yi1
titleSlug: zhu-jun-he-pian-mo-lei-zhi-shi-bu-rong-bi-bi-zai-yi-qian-yun-qi-yi
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生周伯仁，耿耿空洞腹。
- 翛然猿鹤姿，岂辨鸠鹰目。
- 仆射不解事，居士偶题木。
- 种柳仅成五，乐园祗可独。
- 皓首愧商隠，湛恩沾汉漉。
- 城府百无有，丘壑一已足。
- 讵省醉裙红，安识坠楼绿。
- 生经未渠谙，酒颂聊喜读。
- 耳热闻秦声，浪谓肉胜竹。
- 高阳有勍者，盛气如曲沃。
- 直须殿上饮，抚床径呼仆。
- 竞看椀挥金，几欲斗撞玉。
- 方丈食万钱，娉婷珠一斛。
- 岂复堪束带，靡徙揖郡督。
- 耆寿祝老饕，嘉名艳春曲。
- 乃知梁州萄，大胜伯始菊。
- 相逢作青眼，洗去尔许俗。
- 泠然曲寡和，尚有骑能属。
- 元和一渔翁，喜共学士六。
- 吴歈间雅奏，楚优效孙叔。
- 石鼎夜未央，春空云已族。
- 何当一会期，清驩溢寒醁。

## 拼音
- ping2 sheng1 zhou1 bo2 ren2 ， geng3 geng3 kong1 dong4 fu4 。
- xiao1 ran2 yuan2 he4 zi1 ， qi3 bian4 jiu1 ying1 mu4 。
- pu2 she4 bu4 jie3 shi4 ， ju1 shi4 ou3 ti2 mu4 。
- zhong3 liu3 jin3 cheng2 wu3 ， le4 yuan2 zhi1 ke3 du2 。
- hao4 shou3 kui4 shang1 yin3 ， zhan4 en1 zhan1 han4 lu4 。
- cheng2 fu3 bai3 wu2 you3 ， qiu1 he4 yi4 yi3 zu2 。
- ju4 sheng3 zui4 qun2 hong2 ， an1 shi2 zhui4 lou2 lü4 。
- sheng1 jing1 wei4 qu2 an1 ， jiu3 song4 liao2 xi3 du2 。
- er3 re4 wen2 qin2 sheng1 ， lang4 wei4 rou4 sheng4 zhu2 。
- gao1 yang2 you3 qing2 zhe3 ， sheng4 qi4 ru2 qu3 wo4 。
- zhi2 xu1 dian4 shang4 yin3 ， fu3 chuang2 jing4 hu1 pu2 。
- jing4 kan4 wan3 hui1 jin1 ， ji3 yu4 dou4 zhuang4 yu4 。
- fang1 zhang4 shi2 wan4 qian2 ， ping1 ting2 zhu1 yi4 hu2 。
- qi3 fu4 kan1 shu4 dai4 ， mi2 xi3 yi1 jun4 du1 。
- qi2 shou4 zhu4 lao3 tao1 ， jia1 ming2 yan4 chun1 qu3 。
- nai3 zhi1 liang2 zhou1 tao2 ， da4 sheng4 bo2 shi3 ju2 。
- xiang1 feng2 zuo4 qing1 yan3 ， xi3 qu4 er3 xu3 su2 。
- ling2 ran2 qu3 gua3 he2 ， shang4 you3 qi2 neng2 shu3 。
- yuan2 he2 yi4 yu2 weng1 ， xi3 gong4 xue2 shi4 liu4 。
- wu2 yu2 jian1 ya3 zou4 ， chu3 you1 xiao4 sun1 shu1 。
- shi2 ding3 ye4 wei4 yang1 ， chun1 kong1 yun2 yi3 zu2 。
- he2 dang1 yi2 hui4 qi1 ， qing1 huan1 yi4 han2 lu4 。

## 注释

## 译文

## 赏析
