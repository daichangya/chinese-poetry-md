---
id: zheng-qing-zhi-ke-zhai-chen-da-qing-zheng-cheng-zhi-xia-sou-tao-he-qu-wei-xiang-guo-cha-06024717
title: 可斋陈大卿政成之暇搜讨河渠为乡国长久虑开万世利非君侯其谁属因效一得以广盛心焉
titlePinyin: ke3 zhai1 chen2 da4 qing1 zheng4 cheng2 zhi1 xia2 sou1 tao3 he2 qu2 wei4 xiang1 guo2 chang2 jiu3 lü4 kai1 wan4 shi4 li4 fei1 jun1 hou2 qi2 shui2 shu3 yin1 xiao4 yi4 de2 yi3 guang3 sheng4 xin1 yan1
titleSlug: ke-zhai-chen-da-qing-zheng-cheng-zhi-xia-sou-tao-he-qu-wei-xiang-guo-cha-06024717
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四明瀛海壖，大田沃多稼。
- 三江纳行潦，九谷偏畏夏。
- 治水宜讲行，时哉及闲暇。
- 方当暑如惔，孰谓晴可乍。
- 十雨非所忧，一暴良已怕。
- 东有钱湖浸，寒玉渺无价。
- 西有它山源，盈科通昼夜。
- 维此两支邑，厥田俱下下。
- 问之何因尔，水道无所舍。
- 河伯空望洋，旱魃巧乘罅。
- 缅思井田规，畎浍分溆汊。
- 培浚傥高深，怒潮敢雄跨。
- 官但督赋舆，谁肯趋田驾。
- 六辅能即功，百泉岂难坝。
- 愿言均此施，利泽侔造化。
- 尽复淮南陂，端可侪杜亚。

## 拼音
- si4 ming2 ying2 hai3 ruan2 ， da4 tian2 wo4 duo1 jia4 。
- san1 jiang1 na4 xing2 liao2 ， jiu3 gu3 pian1 wei4 xia4 。
- zhi4 shui3 yi2 jiang3 xing2 ， shi2 zai1 ji2 xian2 xia2 。
- fang1 dang1 shu3 ru2 dan4 ， shu2 wei4 qing2 ke3 zha4 。
- shi2 yu3 fei1 suo3 you1 ， yi2 bao4 liang2 yi3 pa4 。
- dong1 you3 qian2 hu2 jin4 ， han2 yu4 miao3 wu2 jia4 。
- xi1 you3 ta1 shan1 yuan2 ， ying2 ke1 tong1 zhou4 ye4 。
- wei2 ci3 liang3 zhi1 yi4 ， jue2 tian2 ju4 xia4 xia4 。
- wen4 zhi1 he2 yin1 er3 ， shui3 dao4 wu2 suo3 she4 。
- he2 bo2 kong1 wang4 yang2 ， han4 ba2 qiao3 cheng2 xia4 。
- mian3 si1 jing3 tian2 gui1 ， quan3 hui4 fen1 xu4 cha4 。
- pei2 jun4 tang3 gao1 shen1 ， nu4 chao2 gan3 xiong2 kua4 。
- guan1 dan4 du1 fu4 yu2 ， shui2 ken3 qu1 tian2 jia4 。
- liu4 fu3 neng2 ji2 gong1 ， bai3 quan2 qi3 nan2 ba4 。
- yuan4 yan2 jun1 ci3 shi1 ， li4 ze2 mou2 zao4 hua4 。
- jin4 fu4 huai2 nan2 bei1 ， duan1 ke3 chai2 du4 ya4 。

## 注释

## 译文

## 赏析
