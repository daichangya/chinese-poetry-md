---
id: zheng-qing-zhi-song-xin-jiang-yu-qi-zhi
title: 送新姜与葺芷
titlePinyin: song4 xin1 jiang1 yu3 qi4 zhi3
titleSlug: song-xin-jiang-yu-qi-zhi
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仲尼胡不彻姜食，损智深讥藏戏剧。
- 将以愚民岂其然，半山失喜为动色。
- 拗执谁解镌此老，一时凿说契胸臆。
- 我疑谂之神农书，增壮胃腑良有力。
- 吕令音商其味辛，调芼鱼蔬蘗香稷。
- 方冬沃土培其根，陇畦分封随壤息。
- 长须视苗廑献新，先时𣃁取奋鉏棘。
- 青株斯拔薤本重，红萁半露蓤包侧。
- 骈指惊看产漆园，胝足疑为导积石。
- 欲捣芳辛入虀臼，为怜肤理傲金狄。
- 仆命荠荼涴诗雅，肩差梅桂班内则。
- 笑加束缚代书鲤，持助饔庖鲙银鲫。
- 旱年宜姜谚有之，今岁雨多生意啬。
- 小摘酸寒类甲菜，大何婴冒期膝席。
- 公羊谷梁汝往哉，反音一笑当勿劾。

## 拼音
- zhong4 ni2 hu2 bu2 che4 jiang1 shi2 ， sun3 zhi4 shen1 ji1 zang4 xi4 ju4 。
- jiang1 yi3 yu2 min2 qi3 qi2 ran2 ， ban4 shan1 shi1 xi3 wei4 dong4 se4 。
- ao4 zhi2 shui2 jie3 juan1 ci3 lao3 ， yi4 shi2 zao2 shuo1 qi4 xiong1 yi4 。
- wo3 yi2 shen3 zhi1 shen2 nong2 shu1 ， zeng1 zhuang4 wei4 fu3 liang2 you3 li4 。
- lü3 ling4 yin1 shang1 qi2 wei4 xin1 ， tiao2 mao4 yu2 shu1 bo4 xiang1 ji4 。
- fang1 dong1 wo4 tu3 pei2 qi2 gen1 ， long3 qi2 fen1 feng1 sui2 rang3 xi1 。
- chang2 xu1 shi4 miao2 jin3 xian4 xin1 ， xian1 shi2 𣃁 qu3 fen4 chu2 ji2 。
- qing1 zhu1 si1 ba2 xie4 ben3 zhong4 ， hong2 qi2 ban4 lu4 ling2 bao1 ce4 。
- pian2 zhi3 jing1 kan4 chan3 qi1 yuan2 ， zhi1 zu2 yi2 wei4 dao3 ji1 shi2 。
- yu4 dao3 fang1 xin1 ru4 ji1 jiu4 ， wei4 lian2 fu1 li3 ao4 jin1 di2 。
- pu2 ming4 qi2 tu2 wo4 shi1 ya3 ， jian1 cha4 mei2 gui4 ban1 nei4 ze2 。
- xiao4 jia1 shu4 fu4 dai4 shu1 li3 ， chi2 zhu4 yong1 pao2 kuai4 yin2 ji4 。
- han4 nian2 yi2 jiang1 yan4 you3 zhi1 ， jin1 sui4 yu3 duo1 sheng1 yi4 se4 。
- xiao3 zhai1 suan1 han2 lei4 jia3 cai4 ， da4 he2 ying1 mao4 qi1 xi1 xi2 。
- gong1 yang2 gu3 liang2 ru3 wang3 zai1 ， fan3 yin1 yi2 xiao4 dang1 wu4 he2 。

## 注释

## 译文

## 赏析
