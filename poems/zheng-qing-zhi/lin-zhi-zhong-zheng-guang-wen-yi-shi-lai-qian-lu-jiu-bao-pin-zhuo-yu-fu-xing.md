---
id: zheng-qing-zhi-lin-zhi-zhong-zheng-guang-wen-yi-shi-lai-qian-lu-jiu-bao-pin-zhuo-yu-fu-xing
title: 林治中郑广文以诗来遣鲁酒报聘拙语辅行
titlePinyin: lin2 zhi4 zhong1 zheng4 guang3 wen2 yi3 shi1 lai2 qian3 lu3 jiu3 bao4 pin4 zhuo1 yu3 fu3 xing2
titleSlug: lin-zhi-zhong-zheng-guang-wen-yi-shi-lai-qian-lu-jiu-bao-pin-zhuo-yu-fu-xing
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长公本喜饮，半入野人腹。
- 南洲春梦婆，亦复开醉目。
- 尚想晋流丽，鼈饮更升木。
- 兴来索老兵，谁谓酌可独。
- 我亦爱客至，陶巾时一漉。
- 虽有彭泽田，种秫苦不足。
- 颇因病入务，瓢弃尚余绿。
- 岂无大雅朋，来伴离骚读。
- 广文粲簷花，和靖峙修竹。
- 交情如酎醇，秀句喜心沃。
- 觞政尝卜夜，谈闱屡更仆。
- 胡为阔宇芝，但忆颓山玉。
- 聊尔遣书瓻，安得洗愁斛。
- 昔夸圣人中，今愧平原督。
- 杯手助持螯，车涎笑逢曲。
- 青州岂乌有，白衣问黄菊。
- 如臯应解颜，对饮颇胜俗。
- 何时赤壁游，匏樽笑相属。
- 欲歌鹿鸣三，正苦龟藏六。
- 饮肯遗公荣，雨烦过御叔。
- 忻闻麦两岐，况有鱼百族。
- 小却揖二豪，觥船倒醽醁。

## 拼音
- chang2 gong1 ben3 xi3 yin3 ， ban4 ru4 ye3 ren2 fu4 。
- nan2 zhou1 chun1 meng4 po2 ， yi4 fu4 kai1 zui4 mu4 。
- shang4 xiang3 jin4 liu2 li4 ， bie1 yin3 geng4 sheng1 mu4 。
- xing1 lai2 suo3 lao3 bing1 ， shui2 wei4 zhuo2 ke3 du2 。
- wo3 yi4 ai4 ke4 zhi4 ， tao2 jin1 shi2 yi2 lu4 。
- sui1 you3 peng2 ze2 tian2 ， zhong3 shu2 ku3 bu4 zu2 。
- po1 yin1 bing4 ru4 wu4 ， piao2 qi4 shang4 yu2 lü4 。
- qi3 wu2 da4 ya3 peng2 ， lai2 ban4 li2 sao1 du2 。
- guang3 wen2 can4 yan2 hua1 ， he2 jing4 zhi4 xiu1 zhu2 。
- jiao1 qing2 ru2 zhou4 chun2 ， xiu4 ju4 xi3 xin1 wo4 。
- shang1 zheng4 chang2 bu3 ye4 ， tan2 wei2 lü3 geng4 pu2 。
- hu2 wei4 kuo4 yu3 zhi1 ， dan4 yi4 tui2 shan1 yu4 。
- liao2 er3 qian3 shu1 chi1 ， an1 de2 xi3 chou2 hu2 。
- xi1 kua1 sheng4 ren2 zhong1 ， jin1 kui4 ping2 yuan2 du1 。
- bei1 shou3 zhu4 chi2 ao2 ， che1 xian2 xiao4 feng2 qu3 。
- qing1 zhou1 qi3 wu1 you3 ， bai2 yi1 wen4 huang2 ju2 。
- ru2 gao1 ying4 jie3 yan2 ， dui4 yin3 po1 sheng4 su2 。
- he2 shi2 chi4 bi4 you2 ， pao2 zun1 xiao4 xiang1 shu3 。
- yu4 ge1 lu4 ming2 san1 ， zheng4 ku3 gui1 cang2 liu4 。
- yin3 ken3 yi2 gong1 rong2 ， yu3 fan2 guo4 yu4 shu1 。
- xin1 wen2 mai4 liang3 qi2 ， kuang4 you3 yu2 bai3 zu2 。
- xiao3 que4 yi1 er4 hao2 ， gong1 chuan2 dao3 ling2 lu4 。

## 注释

## 译文

## 赏析
