---
id: zheng-qing-zhi-shan-jian-lu-zhuo-zuo-qiu-jiao-qi-zhi-li-yu-jiang-ming-xiao-zhi-xing-shen
title: 山间录拙作求教葺芷俚语将命笑掷幸甚
titlePinyin: shan1 jian1 lu4 zhuo1 zuo4 qiu2 jiao4 qi4 zhi3 li3 yu3 jiang1 ming4 xiao4 zhi4 xing4 shen4
titleSlug: shan-jian-lu-zhuo-zuo-qiu-jiao-qi-zhi-li-yu-jiang-ming-xiao-zhi-xing-shen
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老我愧不学，无以祛六蔽。
- 短绠赴修汲，深浅忘厉揭。
- 每逢扑凸篇，如对葛答谜。
- 敌垒或致师，何以御柴曳。
- 书林倦回旋，笔径宜睥睨。
- 独自搔背痒，谁与解袜系。
- 误墨拙成蝇，饮醯痴聚蚋。
- 器成多苦窳，草创类茅𫈵。
- 未善文心雕，曷助葵足卫。
- 乐只正始音，尽发文冢瘗。
- 古意窥九嶷，词源决三澨。
- 英风韵风雅，噩噩规诰誓。
- 精刚拏健鹘，妥帖律狂猘。
- 解注卑虫鱼，献纳笑虾䱥。
- 读檄头愈疾，听语麋著箄。
- 风高补钓台，天朗摘兰禊。
- 合止按商角，刮磨出廉锐。
- 妙指曲不传，夺胎骨可蜕。
- 神针如运斤，拆屋去眼翳。
- 又如大医王，刲胃涤淫滞。
- 万象困搜讨，瑶金拔昆丽。
- 司文当执衡，却扫甘拥篲。
- 空山阔游从，思君愿言嚏。
- 芜词荐藜藿，香芼待姜桂。
- 翳桑急壶飧，毋为答饭毳。

## 拼音
- lao3 wo3 kui4 bu4 xue2 ， wu2 yi3 qu1 liu4 bi4 。
- duan3 geng3 fu4 xiu1 ji2 ， shen1 qian3 wang4 li4 jie1 。
- mei3 feng2 pu1 tu1 pian1 ， ru2 dui4 ge3 da2 mi2 。
- di2 lei3 huo4 zhi4 shi1 ， he2 yi3 yu4 chai2 ye4 。
- shu1 lin2 juan4 hui2 xuan2 ， bi3 jing4 yi2 pi4 ni4 。
- du2 zi4 sao1 bei4 yang3 ， shui2 yu3 jie3 wa4 xi4 。
- wu4 mo4 zhuo1 cheng2 ying2 ， yin3 xi1 chi1 ju4 rui4 。
- qi4 cheng2 duo1 ku3 yu3 ， cao3 chuang4 lei4 mao2 𫈵 。
- wei4 shan4 wen2 xin1 diao1 ， he2 zhu4 kui2 zu2 wei4 。
- le4 zhi1 zheng4 shi3 yin1 ， jin4 fa1 wen2 zhong3 yi4 。
- gu3 yi4 kui1 jiu3 yi2 ， ci2 yuan2 jue2 san1 shi4 。
- ying1 feng1 yun4 feng1 ya3 ， e4 e4 gui1 gao4 shi4 。
- jing1 gang1 na2 jian4 hu2 ， tuo3 tie1 lü4 kuang2 zhi4 。
- jie3 zhu4 bei1 chong2 yu2 ， xian4 na4 xiao4 xia1 䱥 。
- du2 xi2 tou2 yu4 ji2 ， ting1 yu3 mi2 zhu4 pai2 。
- feng1 gao1 bu3 diao4 tai2 ， tian1 lang3 zhai1 lan2 xi4 。
- he2 zhi3 an4 shang1 jiao3 ， gua1 mo2 chu1 lian2 rui4 。
- miao4 zhi3 qu3 bu4 chuan2 ， duo2 tai1 gu3 ke3 tui4 。
- shen2 zhen1 ru2 yun4 jin1 ， chai1 wu1 qu4 yan3 yi4 。
- you4 ru2 da4 yi1 wang2 ， kui1 wei4 di2 yin2 zhi4 。
- wan4 xiang4 kun4 sou1 tao3 ， yao2 jin1 ba2 kun1 li4 。
- si1 wen2 dang1 zhi2 heng2 ， que4 sao3 gan1 yong1 hui4 。
- kong1 shan1 kuo4 you2 cong2 ， si1 jun1 yuan4 yan2 ti4 。
- wu2 ci2 jian4 li2 huo4 ， xiang1 mao4 dai4 jiang1 gui4 。
- yi4 sang1 ji2 hu2 sun1 ， wu2 wei4 da2 fan4 cui4 。

## 注释

## 译文

## 赏析
