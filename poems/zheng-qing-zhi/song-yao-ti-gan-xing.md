---
id: zheng-qing-zhi-song-yao-ti-gan-xing
title: 送姚提干行
titlePinyin: song4 yao2 ti2 gan4 xing2
titleSlug: song-yao-ti-gan-xing
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虚斋填东鄞，从之南容君。
- 我初未之识，邕翰倾殷勤。
- 修洁以博习，秀美而有文。
- 玉犀映秋水，英辞涌春云。
- 鸡距角鲁蜀，昂然鹤非群。
- 晤言到圣处，商也乐所闻。
- 最喜直而义，壮音駴鼓鼖。
- 告子少于孟，先策养气勋。
- 牛山木信美，谨勿容斧斤。
- 助苗固得槁，可使稗不耘。
- 观子所植立，真能张吾军。
- 仁义可效治，渊源在河汾。
- 诗书自师友，芝兰足膏薰。
- 刚风接迳翮，去去翔霄旻。
- 清时有闻者，必也吾子云。

## 拼音
- xu1 zhai1 tian2 dong1 yin2 ， cong2 zhi1 nan2 rong2 jun1 。
- wo3 chu1 wei4 zhi1 shi2 ， yong1 han4 qing1 yin1 qin2 。
- xiu1 jie2 yi3 bo2 xi2 ， xiu4 mei3 er2 you3 wen2 。
- yu4 xi1 ying4 qiu1 shui3 ， ying1 ci2 yong3 chun1 yun2 。
- ji1 ju4 jiao3 lu3 shu3 ， ang2 ran2 he4 fei1 qun2 。
- wu4 yan2 dao4 sheng4 chu4 ， shang1 ye3 le4 suo3 wen2 。
- zui4 xi3 zhi2 er2 yi4 ， zhuang4 yin1 hai4 gu3 fen2 。
- gao4 zi3 shao3 yu2 meng4 ， xian1 ce4 yang3 qi4 xun1 。
- niu2 shan1 mu4 xin4 mei3 ， jin3 wu4 rong2 fu3 jin1 。
- zhu4 miao2 gu4 de2 gao3 ， ke3 shi3 bai4 bu4 yun2 。
- guan1 zi3 suo3 zhi2 li4 ， zhen1 neng2 zhang1 wu2 jun1 。
- ren2 yi4 ke3 xiao4 zhi4 ， yuan1 yuan2 zai4 he2 fen2 。
- shi1 shu1 zi4 shi1 you3 ， zhi1 lan2 zu2 gao1 xun1 。
- gang1 feng1 jie1 jing4 he2 ， qu4 qu4 xiang2 xiao1 min2 。
- qing1 shi2 you3 wen2 zhe3 ， bi4 ye3 wu2 zi3 yun2 。

## 注释

## 译文

## 赏析
