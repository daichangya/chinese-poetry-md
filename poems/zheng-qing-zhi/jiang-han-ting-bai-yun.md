---
id: zheng-qing-zhi-jiang-han-ting-bai-yun
title: 江汉亭百韵
titlePinyin: jiang1 han4 ting2 bai3 yun4
titleSlug: jiang-han-ting-bai-yun
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山川自高深，开辟由邃古。
- 长江泻岷峨，横亘截区宇。
- 东流为沔津，疏凿仗神禹。
- 襟带成奥区，都会称鄂渚。
- 环城得修冈，雄胜著台府。
- 上有江汉亭，凭高欲𬸣举。
- 云谯护左方，南楼以为辅。
- 飞甍立嶕嶤，才去天尺五。
- 星辰近梯级，岚霏日吞吐。
- 横陈极苍茫，万象互昂俯。
- 晴光敞双明，景物恣枚数。
- 炊烟接空翠，下列十万户。
- 榱栋出棱角，阛阓分脉缕。
- 川涂竞走集，水陆跨重阻。
- 东南引湖湘，西北控淮楚。
- 舟车所交属，人物森萃聚。
- 歌谣杂谐合，来往纷伛偻。
- 溟蒙尘蔽空，挥霍汗成雨。
- 游盖惊云飘，联辔识骖舞。
- 驱驰溢阡陌，时节相媚妩。
- 裾袖翳朝日，光曜烛绡组。
- 憧憧蚁迁穴，纭纭茧抽绪。
- 亭亭肆遐睎，一一可细覩。
- 至如城中边，万灶宅貔虎。
- 春秋谨教阅，什什而伍伍。
- 红旆罗旌幢，中军立旗鼓。
- 冰霜贯戈甲，雷霆震弓弩。
- 后先严车徒，坐作中规矩。
- 被庐犹晋搜，少长悉有序。
- 礼成既饮至，络绎还所部。
- 俯瞰了不遗，清流数鲂𫚈。
- 乃若天空澄，江色入环堵。
- 云水渺相接，斜阳落晴坞。
- 千艘卧平沙，片帆归远浦。
- 微茫泛一叶，咿轧响双橹。
- 报译认樯乌，航琛知海贾。
- 微阴转层峦，轻烟生宿莽。
- 栖鸟绝重澜，归鸿集寒屿。
- 夜深渔火明，孤洲记鹦鹉。
- 晴阴与朝暮，景色若夸诩。
- 方春及韶淑，鶑燕争鸣乳。
- 桃李出新妆，周张环绣黼。
- 修眉横柳堤，遗钿错花圃。
- 孟夏薰风来，草木自蕃舞。
- 翠幄帷清阴，密叶覆幽墅。
- 入林梯空旻，影团修月斧。
- 露掌逼高寒，金波沃肝腑。
- 隆冬雪纷飞，琼楼耀江浒。
- 万花著林端，晃不分细巨。
- 兹维四时媚，代谢听寒暑。
- 荣枯虽异撰，去来莫追拒。
- 彼动此静观，群鱼沸鼎釜。
- 纷纶各状态，天械发机杼。
- 或如怀袖物，俯拾恣所取。
- 或如海陆珍，搜罗寄庭庑。
- 或如观大驾，旄头先卤簿。
- 或如亲校猎，玉虬挖翠羽。
- 或富若武库，宝物穷积贮。
- 或丽若上林，鸟兽罗禁籞。
- 或纾若绮縠，或列若簨簴。
- 或背若相违，或进若相与。
- 或蓊若兴云，或林若率旅。
- 或惊若脱兔，或拱若礼鼠。
- 或若鸡出埘，或若马奔圉。
- 或变若龙蛇，或怪若猰貐。
- 或奋焉若雠，或比焉若侣。
- 或矫若怒嗔，或偃若戏侮。
- 或賸若赢余，或匮若贫窭。
- 或聚散翕忽，或纵横旁午。
- 或禽声咿嚘，高下参律吕。
- 或人语叫噪，历落写筐筥。
- 或以琴置膝，丝音宜搏拊。
- 或时棋满枰，石韵杂珩瑀。
- 或欹枕高眠，胡蝶梦栩栩。
- 或相对啜茶，舌本跃清语。
- 或暇日观书，肠腹自撑拄。
- 或乘兴飞觞，醉后忘尔汝。
- 或即境挥毫，图画入缣楮。
- 造物无尽藏，傥来亦何忤。
- 俛仰已陈迹，恍惚失处所。
- 达观萃兹亭，宇宙一秬黍。
- 斯亭名者谁，儒林得鼻祖。
- 昔贤维南轩，心学绍东鲁。
- 睠焉西南游，芳洲撷蓠荰。
- 遗墨尚淋浪，隶刻照亭柱。
- 迩来三十年，轩桷渐颓窳。
- 堂堂魏国孙，玉节莅兹土。
- 英声凛荆扬，盛事踵遐武。
- 曾侯庐陵秀，一笑不龃龉。
- 风月喜平分，江山藉宗主。
- 兴仆追前修，遗迹洊搜补。
- 飞翚抗雄梁，石花呈古础。
- 荒榛得奇观，幽思发新杼。
- 公余多胜概，往往压诸庾。
- 赓酬驾元白，光燄陵李杜。
- 领客共落成，而我亦同俎。
- 半生嗟镂冰，一字不堪煮。
- 乐事纪末颠，鸿笔媿燕许。
- 吾伊补书债，欵乃效渔父。
- 傥继竹枝词，编入武昌谱。

## 拼音
- shan1 chuan1 zi4 gao1 shen1 ， kai1 pi4 you2 sui4 gu3 。
- chang2 jiang1 xie4 min2 e2 ， heng2 gen4 jie2 qu1 yu3 。
- dong1 liu2 wei4 mian3 jin1 ， shu1 zao2 zhang4 shen2 yu3 。
- jin1 dai4 cheng2 ao4 qu1 ， dou1 hui4 cheng1 e4 zhu3 。
- huan2 cheng2 de2 xiu1 gang1 ， xiong2 sheng4 zhu4 tai2 fu3 。
- shang4 you3 jiang1 han4 ting2 ， ping2 gao1 yu4 xian1 ju3 。
- yun2 qiao2 hu4 zuo3 fang1 ， nan2 lou2 yi3 wei2 fu3 。
- fei1 meng2 li4 jiao1 yao2 ， cai2 qu4 tian1 chi3 wu3 。
- xing1 chen2 jin4 ti1 ji2 ， lan2 fei1 ri4 tun1 tu3 。
- heng2 chen2 ji2 cang1 mang2 ， wan4 xiang4 hu4 ang2 fu3 。
- qing2 guang1 chang3 shuang1 ming2 ， jing3 wu4 zi4 mei2 shu4 。
- chui1 yan1 jie1 kong1 cui4 ， xia4 lie4 shi2 wan4 hu4 。
- cui1 dong4 chu1 leng2 jiao3 ， huan2 hui4 fen1 mai4 lü3 。
- chuan1 tu2 jing4 zou3 ji2 ， shui3 lu4 kua4 zhong4 zu3 。
- dong1 nan2 yin3 hu2 xiang1 ， xi1 bei3 kong4 huai2 chu3 。
- zhou1 che1 suo3 jiao1 shu3 ， ren2 wu4 sen1 cui4 ju4 。
- ge1 yao2 za2 xie2 he2 ， lai2 wang3 fen1 yu3 lü3 。
- ming2 meng2 chen2 bi4 kong1 ， hui1 huo4 han4 cheng2 yu3 。
- you2 gai4 jing1 yun2 piao1 ， lian2 pei4 shi2 can1 wu3 。
- qu1 chi2 yi4 qian1 mo4 ， shi2 jie2 xiang1 mei4 wu3 。
- ju1 xiu4 yi4 chao2 ri4 ， guang1 yao4 zhu2 xiao1 zu3 。
- chong1 chong1 yi3 qian1 xue2 ， yun2 yun2 jian3 chou1 xu4 。
- ting2 ting2 si4 xia2 xi1 ， yi1 yi1 ke3 xi4 du3 。
- zhi4 ru2 cheng2 zhong1 bian1 ， wan4 zao4 zhai2 pi2 hu3 。
- chun1 qiu1 jin3 jiao4 yue4 ， shen2 shen2 er2 wu3 wu3 。
- hong2 pei4 luo2 jing1 zhuang4 ， zhong1 jun1 li4 qi2 gu3 。
- bing1 shuang1 guan4 ge1 jia3 ， lei2 ting2 zhen4 gong1 nu3 。
- hou4 xian1 yan2 che1 tu2 ， zuo4 zuo4 zhong1 gui1 ju3 。
- bei4 lu2 you2 jin4 sou1 ， shao3 chang2 xi1 you3 xu4 。
- li3 cheng2 ji4 yin3 zhi4 ， luo4 yi4 hai2 suo3 bu4 。
- fu3 kan4 le0 bu4 yi2 ， qing1 liu2 shu4 fang2 𫚈 。
- nai3 ruo4 tian1 kong1 cheng2 ， jiang1 se4 ru4 huan2 du3 。
- yun2 shui3 miao3 xiang1 jie1 ， xie2 yang2 luo4 qing2 wu4 。
- qian1 sou1 wo4 ping2 sha1 ， pian4 fan1 gui1 yuan3 pu3 。
- wei1 mang2 fan4 yi2 ye4 ， yi1 ya4 xiang3 shuang1 lu3 。
- bao4 yi4 ren4 qiang2 wu1 ， hang2 chen1 zhi1 hai3 jia3 。
- wei1 yin1 zhuan3 ceng2 luan2 ， qing1 yan1 sheng1 su4 mang3 。
- qi1 niao3 jue2 zhong4 lan2 ， gui1 hong2 ji2 han2 yu3 。
- ye4 shen1 yu2 huo3 ming2 ， gu1 zhou1 ji4 ying1 wu3 。
- qing2 yin1 yu3 chao2 mu4 ， jing3 se4 ruo4 kua1 xu3 。
- fang1 chun1 ji2 shao2 shu1 ， ying1 yan4 zheng1 ming2 ru3 。
- tao2 li3 chu1 xin1 zhuang1 ， zhou1 zhang1 huan2 xiu4 fu3 。
- xiu1 mei2 heng2 liu3 di1 ， yi2 dian4 cuo4 hua1 pu3 。
- meng4 xia4 xun1 feng1 lai2 ， cao3 mu4 zi4 fan1 wu3 。
- cui4 wo4 wei2 qing1 yin1 ， mi4 ye4 fu4 you1 shu4 。
- ru4 lin2 ti1 kong1 min2 ， ying3 tuan2 xiu1 yue4 fu3 。
- lu4 zhang3 bi1 gao1 han2 ， jin1 bo1 wo4 gan1 fu3 。
- long2 dong1 xue3 fen1 fei1 ， qiong2 lou2 yao4 jiang1 hu3 。
- wan4 hua1 zhu4 lin2 duan1 ， huang4 bu4 fen1 xi4 ju4 。
- zi1 wei2 si4 shi2 mei4 ， dai4 xie4 ting1 han2 shu3 。
- rong2 ku1 sui1 yi4 zhuan4 ， qu4 lai2 mo4 zhui1 ju4 。
- bi3 dong4 ci3 jing4 guan1 ， qun2 yu2 fei4 ding3 fu3 。
- fen1 lun2 ge4 zhuang4 tai4 ， tian1 xie4 fa1 ji1 zhu4 。
- huo4 ru2 huai2 xiu4 wu4 ， fu3 shi2 zi4 suo3 qu3 。
- huo4 ru2 hai3 lu4 zhen1 ， sou1 luo2 ji4 ting2 wu3 。
- huo4 ru2 guan1 da4 jia4 ， mao2 tou2 xian1 lu3 bo2 。
- huo4 ru2 qin1 xiao4 lie4 ， yu4 qiu2 wa1 cui4 yu3 。
- huo4 fu4 ruo4 wu3 ku4 ， bao3 wu4 qiong2 ji1 zhu4 。
- huo4 li4 ruo4 shang4 lin2 ， niao3 shou4 luo2 jin4 yu4 。
- huo4 shu1 ruo4 qi3 hu2 ， huo4 lie4 ruo4 sun3 ju4 。
- huo4 bei4 ruo4 xiang1 wei2 ， huo4 jin4 ruo4 xiang1 yu3 。
- huo4 weng3 ruo4 xing1 yun2 ， huo4 lin2 ruo4 lü4 lü3 。
- huo4 jing1 ruo4 tuo1 tu4 ， huo4 gong3 ruo4 li3 shu3 。
- huo4 ruo4 ji1 chu1 shi2 ， huo4 ruo4 ma3 ben1 yu3 。
- huo4 bian4 ruo4 long2 she2 ， huo4 guai4 ruo4 ya4 yu3 。
- huo4 fen4 yan1 ruo4 chou2 ， huo4 bi3 yan1 ruo4 lü3 。
- huo4 jiao3 ruo4 nu4 chen1 ， huo4 yan3 ruo4 xi4 wu3 。
- huo4 sheng4 ruo4 ying2 yu2 ， huo4 kui4 ruo4 pin2 ju4 。
- huo4 ju4 san4 xi1 hu1 ， huo4 zong4 heng2 pang2 wu3 。
- huo4 qin2 sheng1 yi1 you1 ， gao1 xia4 can1 lü4 lü3 。
- huo4 ren2 yu3 jiao4 zao4 ， li4 luo4 xie3 kuang1 ju3 。
- huo4 yi3 qin2 zhi4 xi1 ， si1 yin1 yi2 bo2 fu3 。
- huo4 shi2 qi2 man3 ping2 ， shi2 yun4 za2 heng2 yu3 。
- huo4 qi1 zhen3 gao1 mian2 ， hu2 die2 meng4 xu3 xu3 。
- huo4 xiang1 dui4 chuo4 cha2 ， she2 ben3 yue4 qing1 yu3 。
- huo4 xia2 ri4 guan1 shu1 ， chang2 fu4 zi4 cheng1 zhu3 。
- huo4 cheng2 xing4 fei1 shang1 ， zui4 hou4 wang4 er3 ru3 。
- huo4 ji2 jing4 hui1 hao2 ， tu2 hua4 ru4 jian1 chu3 。
- zao4 wu4 wu2 jin4 cang2 ， tang3 lai2 yi4 he2 wu3 。
- fu3 yang3 yi3 chen2 ji4 ， huang3 hu1 shi1 chu4 suo3 。
- da2 guan1 cui4 zi1 ting2 ， yu3 zhou4 yi2 ju4 shu3 。
- si1 ting2 ming2 zhe3 shui2 ， ru2 lin2 de2 bi2 zu3 。
- xi1 xian2 wei2 nan2 xuan1 ， xin1 xue2 shao4 dong1 lu3 。
- juan4 yan1 xi1 nan2 you2 ， fang1 zhou1 xie2 li2 du4 。
- yi2 mo4 shang4 lin2 lang4 ， li4 ke4 zhao4 ting2 zhu4 。
- er3 lai2 san1 shi2 nian2 ， xuan1 jue2 jian4 tui2 yu3 。
- tang2 tang2 wei4 guo2 sun1 ， yu4 jie2 li4 zi1 tu3 。
- ying1 sheng1 lin3 jing1 yang2 ， sheng4 shi4 zhong3 xia2 wu3 。
- ceng2 hou2 lu2 ling2 xiu4 ， yi2 xiao4 bu4 ju3 yu3 。
- feng1 yue4 xi3 ping2 fen1 ， jiang1 shan1 jie4 zong1 zhu3 。
- xing1 pu2 zhui1 qian2 xiu1 ， yi2 ji4 jian4 sou1 bu3 。
- fei1 hui1 kang4 xiong2 liang2 ， shi2 hua1 cheng2 gu3 chu3 。
- huang1 zhen1 de2 qi2 guan1 ， you1 si1 fa1 xin1 zhu4 。
- gong1 yu2 duo1 sheng4 gai4 ， wang3 wang3 ya1 zhu1 yu3 。
- geng1 chou2 jia4 yuan2 bai2 ， guang1 yan4 ling2 li3 du4 。
- ling3 ke4 gong4 luo4 cheng2 ， er2 wo3 yi4 tong2 zu3 。
- ban4 sheng1 jie1 lou4 bing1 ， yi2 zi4 bu4 kan1 zhu3 。
- le4 shi4 ji4 mo4 dian1 ， hong2 bi3 kui4 yan4 xu3 。
- wu2 yi1 bu3 shu1 zhai4 ， kuan3 nai3 xiao4 yu2 fu4 。
- tang3 ji4 zhu2 zhi1 ci2 ， bian1 ru4 wu3 chang1 pu3 。

## 注释

## 译文

## 赏析
