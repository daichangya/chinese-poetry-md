---
id: zheng-qing-zhi-zhu-jun-he-pian-mo-lei-zhi-shi-bu-rong-bi-bi-zai-yi-qian-yun-qi-er
title: 诸君和篇摩垒致师不容闭壁再绎前韵  其二
titlePinyin: zhu1 jun1 he2 pian1 mo2 lei3 zhi4 shi1 bu4 rong2 bi4 bi4 zai4 yi4 qian2 yun4     qi2 er4
titleSlug: zhu-jun-he-pian-mo-lei-zhi-shi-bu-rong-bi-bi-zai-yi-qian-yun-qi-er
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邴原解剧饮，雅名称龙腹。
- 季伦杀为嬉，席妓敢嗔目。
- 有酒何庸辞，恐射蒋济木。
- 但当携酒去，名花赏幽独。
- 年秫未足了，圣米犹可漉。
- 爱屐怜猩魂，夺巵笑蛇足。
- 桂浆有余芳，桑落见重绿。
- 谏远衢尊投，法置酺饮读。
- 筹觥进蔌肴，流觞屏丝竹。
- 未忧瓶罂罄，但费𠤷盥沃。
- 胜事在园林，家务付儿仆。
- 酿羔截肪乳，炰凤泣脂玉。
- 炼句丹九转，擒文泉万斛。
- 竞诋酒中贤，祗堪帐下督。
- 穿帻俯前案，障面厌方曲。
- 吹不落眼花，归去来篱菊。
- 华胥国遨游，无怀氏风俗。
- 登诗坛争长，破愁城相属。
- 二簋用坎四，三客敬需六。
- 共乐时方清，谁言世之叔。
- 相从孟公座，宁别辅氏族。
- 一笑祝诸贤，行釂天家醁。

## 拼音
- bing3 yuan2 jie3 ju4 yin3 ， ya3 ming2 cheng1 long2 fu4 。
- ji4 lun2 sha1 wei4 xi1 ， xi2 ji4 gan3 chen1 mu4 。
- you3 jiu3 he2 yong1 ci2 ， kong3 she4 jiang3 ji4 mu4 。
- dan4 dang1 xie2 jiu3 qu4 ， ming2 hua1 shang3 you1 du2 。
- nian2 shu2 wei4 zu2 le0 ， sheng4 mi3 you2 ke3 lu4 。
- ai4 ji1 lian2 xing1 hun2 ， duo2 zhi1 xiao4 she2 zu2 。
- gui4 jiang1 you3 yu2 fang1 ， sang1 luo4 jian4 zhong4 lü4 。
- jian4 yuan3 qu2 zun1 tou2 ， fa3 zhi4 pu2 yin3 du2 。
- chou2 gong1 jin4 su4 yao2 ， liu2 shang1 ping2 si1 zhu2 。
- wei4 you1 ping2 ying1 qing4 ， dan4 fei4 𠤷 guan4 wo4 。
- sheng4 shi4 zai4 yuan2 lin2 ， jia1 wu4 fu4 er2 pu2 。
- niang4 gao1 jie2 fang2 ru3 ， pao2 feng4 qi4 zhi1 yu4 。
- lian4 ju4 dan1 jiu3 zhuan3 ， qin2 wen2 quan2 wan4 hu2 。
- jing4 di3 jiu3 zhong1 xian2 ， zhi1 kan1 zhang4 xia4 du1 。
- chuan1 ze2 fu3 qian2 an4 ， zhang4 mian4 yan4 fang1 qu3 。
- chui1 bu2 luo4 yan3 hua1 ， gui1 qu4 lai2 li2 ju2 。
- hua2 xu1 guo2 ao2 you2 ， wu2 huai2 shi4 feng1 su2 。
- deng1 shi1 tan2 zheng1 chang2 ， po4 chou2 cheng2 xiang1 shu3 。
- er4 gui3 yong4 kan3 si4 ， san1 ke4 jing4 xu1 liu4 。
- gong4 le4 shi2 fang1 qing1 ， shui2 yan2 shi4 zhi1 shu1 。
- xiang1 cong2 meng4 gong1 zuo4 ， ning2 bie2 fu3 shi4 zu2 。
- yi2 xiao4 zhu4 zhu1 xian2 ， xing2 jiao4 tian1 jia1 lu4 。

## 注释

## 译文

## 赏析
