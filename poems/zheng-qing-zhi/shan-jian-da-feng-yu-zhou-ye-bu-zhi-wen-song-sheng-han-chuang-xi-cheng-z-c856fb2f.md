---
id: zheng-qing-zhi-shan-jian-da-feng-yu-zhou-ye-bu-zhi-wen-song-sheng-han-chuang-xi-cheng-z-c856fb2f
title: 山间大风雨昼夜不止闻松声撼床戏成拙语谩录呈葺芷参溪
titlePinyin: shan1 jian1 da4 feng1 yu3 zhou4 ye4 bu4 zhi3 wen2 song1 sheng1 han4 chuang2 xi4 cheng2 zhuo1 yu3 man4 lu4 cheng2 qi4 zhi3 can1 xi1
titleSlug: shan-jian-da-feng-yu-zhou-ye-bu-zhi-wen-song-sheng-han-chuang-xi-cheng-z-c856fb2f
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 颠风横雨穷山秋，樵青弛檐车停辀。
- 松声撼空吼万牛，轰豗势欲倾不周。
- 晨鸡扼吭喑且愁，百鸟何敢相喧啾。
- 恍疑赵壁环诸侯，呼声动地锵弓矛。
- 又疑变化鹍鹏俦，垂天鼓翼南溟陬。
- 或者挽翻河汉流，电飞霆击龙蛟虬。
- 不然火烈陆浑丘，天跳地踔啼熊猴。
- 狂吞很吐山裂鸠，大音奔腾怒相投。
- 梦中惊回仙枕游，分明夜宿浙江头。
- 三更潮水掀柁楼，苍茫起坐拥黄䌷。
- 触屏唤作钱塘舟，此身端坐岩之幽。
- 如何两耳不自由，乃与喧寂为湛浮。
- 影蛇石虎以妄求，世间万事浪喜忧。
- 大学能定心逸休，疾雷破柱方夷犹。
- 直须养浩师孟邹，风止韵作商声讴。

## 拼音
- dian1 feng1 heng2 yu3 qiong2 shan1 qiu1 ， qiao2 qing1 chi2 yan2 che1 ting2 zhou1 。
- song1 sheng1 han4 kong1 hou3 wan4 niu2 ， hong1 hui1 shi4 yu4 qing1 bu4 zhou1 。
- chen2 ji1 e4 keng1 yin1 qie3 chou2 ， bai3 niao3 he2 gan3 xiang1 xuan1 jiu1 。
- huang3 yi2 zhao4 bi4 huan2 zhu1 hou2 ， hu1 sheng1 dong4 di4 qiang1 gong1 mao2 。
- you4 yi2 bian4 hua4 kun1 peng2 chou2 ， chui2 tian1 gu3 yi4 nan2 ming2 zou1 。
- huo4 zhe3 wan3 fan1 he2 han4 liu2 ， dian4 fei1 ting2 ji1 long2 jiao1 qiu2 。
- bu4 ran2 huo3 lie4 lu4 hun2 qiu1 ， tian1 tiao4 di4 chuo1 ti2 xiong2 hou2 。
- kuang2 tun1 hen3 tu3 shan1 lie4 jiu1 ， da4 yin1 ben1 teng2 nu4 xiang1 tou2 。
- meng4 zhong1 jing1 hui2 xian1 zhen3 you2 ， fen1 ming2 ye4 su4 zhe4 jiang1 tou2 。
- san1 geng1 chao2 shui3 xian1 tuo2 lou2 ， cang1 mang2 qi3 zuo4 yong1 huang2 䌷 。
- chu4 ping2 huan4 zuo4 qian2 tang2 zhou1 ， ci3 shen1 duan1 zuo4 yan2 zhi1 you1 。
- ru2 he2 liang3 er3 bu2 zi4 you2 ， nai3 yu3 xuan1 ji4 wei4 zhan4 fu2 。
- ying3 she2 shi2 hu3 yi3 wang4 qiu2 ， shi4 jian1 wan4 shi4 lang4 xi3 you1 。
- da4 xue2 neng2 ding4 xin1 yi4 xiu1 ， ji2 lei2 po4 zhu4 fang1 yi2 you2 。
- zhi2 xu1 yang3 hao4 shi1 meng4 zou1 ， feng1 zhi3 yun4 zuo4 shang1 sheng1 ou1 。

## 注释

## 译文

## 赏析
