---
id: zheng-qing-zhi-ke-you-song-yuan-meng-zhai-de-yu-chou-chang-zhi-shen-zhe-geng-yuan-yun-z-776e087d
title: 客有诵袁蒙斋得雨酬倡之什辄赓元韵志喜也呈虚斋使君  其三
titlePinyin: ke4 you3 song4 yuan2 meng2 zhai1 de2 yu3 chou2 chang4 zhi1 shen2 zhe2 geng1 yuan2 yun4 zhi4 xi3 ye3 cheng2 xu1 zhai1 shi3 jun1     qi2 san1
titleSlug: ke-you-song-yuan-meng-zhai-de-yu-chou-chang-zhi-shen-zhe-geng-yuan-yun-z-776e087d
author: 郑清之
authorPinyin: zheng4 qing1 zhi1
authorSlug: zheng-qing-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 豢龙作醢龙吞声，天公愦愦迷雨晴。
- 玉脂泣烹足媚妩，苦酒五色生光明。
- 龙虽神物畏馋吻，携朋去作天田耕。
- 稚禾婉婉鱼薧立，高原庚庚龟兆横。
- 汉家燮调岂无术，阴阳纵闭归董生。
- □□□□□□□，□□□□□□□。
- 我贫自笑一瓢许，瓶粟屡空惭釜与。
- 彭泽曾无种秫资，沂水聊助咏雩舞。
- 颇怪吹云读风讼，浪愁淅米繙危语。
- 清时何事弘羊烹，善政端无宁虎乳。
- 仁人拯溺非姑徐，亟挽天汉如决渠。
- 我知造物识君意，十日一雨焉取余。
- 愿君展此作霖手，苏民旱徙扶黄初。
- 在在京坻赋高廪，坐令歌颂销欷歔。
- 病坡作计羹玉糁，辟谷宁羡黄石书。

## 拼音
- huan4 long2 zuo4 hai3 long2 tun1 sheng1 ， tian1 gong1 kui4 kui4 mi2 yu3 qing2 。
- yu4 zhi1 qi4 peng1 zu2 mei4 wu3 ， ku3 jiu3 wu3 se4 sheng1 guang1 ming2 。
- long2 sui1 shen2 wu4 wei4 chan2 wen3 ， xie2 peng2 qu4 zuo4 tian1 tian2 geng1 。
- zhi4 he2 wan3 wan3 yu2 kao3 li4 ， gao1 yuan2 geng1 geng1 gui1 zhao4 heng2 。
- han4 jia1 xie4 tiao2 qi3 wu2 shu4 ， yin1 yang2 zong4 bi4 gui1 dong3 sheng1 。
- □ □ □ □ □ □ □ ， □ □ □ □ □ □ □ 。
- wo3 pin2 zi4 xiao4 yi4 piao2 xu3 ， ping2 su4 lü3 kong1 can2 fu3 yu3 。
- peng2 ze2 ceng2 wu2 zhong3 shu2 zi1 ， yi2 shui3 liao2 zhu4 yong3 yu2 wu3 。
- po1 guai4 chui1 yun2 du2 feng1 song4 ， lang4 chou2 xi1 mi3 fan1 wei1 yu3 。
- qing1 shi2 he2 shi4 hong2 yang2 peng1 ， shan4 zheng4 duan1 wu2 ning2 hu3 ru3 。
- ren2 ren2 zheng3 ni4 fei1 gu1 xu2 ， ji2 wan3 tian1 han4 ru2 jue2 qu2 。
- wo3 zhi1 zao4 wu4 shi2 jun1 yi4 ， shi2 ri4 yi4 yu3 yan1 qu3 yu2 。
- yuan4 jun1 zhan3 ci3 zuo4 lin2 shou3 ， su1 min2 han4 xi3 fu2 huang2 chu1 。
- zai4 zai4 jing1 di3 fu4 gao1 lin3 ， zuo4 ling4 ge1 song4 xiao1 xi1 xu1 。
- bing4 po1 zuo4 ji4 geng1 yu4 shen1 ， bi4 gu3 ning2 xian4 huang2 shi2 shu1 。

## 注释

## 译文

## 赏析
