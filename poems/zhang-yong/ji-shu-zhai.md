---
id: zhang-yong-ji-shu-zhai
title: 缉书斋
titlePinyin: ji1 shu1 zhai1
titleSlug: ji-shu-zhai
author: 张咏
authorPinyin: zhang1 yong3
authorSlug: zhang-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绿流北面桃花中，书斋闲锁尘蒙笼。
- 纱窗挂户明月空，阶前草深鸣细虫。
- 千书閟久阴生蠹，治世之文欲无绪。
- 雕梁语燕不复归，华池皓鹤先飞去。
- 我来憩驾吟青春，呼奴啸匠连挥斤。
- 一日整庭户，二日芟荆榛。
- 薙草留蕙若，扫迳连松筠。
- 千花万木似得意，幽香细韵来相亲。
- 众口藉藉道，一以如初新。
- 伊余世上耽书客，古今万事罗胸臆。
- 运海抟风当振翼，任是青天更高碧。

## 拼音
- lü4 liu2 bei3 mian4 tao2 hua1 zhong1 ， shu1 zhai1 xian2 suo3 chen2 meng2 long2 。
- sha1 chuang1 gua4 hu4 ming2 yue4 kong1 ， jie1 qian2 cao3 shen1 ming2 xi4 chong2 。
- qian1 shu1 bi4 jiu3 yin1 sheng1 du4 ， zhi4 shi4 zhi1 wen2 yu4 wu2 xu4 。
- diao1 liang2 yu3 yan4 bu2 fu4 gui1 ， hua2 chi2 hao4 he4 xian1 fei1 qu4 。
- wo3 lai2 qi4 jia4 yin2 qing1 chun1 ， hu1 nu2 xiao4 jiang4 lian2 hui1 jin1 。
- yi2 ri4 zheng3 ting2 hu4 ， er4 ri4 shan1 jing1 zhen1 。
- ti4 cao3 liu2 hui4 ruo4 ， sao3 jing4 lian2 song1 yun2 。
- qian1 hua1 wan4 mu4 si4 de2 yi4 ， you1 xiang1 xi4 yun4 lai2 xiang1 qin1 。
- zhong4 kou3 jie4 jie4 dao4 ， yi4 yi3 ru2 chu1 xin1 。
- yi1 yu2 shi4 shang4 dan1 shu1 ke4 ， gu3 jin1 wan4 shi4 luo2 xiong1 yi4 。
- yun4 hai3 tuan2 feng1 dang1 zhen4 yi4 ， ren4 shi4 qing1 tian1 geng4 gao1 bi4 。

## 注释

## 译文

## 赏析
