---
id: zhang-yong-min-nong
title: 愍农
titlePinyin: min3 nong2
titleSlug: min-nong
author: 张咏
authorPinyin: zhang1 yong3
authorSlug: zhang-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 悠悠世事称无穷，千灵万象生虚空。
- 活人性命由百谷，还须著意在耕农。
- 自有奸民逃禁律，农夫倍费耕田力。
- 青巾短褐皮肤干，不避霜风与毒日。
- 暮即耕兮朝即耘，东坻南垅无闲人。
- 春秋生成一百倍，天下三分二分贫。
- 天意昭昭怜下土，英贤比迹生寰宇。
- 惩奸济美号长材，来救黎元暗中苦。
- 我闻愍农之要简而平，先销坐食防兼并。
- 更禁贪官与豪吏，愍农之道方始行。

## 拼音
- you1 you1 shi4 shi4 cheng1 wu2 qiong2 ， qian1 ling2 wan4 xiang4 sheng1 xu1 kong1 。
- huo2 ren2 xing4 ming4 you2 bai3 gu3 ， hai2 xu1 zhu4 yi4 zai4 geng1 nong2 。
- zi4 you3 jian1 min2 tao2 jin4 lü4 ， nong2 fu1 bei4 fei4 geng1 tian2 li4 。
- qing1 jin1 duan3 he4 pi2 fu1 gan1 ， bu2 bi4 shuang1 feng1 yu3 du2 ri4 。
- mu4 ji2 geng1 xi1 chao2 ji2 yun2 ， dong1 di3 nan2 long3 wu2 xian2 ren2 。
- chun1 qiu1 sheng1 cheng2 yi4 bai3 bei4 ， tian1 xia4 san1 fen1 er4 fen1 pin2 。
- tian1 yi4 zhao1 zhao1 lian2 xia4 tu3 ， ying1 xian2 bi3 ji4 sheng1 huan2 yu3 。
- cheng2 jian1 ji4 mei3 hao4 chang2 cai2 ， lai2 jiu4 li2 yuan2 an4 zhong1 ku3 。
- wo3 wen2 min3 nong2 zhi1 yao4 jian3 er2 ping2 ， xian1 xiao1 zuo4 shi2 fang2 jian1 bing4 。
- geng4 jin4 tan1 guan1 yu3 hao2 li4 ， min3 nong2 zhi1 dao4 fang1 shi3 xing2 。

## 注释

## 译文

## 赏析
