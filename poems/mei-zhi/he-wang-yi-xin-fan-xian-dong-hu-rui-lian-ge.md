---
id: mei-zhi-he-wang-yi-xin-fan-xian-dong-hu-rui-lian-ge
title: 和王益新繁县东湖瑞莲歌
titlePinyin: he2 wang2 yi4 xin1 fan2 xian4 dong1 hu2 rui4 lian2 ge1
titleSlug: he-wang-yi-xin-fan-xian-dong-hu-rui-lian-ge
author: 梅挚
authorPinyin: mei2 zhi4
authorSlug: mei-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东湖七月湖水平，鳞波暗织箫籁声。
- 中有植莲一万本，红漪相照摛繁英。
- 地灵气粹不我测，双葩倏如同一茎。
- 黄姑织女渡银汉，蜺旗凤葆罗空青。
- 又认英皇立湘渚，翠华不返凝怨慕。
- 五十哀弦顿晓声，骈首低昂泣珠露。
- 是时主人集宴喜，湖光侵筵霞脚腻。
- 朋簪峨峨尽才子，椽笔交辉云藻丽。
- 酒酣倚栏惜红晖，炳素徘徊萦不飞。
- 魏宫甄后昼方寝，仿佛有人持玉衣。
- 此邑古来无异政，室家疮痏何由庆。
- 三年鼠窃例皆然，以薪救火火弥盛。
- 自公柅车政克和，载途鼓腹腾讴歌。
- 歌公用心日皎皎，不独于今古应少。
- 因感珍芳两两开，玉贯珠联当县沼。
- 况我与公高适道，芝歌肯迹商山皓。
- 嘉谋嘉猷思入陈，愿将此类归华勋。

## 拼音
- dong1 hu2 qi1 yue4 hu2 shui3 ping2 ， lin2 bo1 an4 zhi1 xiao1 lai4 sheng1 。
- zhong1 you3 zhi2 lian2 yi2 wan4 ben3 ， hong2 yi1 xiang1 zhao4 chi1 fan2 ying1 。
- di4 ling2 qi4 cui4 bu4 wo3 ce4 ， shuang1 pa1 shu1 ru2 tong2 yi4 jing1 。
- huang2 gu1 zhi1 nü3 du4 yin2 han4 ， ni2 qi2 feng4 bao3 luo2 kong1 qing1 。
- you4 ren4 ying1 huang2 li4 xiang1 zhu3 ， cui4 hua2 bu4 fan3 ning2 yuan4 mu4 。
- wu3 shi2 ai1 xian2 dun4 xiao3 sheng1 ， pian2 shou3 di1 ang2 qi4 zhu1 lu4 。
- shi4 shi2 zhu3 ren2 ji2 yan4 xi3 ， hu2 guang1 qin1 yan2 xia2 jiao3 ni4 。
- peng2 zan1 e2 e2 jin4 cai2 zi3 ， chuan2 bi3 jiao1 hui1 yun2 zao3 li4 。
- jiu3 han1 yi3 lan2 xi1 hong2 hui1 ， bing3 su4 pai2 huai2 ying2 bu4 fei1 。
- wei4 gong1 zhen1 hou4 zhou4 fang1 qin3 ， fang3 fu2 you3 ren2 chi2 yu4 yi1 。
- ci3 yi4 gu3 lai2 wu2 yi4 zheng4 ， shi4 jia1 chuang1 wei3 he2 you2 qing4 。
- san1 nian2 shu3 qie4 li4 jie1 ran2 ， yi3 xin1 jiu4 huo3 huo3 mi2 sheng4 。
- zi4 gong1 ni3 che1 zheng4 ke4 he2 ， zai3 tu2 gu3 fu4 teng2 ou1 ge1 。
- ge1 gong1 yong4 xin1 ri4 jiao3 jiao3 ， bu4 du2 yu2 jin1 gu3 ying4 shao3 。
- yin1 gan3 zhen1 fang1 liang3 liang3 kai1 ， yu4 guan4 zhu1 lian2 dang1 xian4 zhao3 。
- kuang4 wo3 yu3 gong1 gao1 shi4 dao4 ， zhi1 ge1 ken3 ji4 shang1 shan1 hao4 。
- jia1 mou2 jia1 you2 si1 ru4 chen2 ， yuan4 jiang1 ci3 lei4 gui1 hua2 xun1 。

## 注释

## 译文

## 赏析
