---
id: bu-zu-ren-chen-shan-long-qiu
title: 陈山龙湫
titlePinyin: chen2 shan1 long2 qiu1
titleSlug: chen-shan-long-qiu
author: 卜祖仁
authorPinyin: bu3 zu3 ren2
authorSlug: bu-zu-ren
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陈山苍苍东海头，石壁裂缺藏灵湫。
- 老髯出水欻万丈，青山倒挂黄金虬。
- 神光上腾接烟霭，挟子撄珠浴沧海。
- 雨公载雨推雷车，阊阖门开叩真宰。
- 今年亢旱民罹殃，我侯悯悯心若伤。
- 精诚披露动寥廓，沛然甘泽来滂滂。
- 侯今官转吴兴去，回首神峰隔天宇。
- 愿言变化从云龙，大为苍生作霖雨。

## 拼音
- chen2 shan1 cang1 cang1 dong1 hai3 tou2 ， shi2 bi4 lie4 que1 cang2 ling2 qiu1 。
- lao3 ran2 chu1 shui3 chua1 wan4 zhang4 ， qing1 shan1 dao3 gua4 huang2 jin1 qiu2 。
- shen2 guang1 shang4 teng2 jie1 yan1 ai3 ， xie2 zi3 ying1 zhu1 yu4 cang1 hai3 。
- yu3 gong1 zai3 yu3 tui1 lei2 che1 ， chang1 he2 men2 kai1 kou4 zhen1 zai3 。
- jin1 nian2 kang4 han4 min2 li2 yang1 ， wo3 hou2 min3 min3 xin1 ruo4 shang1 。
- jing1 cheng2 pi1 lu4 dong4 liao2 kuo4 ， pei4 ran2 gan1 ze2 lai2 pang1 pang1 。
- hou2 jin1 guan1 zhuan3 wu2 xing1 qu4 ， hui2 shou3 shen2 feng1 ge2 tian1 yu3 。
- yuan4 yan2 bian4 hua4 cong2 yun2 long2 ， da4 wei4 cang1 sheng1 zuo4 lin2 yu3 。

## 注释

## 译文

## 赏析
