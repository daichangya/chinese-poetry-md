---
id: ding-wei-bei-yuan-bei-xin-cha
title: 北苑焙新茶
titlePinyin: bei3 yuan4 bei4 xin1 cha2
titleSlug: bei-yuan-bei-xin-cha
author: 丁谓
authorPinyin: ding1 wei4
authorSlug: ding-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北苑龙茶者，甘鲜的是珍。
- 四方惟数此，万物更无新。
- 才吐微茫绿，初沾少许春。
- 散寻萦树遍，急采上山频。
- 宿叶寒犹在，芳芽冷未伸。
- 茅茨溪口焙，篮笼雨中民。
- 长疾勾萌并，开齐分两均。
- 带烟蒸雀舌，和露叠龙鳞。
- 作贡胜诸道，先尝祇一人。
- 缄封瞻阙下，邮传渡江滨。
- 特旨留丹禁，殊恩赐近臣。
- 啜为灵药助，用与上罇亲。
- 头进英华尽，初烹气味醇。
- 细香胜却麝，浅色过于筠。
- 顾渚惭投木，宜都愧积薪。
- 年年号供御，天产壮瓯闽。

## 拼音
- bei3 yuan4 long2 cha2 zhe3 ， gan1 xian1 de0 shi4 zhen1 。
- si4 fang1 wei2 shu4 ci3 ， wan4 wu4 geng4 wu2 xin1 。
- cai2 tu3 wei1 mang2 lü4 ， chu1 zhan1 shao3 xu3 chun1 。
- san4 xun2 ying2 shu4 bian4 ， ji2 cai3 shang4 shan1 pin2 。
- su4 ye4 han2 you2 zai4 ， fang1 ya2 leng3 wei4 shen1 。
- mao2 ci2 xi1 kou3 bei4 ， lan2 long2 yu3 zhong1 min2 。
- chang2 ji2 gou1 meng2 bing4 ， kai1 qi2 fen1 liang3 jun1 。
- dai4 yan1 zheng1 que4 she2 ， he2 lu4 die2 long2 lin2 。
- zuo4 gong4 sheng4 zhu1 dao4 ， xian1 chang2 qi2 yi4 ren2 。
- jian1 feng1 zhan1 que1 xia4 ， you2 chuan2 du4 jiang1 bin1 。
- te4 zhi3 liu2 dan1 jin4 ， shu1 en1 ci4 jin4 chen2 。
- chuo4 wei4 ling2 yao4 zhu4 ， yong4 yu3 shang4 zun1 qin1 。
- tou2 jin4 ying1 hua2 jin4 ， chu1 peng1 qi4 wei4 chun2 。
- xi4 xiang1 sheng4 que4 she4 ， qian3 se4 guo4 yu2 yun2 。
- gu4 zhu3 can2 tou2 mu4 ， yi2 dou1 kui4 ji1 xin1 。
- nian2 nian2 hao4 gong4 yu4 ， tian1 chan3 zhuang4 ou1 min3 。

## 注释

## 译文

## 赏析
