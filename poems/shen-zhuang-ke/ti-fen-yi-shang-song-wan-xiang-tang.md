---
id: shen-zhuang-ke-ti-fen-yi-shang-song-wan-xiang-tang
title: 题分宜上松晚香堂
titlePinyin: ti2 fen1 yi2 shang4 song1 wan3 xiang1 tang2
titleSlug: ti-fen-yi-shang-song-wan-xiang-tang
author: 沈庄可
authorPinyin: shen3 zhuang1 ke3
authorSlug: shen-zhuang-ke
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 魏公判相州，始作昼锦堂。
- 老圃秋色淡，自爱晚节香。
- 怡斋怀紫绶，得诰归故乡。
- 葺圃承祖志，构堂先庐傍。
- 命名仰前哲，阔步追遗芳。
- 人生随分定，鹏鷃自殊翔。
- 富贵任适志，余暇聊徜徉。
- 譬彼兰与菊，托根花卉场。
- 荣枯有迟速，代谢从暄凉。
- 百年倏过半，须发各已苍。
- 多情感会别，聚散安可常。
- 非惟隔今古，况复阅兴亡。
- 何以消我忧，一醉万虑忘。
- 季子久颠沛，买臣早疏狂。
- 累累暮年印，得失宁相偿。
- 何如光霁时，呼客同举觞。
- 静中猿鸟乐，闲处日月长。
- 愿坚岁寒操，有如傲霜黄。

## 拼音
- wei4 gong1 pan4 xiang1 zhou1 ， shi3 zuo4 zhou4 jin3 tang2 。
- lao3 pu3 qiu1 se4 dan4 ， zi4 ai4 wan3 jie2 xiang1 。
- yi2 zhai1 huai2 zi3 shou4 ， de2 gao4 gui1 gu4 xiang1 。
- qi4 pu3 cheng2 zu3 zhi4 ， gou4 tang2 xian1 lu2 bang4 。
- ming4 ming2 yang3 qian2 zhe2 ， kuo4 bu4 zhui1 yi2 fang1 。
- ren2 sheng1 sui2 fen1 ding4 ， peng2 yan4 zi4 shu1 xiang2 。
- fu4 gui4 ren4 shi4 zhi4 ， yu2 xia2 liao2 chang2 yang2 。
- pi4 bi3 lan2 yu3 ju2 ， tuo1 gen1 hua1 hui4 chang3 。
- rong2 ku1 you3 chi2 su4 ， dai4 xie4 cong2 xuan1 liang2 。
- bai3 nian2 shu1 guo4 ban4 ， xu1 fa4 ge4 yi3 cang1 。
- duo1 qing2 gan3 hui4 bie2 ， ju4 san4 an1 ke3 chang2 。
- fei1 wei2 ge2 jin1 gu3 ， kuang4 fu4 yue4 xing1 wang2 。
- he2 yi3 xiao1 wo3 you1 ， yi2 zui4 wan4 lü4 wang4 。
- ji4 zi3 jiu3 dian1 pei4 ， mai3 chen2 zao3 shu1 kuang2 。
- lei4 lei4 mu4 nian2 yin4 ， de2 shi1 ning2 xiang1 chang2 。
- he2 ru2 guang1 ji4 shi2 ， hu1 ke4 tong2 ju3 shang1 。
- jing4 zhong1 yuan2 niao3 le4 ， xian2 chu4 ri4 yue4 chang2 。
- yuan4 jian1 sui4 han2 cao1 ， you3 ru2 ao4 shuang1 huang2 。

## 注释

## 译文

## 赏析
