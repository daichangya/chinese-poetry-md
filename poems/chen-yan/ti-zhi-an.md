---
id: chen-yan-ti-zhi-an
title: 题稙庵
titlePinyin: ti2 zhi1 an1
titleSlug: ti-zhi-an
author: 陈掞
authorPinyin: chen2 yan4
authorSlug: chen-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 季鹰雅志本江湖，胡为入洛诚计疏。
- 一杯莼羹入归梦，岁晚仅饱松江鲈。
- 何如王郎十亩宅，一生江头枕江碧。
- 西风落日弄烟波，却笑陶朱计然策。
- 我来访君春已深，江花江柳翻绿阴。
- 相携三径拾瑶草，为问客来何苦心。
- 固知此事君计得，我被微官苦相逼。
- 劝君谨勿语弹冠，便恐纷纷北山檄。

## 拼音
- ji4 ying1 ya3 zhi4 ben3 jiang1 hu2 ， hu2 wei4 ru4 luo4 cheng2 ji4 shu1 。
- yi4 bei1 chun2 geng1 ru4 gui1 meng4 ， sui4 wan3 jin3 bao3 song1 jiang1 lu2 。
- he2 ru2 wang2 lang2 shi2 mu3 zhai2 ， yi4 sheng1 jiang1 tou2 zhen3 jiang1 bi4 。
- xi1 feng1 luo4 ri4 nong4 yan1 bo1 ， que4 xiao4 tao2 zhu1 ji4 ran2 ce4 。
- wo3 lai2 fang3 jun1 chun1 yi3 shen1 ， jiang1 hua1 jiang1 liu3 fan1 lü4 yin1 。
- xiang1 xie2 san1 jing4 shi2 yao2 cao3 ， wei4 wen4 ke4 lai2 he2 ku3 xin1 。
- gu4 zhi1 ci3 shi4 jun1 ji4 de2 ， wo3 bei4 wei1 guan1 ku3 xiang1 bi1 。
- quan4 jun1 jin3 wu4 yu3 tan2 guan1 ， bian4 kong3 fen1 fen1 bei3 shan1 xi2 。

## 注释

## 译文

## 赏析
