---
id: hua-yue-diao-ao-xing
title: 钓鼇行
titlePinyin: diao4 ao2 xing2
titleSlug: diao-ao-xing
author: 华岳
authorPinyin: hua2 yue4
authorSlug: hua-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北风浩荡沧溟阔，千万军声夜潮聒。
- 翻空浊浪鼓雷霆，舟子停兰面如血。
- 龙门有客何狰狞，弩目张胆殊不惊。
- 桅樯破浪裂洋岛，直欲一举空蛟鲸。
- 我之钓兮非世比，新月为钩索霞绮。
- 先拗虹蜺为钓竿，却把鹍鹏作香饵。
- 欲垂未垂号鬼神，星斗无光天地昏。
- 海灵乞命免生死，一钩连六酬衔恩。
- 我公万里风烟伯，度量汪汪寰海窄。
- 蟠胸高耸蓬莱山，壮气直吞云梦泽。
- 恩波万壑奔洪流，风帆浪楫交觥筹。
- 金鳞照日巨如斗，四海触物无虚舟。
- 我生本是钓鼇客，几岁滩头望风色。
- 忽闻霹雳破昆仑，便整丝纶驾航舶。
- 我今十辖迎公开，会须举手生风雷。
- 不然长啸谢水府，明月满船归去来。

## 拼音
- bei3 feng1 hao4 dang4 cang1 ming2 kuo4 ， qian1 wan4 jun1 sheng1 ye4 chao2 guo1 。
- fan1 kong1 zhuo2 lang4 gu3 lei2 ting2 ， zhou1 zi3 ting2 lan2 mian4 ru2 xue4 。
- long2 men2 you3 ke4 he2 zheng1 ning2 ， nu3 mu4 zhang1 dan3 shu1 bu4 jing1 。
- wei2 qiang2 po4 lang4 lie4 yang2 dao3 ， zhi2 yu4 yi4 ju3 kong1 jiao1 jing1 。
- wo3 zhi1 diao4 xi1 fei1 shi4 bi3 ， xin1 yue4 wei4 gou1 suo3 xia2 qi3 。
- xian1 ao4 hong2 ni2 wei4 diao4 gan1 ， que4 ba3 kun1 peng2 zuo4 xiang1 er3 。
- yu4 chui2 wei4 chui2 hao4 gui3 shen2 ， xing1 dou4 wu2 guang1 tian1 di4 hun1 。
- hai3 ling2 qi3 ming4 mian3 sheng1 si3 ， yi4 gou1 lian2 liu4 chou2 xian2 en1 。
- wo3 gong1 wan4 li3 feng1 yan1 bo2 ， du4 liang4 wang1 wang1 huan2 hai3 zhai3 。
- pan2 xiong1 gao1 song3 peng2 lai2 shan1 ， zhuang4 qi4 zhi2 tun1 yun2 meng4 ze2 。
- en1 bo1 wan4 he4 ben1 hong2 liu2 ， feng1 fan1 lang4 ji2 jiao1 gong1 chou2 。
- jin1 lin2 zhao4 ri4 ju4 ru2 dou4 ， si4 hai3 chu4 wu4 wu2 xu1 zhou1 。
- wo3 sheng1 ben3 shi4 diao4 ao2 ke4 ， ji3 sui4 tan1 tou2 wang4 feng1 se4 。
- hu1 wen2 pi1 li4 po4 kun1 lun2 ， bian4 zheng3 si1 lun2 jia4 hang2 bo2 。
- wo3 jin1 shi2 xia2 ying2 gong1 kai1 ， hui4 xu1 ju3 shou3 sheng1 feng1 lei2 。
- bu4 ran2 chang2 xiao4 xie4 shui3 fu3 ， ming2 yue4 man3 chuan2 gui1 qu4 lai2 。

## 注释

## 译文

## 赏析
