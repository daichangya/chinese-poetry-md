---
id: hua-yue-gui-diao-yin
title: 归钓吟
titlePinyin: gui1 diao4 yin2
titleSlug: gui-diao-yin
author: 华岳
authorPinyin: hua2 yue4
authorSlug: hua-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生本是丝纶客，尝抱丝纶钓王国。
- 胶庠虽识姚有虞，载车未遇周西伯。
- 抱琴归去古江边，江头风月犹依然。
- 江风刮岸岸如削，江月照人人未眠。
- 沙平浪静江天阔，换酒捉鱼鱼拨剌。
- 有时醉椀和月吞，有时醉棹和烟拨。
- 或唱歌，或吹笛，欵乃宫商人不识。
- 歌声唤彻烟水寒，笛声清透云霄碧。
- 不张帆，任渠去，去到云山深处住。
- 云山深处有画图，添个云山画图侣。
- 不拨棹，任渠流，流入玻瓈影里头。
- 玻瓈影里迸珠玉，千斛万斛谁能收。
- 倦时眠，醉时舞，渔家自有神仙府。
- 睡时蝴蝶梦庄周，舞处鸥鸢奏韶武。
- 自举归钓吟，清江漠漠烟沉沉。
- 云藏万壑暗水尾，风吹孤月摇天心。
- 翠微父，翠微父，和我行歌进南浦。
- 画桥流水抹晴烟，残照暮霞收宿雨。
- 水连天，天似水，一蓑活计谁能比。
- 枫叶飘霜鲈鲙香，杨花飞雪河鲀美。
- 也不学，姜太公，百年将至方非熊。
- 会须年少遇真主，恢我诸夏车书同。
- 也不学，严子陵，云台不为冠殊勋。
- 中兴只作钓台侣，胸中百万知无兵。
- 我网不似汉，汉网何太疎，也曾漏却吞舟鱼。
- 何当周密如枢机，直欲纤悉皆无遗。
- 我钩不似吕，吕钩何太直，除却文王有谁识。
- 争如猛曲一弯腰，牵取星珠并月璧。
- 鱼胶寒齿折蒿剔，蟹螯刺指和笼烹。
- 屠龙饪鼎口不美，断鲸斫炙肠聊撑。

## 拼音
- wo3 sheng1 ben3 shi4 si1 lun2 ke4 ， chang2 bao4 si1 lun2 diao4 wang2 guo2 。
- jiao1 xiang2 sui1 shi2 yao2 you3 yu2 ， zai3 che1 wei4 yu4 zhou1 xi1 bo2 。
- bao4 qin2 gui1 qu4 gu3 jiang1 bian1 ， jiang1 tou2 feng1 yue4 you2 yi1 ran2 。
- jiang1 feng1 gua1 an4 an4 ru2 xiao1 ， jiang1 yue4 zhao4 ren2 ren2 wei4 mian2 。
- sha1 ping2 lang4 jing4 jiang1 tian1 kuo4 ， huan4 jiu3 zhuo1 yu2 yu2 bo1 la4 。
- you3 shi2 zui4 wan3 he2 yue4 tun1 ， you3 shi2 zui4 zhao4 he2 yan1 bo1 。
- huo4 chang4 ge1 ， huo4 chui1 di2 ， kuan3 nai3 gong1 shang1 ren2 bu4 shi2 。
- ge1 sheng1 huan4 che4 yan1 shui3 han2 ， di2 sheng1 qing1 tou4 yun2 xiao1 bi4 。
- bu4 zhang1 fan1 ， ren4 qu2 qu4 ， qu4 dao4 yun2 shan1 shen1 chu4 zhu4 。
- yun2 shan1 shen1 chu4 you3 hua4 tu2 ， tian1 ge4 yun2 shan1 hua4 tu2 lü3 。
- bu4 bo1 zhao4 ， ren4 qu2 liu2 ， liu2 ru4 bo1 li2 ying3 li3 tou0 。
- bo1 li2 ying3 li3 beng4 zhu1 yu4 ， qian1 hu2 wan4 hu2 shui2 neng2 shou1 。
- juan4 shi2 mian2 ， zui4 shi2 wu3 ， yu2 jia1 zi4 you3 shen2 xian1 fu3 。
- shui4 shi2 hu2 die2 meng4 zhuang1 zhou1 ， wu3 chu4 ou1 yuan1 zou4 shao2 wu3 。
- zi4 ju3 gui1 diao4 yin2 ， qing1 jiang1 mo4 mo4 yan1 chen2 chen2 。
- yun2 cang2 wan4 he4 an4 shui3 wei3 ， feng1 chui1 gu1 yue4 yao2 tian1 xin1 。
- cui4 wei1 fu4 ， cui4 wei1 fu4 ， he2 wo3 xing2 ge1 jin4 nan2 pu3 。
- hua4 qiao2 liu2 shui3 mo3 qing2 yan1 ， can2 zhao4 mu4 xia2 shou1 su4 yu3 。
- shui3 lian2 tian1 ， tian1 si4 shui3 ， yi4 suo1 huo2 ji4 shui2 neng2 bi3 。
- feng1 ye4 piao1 shuang1 lu2 kuai4 xiang1 ， yang2 hua1 fei1 xue3 he2 tun2 mei3 。
- ye3 bu4 xue2 ， jiang1 tai4 gong1 ， bai3 nian2 jiang1 zhi4 fang1 fei1 xiong2 。
- hui4 xu1 nian2 shao4 yu4 zhen1 zhu3 ， hui1 wo3 zhu1 xia4 che1 shu1 tong2 。
- ye3 bu4 xue2 ， yan2 zi3 ling2 ， yun2 tai2 bu2 wei4 guan1 shu1 xun1 。
- zhong1 xing1 zhi1 zuo4 diao4 tai2 lü3 ， xiong1 zhong1 bai3 wan4 zhi1 wu2 bing1 。
- wo3 wang3 bu2 si4 han4 ， han4 wang3 he2 tai4 shu1 ， ye3 ceng2 lou4 que4 tun1 zhou1 yu2 。
- he2 dang1 zhou1 mi4 ru2 shu1 ji1 ， zhi2 yu4 xian1 xi1 jie1 wu2 yi2 。
- wo3 gou1 bu2 si4 lü3 ， lü3 gou1 he2 tai4 zhi2 ， chu2 que4 wen2 wang2 you3 shui2 shi2 。
- zheng1 ru2 meng3 qu3 yi4 wan1 yao1 ， qian1 qu3 xing1 zhu1 bing4 yue4 bi4 。
- yu2 jiao1 han2 chi3 zhe2 hao1 ti1 ， xie4 ao2 ci4 zhi3 he2 long2 peng1 。
- tu2 long2 ren4 ding3 kou3 bu4 mei3 ， duan4 jing1 zhuo2 zhi4 chang2 liao2 cheng1 。

## 注释

## 译文

## 赏析
