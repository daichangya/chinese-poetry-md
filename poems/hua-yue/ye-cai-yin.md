---
id: hua-yue-ye-cai-yin
title: 野菜吟
titlePinyin: ye3 cai4 yin2
titleSlug: ye-cai-yin
author: 华岳
authorPinyin: hua2 yue4
authorSlug: hua-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 芙蓉峰下扬雄宅，路入城𬮱里三百。
- 有山无粟养鸡豚，有水无人捕鱼鼈。
- 山翁菜色流清涎，齿颊连月无腥膻。
- 客来问我何所有，手指万壑烟霞边。
- 青芹不似芦蒿美，石芥防风空剔齿。
- 蕨脑才抽穉子拳，芦牙已迸佳人指。
- 儿童不待明朝阳，花襟路湿争慌忙。
- 携笼拍塞贮不尽，归来满袖春风香。
- 揽衣踏破青铜镜，挼动碧云流一径。
- 漉归银鼎作波涛，无限春工上盘饤。

## 拼音
- fu2 rong2 feng1 xia4 yang2 xiong2 zhai2 ， lu4 ru4 cheng2 yin1 li3 san1 bai3 。
- you3 shan1 wu2 su4 yang3 ji1 tun2 ， you3 shui3 wu2 ren2 bu3 yu2 bie1 。
- shan1 weng1 cai4 se4 liu2 qing1 xian2 ， chi3 jia2 lian2 yue4 wu2 xing1 shan1 。
- ke4 lai2 wen4 wo3 he2 suo3 you3 ， shou3 zhi3 wan4 he4 yan1 xia2 bian1 。
- qing1 qin2 bu2 si4 lu2 hao1 mei3 ， shi2 jie4 fang2 feng1 kong1 ti1 chi3 。
- jue2 nao3 cai2 chou1 zhi4 zi3 quan2 ， lu2 ya2 yi3 beng4 jia1 ren2 zhi3 。
- er2 tong2 bu2 dai4 ming2 chao2 yang2 ， hua1 jin1 lu4 shi1 zheng1 huang1 mang2 。
- xie2 long2 pai1 sai1 zhu4 bu2 jin4 ， gui1 lai2 man3 xiu4 chun1 feng1 xiang1 。
- lan3 yi1 ta4 po4 qing1 tong2 jing4 ， ruo2 dong4 bi4 yun2 liu2 yi2 jing4 。
- lu4 gui1 yin2 ding3 zuo4 bo1 tao1 ， wu2 xian4 chun1 gong1 shang4 pan2 ding4 。

## 注释

## 译文

## 赏析
