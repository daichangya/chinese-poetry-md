---
id: hua-yue-shan-shui-yin
title: 山水吟
titlePinyin: shan1 shui3 yin2
titleSlug: shan-shui-yin
author: 华岳
authorPinyin: hua2 yue4
authorSlug: hua-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闽之山峨峨，可以接穹苍。
- 闽士孕其秀，胸次尤难量。
- 闽之水滔滔，可以烛妍丑。
- 闽士生其间，其美不容口。
- 君不见周家社稷生甫申，崧岳当年曾降神。
- 又不见千里秀气钟三苏，眉山草木皆焦枯。
- 我生恨不由河洛，虚负三光并五岳。
- 地灵人杰推江东，人物风流兼磊落。
- 顾此闽之东，自古多英雄。
- 求其为绝称，独一忠穆公。
- 公今已即世，后世谁可拟。
- 惟有詹仲通，一人而已耳。
- 仲通何如人，景星与凤凰。
- 不险亦不深，山高兮水长。

## 拼音
- min3 zhi1 shan1 e2 e2 ， ke3 yi3 jie1 qiong2 cang1 。
- min3 shi4 yun4 qi2 xiu4 ， xiong1 ci4 you2 nan2 liang2 。
- min3 zhi1 shui3 tao1 tao1 ， ke3 yi3 zhu2 yan2 chou3 。
- min3 shi4 sheng1 qi2 jian1 ， qi2 mei3 bu4 rong2 kou3 。
- jun1 bu2 jian4 zhou1 jia1 she4 ji4 sheng1 fu3 shen1 ， song1 yue4 dang1 nian2 ceng2 jiang4 shen2 。
- you4 bu2 jian4 qian1 li3 xiu4 qi4 zhong1 san1 su1 ， mei2 shan1 cao3 mu4 jie1 jiao1 ku1 。
- wo3 sheng1 hen4 bu4 you2 he2 luo4 ， xu1 fu4 san1 guang1 bing4 wu3 yue4 。
- di4 ling2 ren2 jie2 tui1 jiang1 dong1 ， ren2 wu4 feng1 liu2 jian1 lei3 luo4 。
- gu4 ci3 min3 zhi1 dong1 ， zi4 gu3 duo1 ying1 xiong2 。
- qiu2 qi2 wei4 jue2 cheng1 ， du2 yi4 zhong1 mu4 gong1 。
- gong1 jin1 yi3 ji2 shi4 ， hou4 shi4 shui2 ke3 ni3 。
- wei2 you3 zhan1 zhong4 tong1 ， yi4 ren2 er2 yi3 er3 。
- zhong4 tong1 he2 ru2 ren2 ， jing3 xing1 yu3 feng4 huang2 。
- bu4 xian3 yi4 bu4 shen1 ， shan1 gao1 xi1 shui3 chang2 。

## 注释

## 译文

## 赏析
