---
id: hua-yue-lin-nu-sao-mian-yin
title: 邻女搔绵吟
titlePinyin: lin2 nü3 sao1 mian2 yin2
titleSlug: lin-nu-sao-mian-yin
author: 华岳
authorPinyin: hua2 yue4
authorSlug: hua-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闲窗日上三竿竹，窗下娇娥整轮辐。
- 匆匆未暇理云鬟，半朵青鸦倚红玉。
- 青梢摘尽银香囊，画栏平倚斑筠筐。
- 时将纤手翻雪霜，酥胸玉面同光芒。
- 捧归细卷银成索，牵出松松云一握。
- 珠唇呵挺气温温，鹦觜踏车声络络。
- 今年莫怪功绩稀，阿嬭勒绣鸳鸯帏。
- 如今织出秋江练，十月正好裁新衣。
- 客心闻此愁无著，一夜清寒动寥寞。
- 明朝为问买一端，剪做道袍披落魄。

## 拼音
- xian2 chuang1 ri4 shang4 san1 gan1 zhu2 ， chuang1 xia4 jiao1 e2 zheng3 lun2 fu2 。
- cong1 cong1 wei4 xia2 li3 yun2 huan2 ， ban4 duo3 qing1 ya1 yi3 hong2 yu4 。
- qing1 shao1 zhai1 jin4 yin2 xiang1 nang2 ， hua4 lan2 ping2 yi3 ban1 yun2 kuang1 。
- shi2 jiang1 qian4 shou3 fan1 xue3 shuang1 ， su1 xiong1 yu4 mian4 tong2 guang1 mang2 。
- peng3 gui1 xi4 juan4 yin2 cheng2 suo3 ， qian1 chu1 song1 song1 yun2 yi2 wo4 。
- zhu1 chun2 he1 ting3 qi4 wen1 wen1 ， ying1 zi1 ta4 che1 sheng1 luo4 luo4 。
- jin1 nian2 mo4 guai4 gong1 ji4 xi1 ， a1 nai3 le4 xiu4 yuan1 yang1 wei2 。
- ru2 jin1 zhi1 chu1 qiu1 jiang1 lian4 ， shi2 yue4 zheng4 hao3 cai2 xin1 yi1 。
- ke4 xin1 wen2 ci3 chou2 wu2 zhu4 ， yi2 ye4 qing1 han2 dong4 liao2 mo4 。
- ming2 chao2 wei4 wen4 mai3 yi4 duan1 ， jian3 zuo4 dao4 pao2 pi1 luo4 po4 。

## 注释

## 译文

## 赏析
