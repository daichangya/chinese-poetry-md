---
id: hua-yue-yu
title: 浴
titlePinyin: yu4
titleSlug: yu
author: 华岳
authorPinyin: hua2 yue4
authorSlug: hua-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 龙藩地暖冬无雪，十月风光似三月。
- 好风不动绮罗尘，人在绣帏帘半揭。
- 酒肠拍索能回春，春潮八面香熏熏。
- 香肌汗透披縠纹，思得沧海驱埃氛。
- 银锅蟹眼生春雪，银瓢捾破锅心月。
- 流霞倾入碧琅玕，香雾氤氲云半掇。
- 花藤织出金芙蕖，烟青藕紫堆云盂。
- 一声珰珮帘钩垂，皂盘捧出双明珠。
- 蜡花照入兰汤阁，珠玑体迸红猊活。
- 凤豁云涛濯锦毛，龙翻雪浪浇银甲。
- 起拏裙雾围春风，臙巾抹出桃花红。
- 香泉入齿潄寒玉，吐作冰雪飞长空。
- 苍头急把春衫换，腕玉轻穿云一片。
- 出门两腋生清风，身在嫦娥广寒殿。

## 拼音
- long2 fan1 di4 nuan3 dong1 wu2 xue3 ， shi2 yue4 feng1 guang1 si4 san1 yue4 。
- hao3 feng1 bu2 dong4 qi3 luo2 chen2 ， ren2 zai4 xiu4 wei2 lian2 ban4 jie1 。
- jiu3 chang2 pai1 suo3 neng2 hui2 chun1 ， chun1 chao2 ba1 mian4 xiang1 xun1 xun1 。
- xiang1 ji1 han4 tou4 pi1 hu2 wen2 ， si1 de2 cang1 hai3 qu1 ai1 fen1 。
- yin2 guo1 xie4 yan3 sheng1 chun1 xue3 ， yin2 piao2 wo4 po4 guo1 xin1 yue4 。
- liu2 xia2 qing1 ru4 bi4 lang2 gan1 ， xiang1 wu4 yin1 yun1 yun2 ban4 duo1 。
- hua1 teng2 zhi1 chu1 jin1 fu2 qu2 ， yan1 qing1 ou3 zi3 dui1 yun2 yu2 。
- yi4 sheng1 dang1 pei4 lian2 gou1 chui2 ， zao4 pan2 peng3 chu1 shuang1 ming2 zhu1 。
- la4 hua1 zhao4 ru4 lan2 tang1 ge2 ， zhu1 ji1 ti3 beng4 hong2 ni2 huo2 。
- feng4 huo1 yun2 tao1 zhuo2 jin3 mao2 ， long2 fan1 xue3 lang4 jiao1 yin2 jia3 。
- qi3 na2 qun2 wu4 wei2 chun1 feng1 ， yan1 jin1 mo3 chu1 tao2 hua1 hong2 。
- xiang1 quan2 ru4 chi3 shu4 han2 yu4 ， tu3 zuo4 bing1 xue3 fei1 chang2 kong1 。
- cang1 tou2 ji2 ba3 chun1 shan1 huan4 ， wan4 yu4 qing1 chuan1 yun2 yi2 pian4 。
- chu1 men2 liang3 ye4 sheng1 qing1 feng1 ， shen1 zai4 chang2 e2 guang3 han2 dian4 。

## 注释

## 译文

## 赏析
