---
id: hua-yue-ping-zheng-qiao
title: 平政桥
titlePinyin: ping2 zheng4 qiao2
titleSlug: ping-zheng-qiao
author: 华岳
authorPinyin: hua2 yue4
authorSlug: hua-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 建水合流三百里，直下富沙如撚指。
- 溪东披拽缆过西，千丈春风怒涛起。
- 香轮不解碾清江，造舟贯索成河梁。
- 年年麦熟梅欲黄，连城千里皆波光。
- 淳熙太守忧溱洧，问津日夜思无计。
- 老农叉手愿鸠工，叠石中流使民济。
- 金珠卖价不计缗，镌瑕断梓功方成。
- 功成燕雀贺新屋，炳然万栋辉丹青。
- 插天䗖𬟽横江尾，下压寒潭碧无底。
- 市声不到画梁间，秋色尽归朱箔里。
- 我行一月无风波，今朝醉眼翻青罗。
- 金鳌背路客挥𩍐，玉虹跨浪舟飞梭。
- 石唇喷尽寒崖雪，雪中电掣金蛇赤。
- 两岸楼头将相家，八州车马神仙客。
- 人言辟人推政平，故此特以平政名。
- 我闻政事平如水，水到不平还作声。

## 拼音
- jian4 shui3 he2 liu2 san1 bai3 li3 ， zhi2 xia4 fu4 sha1 ru2 nian3 zhi3 。
- xi1 dong1 pi1 zhuai4 lan3 guo4 xi1 ， qian1 zhang4 chun1 feng1 nu4 tao1 qi3 。
- xiang1 lun2 bu4 jie3 nian3 qing1 jiang1 ， zao4 zhou1 guan4 suo3 cheng2 he2 liang2 。
- nian2 nian2 mai4 shu2 mei2 yu4 huang2 ， lian2 cheng2 qian1 li3 jie1 bo1 guang1 。
- chun2 xi1 tai4 shou3 you1 zhen1 wei3 ， wen4 jin1 ri4 ye4 si1 wu2 ji4 。
- lao3 nong2 cha1 shou3 yuan4 jiu1 gong1 ， die2 shi2 zhong1 liu2 shi3 min2 ji4 。
- jin1 zhu1 mai4 jia4 bu2 ji4 min2 ， juan1 xia2 duan4 zi3 gong1 fang1 cheng2 。
- gong1 cheng2 yan4 que4 he4 xin1 wu1 ， bing3 ran2 wan4 dong4 hui1 dan1 qing1 。
- cha1 tian1 di4 dong1 heng2 jiang1 wei3 ， xia4 ya1 han2 tan2 bi4 wu2 di3 。
- shi4 sheng1 bu2 dao4 hua4 liang2 jian1 ， qiu1 se4 jin4 gui1 zhu1 bo2 li3 。
- wo3 xing2 yi1 yue4 wu2 feng1 bo1 ， jin1 chao2 zui4 yan3 fan1 qing1 luo2 。
- jin1 ao2 bei4 lu4 ke4 hui1 𩍐 ， yu4 hong2 kua4 lang4 zhou1 fei1 suo1 。
- shi2 chun2 pen1 jin4 han2 ya2 xue3 ， xue3 zhong1 dian4 che4 jin1 she2 chi4 。
- liang3 an4 lou2 tou2 jiang4 xiang4 jia1 ， ba1 zhou1 che1 ma3 shen2 xian1 ke4 。
- ren2 yan2 pi4 ren2 tui1 zheng4 ping2 ， gu4 ci3 te4 yi3 ping2 zheng4 ming2 。
- wo3 wen2 zheng4 shi4 ping2 ru2 shui3 ， shui3 dao4 bu4 ping2 hai2 zuo4 sheng1 。

## 注释

## 译文

## 赏析
