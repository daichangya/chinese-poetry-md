---
id: hua-yue-shang-zhao-cao
title: 上赵漕
titlePinyin: shang4 zhao4 cao2
titleSlug: shang-zhao-cao
author: 华岳
authorPinyin: hua2 yue4
authorSlug: hua-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太山之巅有乔松，凛凛千丈摩苍空。
- 风云有会直相际，轰雷掣电蟠蛟龙。
- 盘根错节真天种，卿月郎星伴辰拱。
- 高风萧瑟涕清泉，桃李无言谩丘垄。
- 南宫仙桂饶天香，南国蔽芾歌甘棠。
- 大枝擎天作砥柱，小枝驾海成虹梁。
- 六月无风天欲雨，赤龙衔火烧空宇。
- 亭亭横盖指扶桑，万壑千崖冷无暑。
- 大椿可笑欺庄周，便指千岁为春秋。
- 使民若战夏后社，用汝当作商川舟。
- 自惭藤蔓缠林壑，未遂鹪鹩一枝乐。
- 盘桓已喜跨高寒，更借扶摇荐雕鹗。
- 我闻处士方绸缪，三友简在公宁留。
- 苍姬已托大夫荫，赤子愿陪丞相游。

## 拼音
- tai4 shan1 zhi1 dian1 you3 qiao2 song1 ， lin3 lin3 qian1 zhang4 mo2 cang1 kong1 。
- feng1 yun2 you3 hui4 zhi2 xiang1 ji4 ， hong1 lei2 che4 dian4 pan2 jiao1 long2 。
- pan2 gen1 cuo4 jie2 zhen1 tian1 zhong3 ， qing1 yue4 lang2 xing1 ban4 chen2 gong3 。
- gao1 feng1 xiao1 se4 ti4 qing1 quan2 ， tao2 li3 wu2 yan2 man4 qiu1 long3 。
- nan2 gong1 xian1 gui4 rao2 tian1 xiang1 ， nan2 guo2 bi4 fei4 ge1 gan1 tang2 。
- da4 zhi1 qing2 tian1 zuo4 di3 zhu4 ， xiao3 zhi1 jia4 hai3 cheng2 hong2 liang2 。
- liu4 yue4 wu2 feng1 tian1 yu4 yu3 ， chi4 long2 xian2 huo3 shao1 kong1 yu3 。
- ting2 ting2 heng2 gai4 zhi3 fu2 sang1 ， wan4 he4 qian1 ya2 leng3 wu2 shu3 。
- da4 chun1 ke3 xiao4 qi1 zhuang1 zhou1 ， bian4 zhi3 qian1 sui4 wei4 chun1 qiu1 。
- shi3 min2 ruo4 zhan4 xia4 hou4 she4 ， yong4 ru3 dang4 zuo4 shang1 chuan1 zhou1 。
- zi4 can2 teng2 wan4 chan2 lin2 he4 ， wei4 sui4 jiao1 liao2 yi4 zhi1 le4 。
- pan2 huan2 yi3 xi3 kua4 gao1 han2 ， geng4 jie4 fu2 yao2 jian4 diao1 e4 。
- wo3 wen2 chu3 shi4 fang1 chou2 mou2 ， san1 you3 jian3 zai4 gong1 ning2 liu2 。
- cang1 ji1 yi3 tuo1 dai4 fu0 yin4 ， chi4 zi3 yuan4 pei2 cheng2 xiang4 you2 。

## 注释

## 译文

## 赏析
