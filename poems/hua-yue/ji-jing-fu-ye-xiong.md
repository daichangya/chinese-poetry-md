---
id: hua-yue-ji-jing-fu-ye-xiong
title: 寄敬甫叶兄
titlePinyin: ji4 jing4 fu3 ye4 xiong1
titleSlug: ji-jing-fu-ye-xiong
author: 华岳
authorPinyin: hua2 yue4
authorSlug: hua-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁次丁卯秋，八月既生魄。
- 于时谪建安，脱去未有策。
- 忽覩星凤光，慨然陪履舄。
- 自谓入闽建，阅人几千百。
- 间有知功名，所见得邪僻。
- 否则苟利禄，鄙猥何足责。
- 独我子敬甫，挺挺出蛮貊。
- 舌端摇戈矛，笔下罗疆埸。
- 扣以军国秘，历历有奇画。
- 以此方定交，归心已翰翮。
- 送君东郭门，握手不忍释。
- 明年入中都，首上平戎策。
- 甫结君相知，便念长沙谪。
- 细草天子书，愿置孤臣驿。
- 论荐方踌躇，倚门重垂白。
- 辙环温凊围，笑言方哑哑。
- 去我两牛鸣，恍若关山隔。
- 去年槐花黄，郡国书贡籍。
- 若以经济材，俯亦从此役。
- 白屋寄簪缨，青灯联袵席。
- 谈笑生风雷，议论灿金碧。
- 雪香飞梅花，归鞍整南陌。
- 别后殊未几，拳拳在朝夕。
- 君腹坦东床，吾身系西圜。
- 从此叹参商，蓬瀛非咫尺。
- 尺纸虽屡投，奥援不我索。
- 星次几一周，幸我安且怿。
- 尝观义与利，更相为损益。
- 欲论古人交，二者请君择。
- 不惟眼独青，且要心同赤。
- 此身可虀粉，此道不可易。
- 自料吾与君，造物难弃掷。
- 胸次蓬莱山，襟怀云梦泽。
- 未说诗书帅，休论文章伯。
- 堂堂大丈夫，讵可虚竹帛。
- 但恨不振踪，尚此多扞格。
- 在君当先登，挽回二千石。
- 饥溺切君身，推解过畴昔。
- 炎凉无异心，始终无异迹。
- 庶几吾二人，交情可全璧。

## 拼音
- sui4 ci4 ding1 mao3 qiu1 ， ba1 yue4 ji4 sheng1 po4 。
- yu2 shi2 zhe2 jian4 an1 ， tuo1 qu4 wei4 you3 ce4 。
- hu1 du3 xing1 feng4 guang1 ， kai3 ran2 pei2 lü3 xi4 。
- zi4 wei4 ru4 min3 jian4 ， yue4 ren2 ji3 qian1 bai3 。
- jian1 you3 zhi1 gong1 ming2 ， suo3 jian4 de2 xie2 pi4 。
- fou3 ze2 gou3 li4 lu4 ， bi3 wei3 he2 zu2 ze2 。
- du2 wo3 zi3 jing4 fu3 ， ting3 ting3 chu1 man2 mo4 。
- she2 duan1 yao2 ge1 mao2 ， bi3 xia4 luo2 jiang1 yi4 。
- kou4 yi3 jun1 guo2 mi4 ， li4 li4 you3 qi2 hua4 。
- yi3 ci3 fang1 ding4 jiao1 ， gui1 xin1 yi3 han4 he2 。
- song4 jun1 dong1 guo1 men2 ， wo4 shou3 bu4 ren3 shi4 。
- ming2 nian2 ru4 zhong1 du1 ， shou3 shang4 ping2 rong2 ce4 。
- fu3 jie2 jun1 xiang1 zhi1 ， bian4 nian4 chang2 sha1 zhe2 。
- xi4 cao3 tian1 zi3 shu1 ， yuan4 zhi4 gu1 chen2 yi4 。
- lun4 jian4 fang1 chou2 chu2 ， yi3 men2 zhong4 chui2 bai2 。
- zhe2 huan2 wen1 qing4 wei2 ， xiao4 yan2 fang1 ya3 ya3 。
- qu4 wo3 liang3 niu2 ming2 ， huang3 ruo4 guan1 shan1 ge2 。
- qu4 nian2 huai2 hua1 huang2 ， jun4 guo2 shu1 gong4 ji2 。
- ruo4 yi3 jing1 ji4 cai2 ， fu3 yi4 cong2 ci3 yi4 。
- bai2 wu1 ji4 zan1 ying1 ， qing1 deng1 lian2 ren4 xi2 。
- tan2 xiao4 sheng1 feng1 lei2 ， yi4 lun4 can4 jin1 bi4 。
- xue3 xiang1 fei1 mei2 hua1 ， gui1 an1 zheng3 nan2 mo4 。
- bie2 hou4 shu1 wei4 ji3 ， quan2 quan2 zai4 zhao1 xi1 。
- jun1 fu4 tan3 dong1 chuang2 ， wu2 shen1 xi4 xi1 huan2 。
- cong2 ci3 tan4 can1 shang1 ， peng2 ying2 fei1 zhi3 chi3 。
- chi3 zhi3 sui1 lü3 tou2 ， ao4 yuan2 bu4 wo3 suo3 。
- xing1 ci4 ji3 yi4 zhou1 ， xing4 wo3 an1 qie3 yi4 。
- chang2 guan1 yi4 yu3 li4 ， geng4 xiang1 wei4 sun3 yi4 。
- yu4 lun4 gu3 ren2 jiao1 ， er4 zhe3 qing3 jun1 ze2 。
- bu4 wei2 yan3 du2 qing1 ， qie3 yao4 xin1 tong2 chi4 。
- ci3 shen1 ke3 ji1 fen3 ， ci3 dao4 bu4 ke3 yi4 。
- zi4 liao4 wu2 yu3 jun1 ， zao4 wu4 nan2 qi4 zhi4 。
- xiong1 ci4 peng2 lai2 shan1 ， jin1 huai2 yun2 meng4 ze2 。
- wei4 shuo1 shi1 shu1 shuai4 ， xiu1 lun4 wen2 zhang1 bo2 。
- tang2 tang2 da4 zhang4 fu0 ， ju4 ke3 xu1 zhu2 bo2 。
- dan4 hen4 bu2 zhen4 zong1 ， shang4 ci3 duo1 han4 ge2 。
- zai4 jun1 dang1 xian1 deng1 ， wan3 hui2 er4 qian1 shi2 。
- ji1 ni4 qie4 jun1 shen1 ， tui1 jie3 guo4 chou2 xi1 。
- yan2 liang2 wu2 yi4 xin1 ， shi3 zhong1 wu2 yi4 ji4 。
- shu4 ji1 wu2 er4 ren2 ， jiao1 qing2 ke3 quan2 bi4 。

## 注释

## 译文

## 赏析
