---
id: wang-pi-jiang-you-song-shan-lian-ju
title: 游嵩山联句
titlePinyin: you2 song1 shan1 lian2 ju4
titleSlug: you-song-shan-lian-ju
author: 王辟疆
authorPinyin: wang2 pi4 jiang1
authorSlug: wang-pi-jiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 灵境中天秀，雄名古到今。
- 位尊朝列岳，势重压千岑。
- 静锁神仙宅，高盘宇宙心。
- 孤棱标日月，绝仞倚戈坛。
- 彩楝灵柯邃，层坛净刹深。
- 民祈传觋语，国祀致君比。
- 碑古宇生字，堂虚画蠹金。
- 山呼曾荐寿，神降即为霖。
- 事怪涂山石，形端玉女砧。
- 峰峦排翠玉，滩濑漱呜琴。
- 蕙帐人谁继，金泥迹可寻。
- 唐经藏宝妙，魏殿想銮音。
- 云作他方雨，松连别院阴。
- 谷泉长浸斗，顶路欲扪参。
- 探穴魂潜动，扪萝力不禁。
- 箕熊分蚁垤，伊洛认蹄涔。
- 鸟道樵夫去，龙潭驿使临。
- 众仙停羽驾，昔帝俨宸襟。
- 选胜先看记，乘危可作箴。
- 天门开四极，树品冠双林。
- 灵药看苗𣃁，香醪挈榼斟。
- 道宫庭不扫，学馆突无黔。
- 垄麦风摇浪，溪淙石耸簪。
- 杂花春烂漫，老木夜萧森。
- 夕照河光接，晴岚塔影侵。
- 深崖藏积雪，虚壑响幽禽。
- 溪月寒澄霁，岩烟暮杳沈。
- 寺桥横䗖东，禅磬击谬琳。
- 拂壁题新字，逢僧举旧吟。
- 疲骖何处解，高阁在崎嵌。

## 拼音
- ling2 jing4 zhong1 tian1 xiu4 ， xiong2 ming2 gu3 dao4 jin1 。
- wei4 zun1 chao2 lie4 yue4 ， shi4 zhong4 ya1 qian1 cen2 。
- jing4 suo3 shen2 xian1 zhai2 ， gao1 pan2 yu3 zhou4 xin1 。
- gu1 leng2 biao1 ri4 yue4 ， jue2 ren4 yi3 ge1 tan2 。
- cai3 lian4 ling2 ke1 sui4 ， ceng2 tan2 jing4 cha4 shen1 。
- min2 qi2 chuan2 xi2 yu3 ， guo2 si4 zhi4 jun1 bi3 。
- bei1 gu3 yu3 sheng1 zi4 ， tang2 xu1 hua4 du4 jin1 。
- shan1 hu1 ceng2 jian4 shou4 ， shen2 jiang4 ji2 wei4 lin2 。
- shi4 guai4 tu2 shan1 shi2 ， xing2 duan1 yu4 nü3 zhen1 。
- feng1 luan2 pai2 cui4 yu4 ， tan1 lai4 shu4 wu1 qin2 。
- hui4 zhang4 ren2 shui2 ji4 ， jin1 ni2 ji4 ke3 xun2 。
- tang2 jing1 cang2 bao3 miao4 ， wei4 dian4 xiang3 luan2 yin1 。
- yun2 zuo4 ta1 fang1 yu3 ， song1 lian2 bie2 yuan4 yin1 。
- gu3 quan2 chang2 jin4 dou4 ， ding3 lu4 yu4 men2 can1 。
- tan4 xue2 hun2 qian2 dong4 ， men2 luo2 li4 bu4 jin1 。
- ji1 xiong2 fen1 yi3 die2 ， yi1 luo4 ren4 ti2 cen2 。
- niao3 dao4 qiao2 fu1 qu4 ， long2 tan2 yi4 shi3 lin2 。
- zhong4 xian1 ting2 yu3 jia4 ， xi1 di4 yan3 chen2 jin1 。
- xuan3 sheng4 xian1 kan4 ji4 ， cheng2 wei1 ke3 zuo4 zhen1 。
- tian1 men2 kai1 si4 ji2 ， shu4 pin3 guan1 shuang1 lin2 。
- ling2 yao4 kan4 miao2 𣃁 ， xiang1 lao2 qie4 ke1 zhen1 。
- dao4 gong1 ting2 bu4 sao3 ， xue2 guan3 tu1 wu2 qian2 。
- long3 mai4 feng1 yao2 lang4 ， xi1 cong2 shi2 song3 zan1 。
- za2 hua1 chun1 lan4 man4 ， lao3 mu4 ye4 xiao1 sen1 。
- xi1 zhao4 he2 guang1 jie1 ， qing2 lan2 ta3 ying3 qin1 。
- shen1 ya2 cang2 ji1 xue3 ， xu1 he4 xiang3 you1 qin2 。
- xi1 yue4 han2 cheng2 ji4 ， yan2 yan1 mu4 yao3 shen3 。
- si4 qiao2 heng2 di4 dong1 ， chan2 qing4 ji1 miu4 lin2 。
- fu2 bi4 ti2 xin1 zi4 ， feng2 seng1 ju3 jiu4 yin2 。
- pi2 can1 he2 chu4 jie3 ， gao1 ge2 zai4 qi2 qian4 。

## 注释

## 译文

## 赏析
