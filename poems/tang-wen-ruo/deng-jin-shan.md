---
id: tang-wen-ruo-deng-jin-shan
title: 登金山
titlePinyin: deng1 jin1 shan1
titleSlug: deng-jin-shan
author: 唐文若
authorPinyin: tang2 wen2 ruo4
authorSlug: tang-wen-ruo
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江流出岷蜀，万折东南倾。
- 兹山若巨舫，势欲扼沧溟。
- 天高象教尊，海岳朝百灵。
- 云水渺四极，下上涵日星。
- 朱甍倚霄汉，倒影鱼龙惊。
- 重游十年旧，挂席鸥鸟轻。
- 维扬魏公幕，回首剑戟明。
- 行都望北固，铁瓮高峥嵘。
- 孤舟系烟月，六尺僧窗横。
- 印师支远俦，静对如风铃。
- 旷怀怜此翁，得法世虑平。
- 尘劳霜发秃，风月冰壶清。
- 乞诗写崖壁，指月双浮萍。

## 拼音
- jiang1 liu2 chu1 min2 shu3 ， wan4 zhe2 dong1 nan2 qing1 。
- zi1 shan1 ruo4 ju4 fang3 ， shi4 yu4 e4 cang1 ming2 。
- tian1 gao1 xiang4 jiao4 zun1 ， hai3 yue4 chao2 bai3 ling2 。
- yun2 shui3 miao3 si4 ji2 ， xia4 shang4 han2 ri4 xing1 。
- zhu1 meng2 yi3 xiao1 han4 ， dao3 ying3 yu2 long2 jing1 。
- chong2 you2 shi2 nian2 jiu4 ， gua4 xi2 ou1 niao3 qing1 。
- wei2 yang2 wei4 gong1 mu4 ， hui2 shou3 jian4 ji3 ming2 。
- xing2 dou1 wang4 bei3 gu4 ， tie3 weng4 gao1 zheng1 rong2 。
- gu1 zhou1 xi4 yan1 yue4 ， liu4 chi3 seng1 chuang1 heng2 。
- yin4 shi1 zhi1 yuan3 chou2 ， jing4 dui4 ru2 feng1 ling2 。
- kuang4 huai2 lian2 ci3 weng1 ， de2 fa3 shi4 lü4 ping2 。
- chen2 lao2 shuang1 fa1 tu1 ， feng1 yue4 bing1 hu2 qing1 。
- qi3 shi1 xie3 ya2 bi4 ， zhi3 yue4 shuang1 fu2 ping2 。

## 注释

## 译文

## 赏析
