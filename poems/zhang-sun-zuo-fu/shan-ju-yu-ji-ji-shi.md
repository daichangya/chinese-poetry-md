---
id: zhang-sun-zuo-fu-shan-ju-yu-ji-ji-shi
title: 山居雨霁即事
titlePinyin: shan1 ju1 yu3 ji4 ji2 shi4
titleSlug: shan-ju-yu-ji-ji-shi
author: 长孙佐辅
authorPinyin: zhang3 sun1 zuo3 fu3
authorSlug: zhang-sun-zuo-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 结茅苍岭下，自与喧卑隔。况值雷雨晴，郊原转岑寂。
- 出门看反照，绕屋残溜滴。古路绝人行，荒陂响蝼蝈。
- 篱崩瓜豆蔓，圃壤牛羊迹。断续古祠鸦，高低远村笛。
- 喜闻东皋润，欲往未通屐。杖策试危桥，攀萝瞰苔壁。
- 邻翁夜相访，缓酌聊跂石。新月出污尊，浮云在中舄。
- 常隳腐儒操，谬习经邦画。有待时未知，非关慕沮溺。

## 拼音
- jie2 mao2 cang1 ling3 xia4 ， zi4 yu3 xuan1 bei1 ge2 。 kuang4 zhi2 lei2 yu3 qing2 ， jiao1 yuan2 zhuan3 cen2 ji4 。
- chu1 men2 kan4 fan3 zhao4 ， rao4 wu1 can2 liu1 di1 。 gu3 lu4 jue2 ren2 xing2 ， huang1 bei1 xiang3 lou2 guo1 。
- li2 beng1 gua1 dou4 man4 ， pu3 rang3 niu2 yang2 ji4 。 duan4 xu4 gu3 ci2 ya1 ， gao1 di1 yuan3 cun1 di2 。
- xi3 wen2 dong1 gao1 run4 ， yu4 wang3 wei4 tong1 ji1 。 zhang4 ce4 shi4 wei1 qiao2 ， pan1 luo2 kan4 tai2 bi4 。
- lin2 weng1 ye4 xiang1 fang3 ， huan3 zhuo2 liao2 qi2 shi2 。 xin1 yue4 chu1 wu1 zun1 ， fu2 yun2 zai4 zhong1 xi4 。
- chang2 hui1 fu3 ru2 cao1 ， miu4 xi2 jing1 bang1 hua4 。 you3 dai4 shi2 wei4 zhi1 ， fei1 guan1 mu4 ju3 ni4 。

## 注释

## 译文

## 赏析
