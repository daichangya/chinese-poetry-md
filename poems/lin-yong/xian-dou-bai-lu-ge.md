---
id: lin-yong-xian-dou-bai-lu-ge
title: 仙都白鹿歌
titlePinyin: xian1 dou1 bai2 lu4 ge1
titleSlug: xian-dou-bai-lu-ge
author: 林泳
authorPinyin: lin2 yong3
authorSlug: lin-yong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山中白鹿老而灵，有客有客占鹿鸣。
- 我寻石门不知处，道人出洞欢相迎。
- 修行无力有我相，不应信息令渠惊。
- 吁嗟至人离诸有，一切相自有心生。
- 桃源意行花两岸，山阴兴尽雪三更。
- 道人道人苦多事，尔自采药渠食萍。
- 白云满洞不须扫，客去客来云无情。
- 我闻神仙游处白鹤叫，试听夜半空中声。

## 拼音
- shan1 zhong1 bai2 lu4 lao3 er2 ling2 ， you3 ke4 you3 ke4 zhan4 lu4 ming2 。
- wo3 xun2 shi2 men2 bu4 zhi1 chu4 ， dao4 ren2 chu1 dong4 huan1 xiang1 ying2 。
- xiu1 xing2 wu2 li4 you3 wo3 xiang1 ， bu2 ying4 xin4 xi1 ling4 qu2 jing1 。
- xu1 jie1 zhi4 ren2 li2 zhu1 you3 ， yi2 qie4 xiang1 zi4 you3 xin1 sheng1 。
- tao2 yuan2 yi4 xing2 hua1 liang3 an4 ， shan1 yin1 xing1 jin4 xue3 san1 geng1 。
- dao4 ren2 dao4 ren2 ku3 duo1 shi4 ， er3 zi4 cai3 yao4 qu2 shi2 ping2 。
- bai2 yun2 man3 dong4 bu4 xu1 sao3 ， ke4 qu4 ke4 lai2 yun2 wu2 qing2 。
- wo3 wen2 shen2 xian1 you2 chu4 bai2 he4 jiao4 ， shi4 ting1 ye4 ban4 kong1 zhong1 sheng1 。

## 注释

## 译文

## 赏析
