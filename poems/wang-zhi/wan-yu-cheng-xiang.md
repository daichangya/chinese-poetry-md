---
id: wang-zhi-wan-yu-cheng-xiang
title: 挽虞丞相
titlePinyin: wan3 yu2 cheng2 xiang4
titleSlug: wan-yu-cheng-xiang
author: 王质
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一德风云会，千秋海岳灵。
- 中涵天度量，外峙玉仪形。
- 人物如三代，文章似六经。
- 嘉谋调药石，伟望振雷霆。
- 二水盘明镜，三嵎揭秀屏。
- 天心开俊杰，世路化畦町。
- 采石交绥急，参谋揽辔停。
- 舟中掬晋指，屋上建秦瓴。
- 帝座忧回喜，邦人醉得醒。
- 江声鸣历历，图画俨亭亭。
- 蜀道驰宣诏，函关寖启扃。
- 希文初遇吕，平仲卒逢丁。
- 直北烟都歇，居东雨载零。
- 野随裴令绿，竹为武公青。
- 宇宙倾风采，朝廷迟典刑。
- 三边频仗节，七府遍移厅。
- 坚重车方轨，光新刃发硎。
- 事融汤里雪，物转手中瓶。
- 杞梓充庭茂，芝兰满甸馨。
- 宝奁森漆栗，乐笼富参苓。
- 幽士宁悲𫛳，该儒总识鼮。
- 输怀情缱绻，接语步竛竮。
- 岩壑多空帐，江湖少带笭。
- 姚崇资倜傥，葛亮意丁宁。
- 秀气横连霍，洪恩沇溢荥。
- 德威驯虎兕，道力化蝗螟。
- 烽燧寒边堠，桑麻蔽远坰。
- 农熙牛𧥄𧥄，兵劲马𬳶𬳶。
- 雁泽宽心驻，龙沙侧耳听。
- 檄囊停插羽，纶阁缓摇铃。
- 周廪仍多黍，尧阶再产蓂。
- 长杨荒御宿，茂草鞠虚囹。
- 忽化双林火，俄流五丈星。
- 更生游佛国，中卫立仙庭。
- 陵寝稽朝洛，王师寖度泾。
- 萧何虽镇蜀，韩信未逾陉。
- 鹤踞新华表，鲸归旧紫溟。
- 月明空皎皎，风远但泠泠。
- 蚤岁蒙推奖，多时备使令。
- 盘餐传舴艋，茵吐溅篁箳。
- 追琢参群玉，调和作五鲭。
- 自从悲殄瘁，谁弗念伶俜。
- 道路纡修阻，音尘堕杳冥。
- 口呿惟墨墨，头点自惺惺。
- 发白心随老，灯青目不瞑。
- 有声号井络，无路挽车𫐉。
- 睿意思元老，徽章播大廷。
- 云台先邓禹，烟阁重房龄。
- 未解联温赞，何劳勒固铭。
- 孙多骐骥骨，子悉凤凰翎。
- 生死虽无憾，哀荣不忍聆。
- 一从云隔汉，两见水漫汀。
- 飞梦风翻絮，浮生浪卷萍。
- 西尘黯沈日，双照泪荧荧。

## 拼音
- yi4 de2 feng1 yun2 hui4 ， qian1 qiu1 hai3 yue4 ling2 。
- zhong1 han2 tian1 du4 liang4 ， wai4 zhi4 yu4 yi2 xing2 。
- ren2 wu4 ru2 san1 dai4 ， wen2 zhang1 si4 liu4 jing1 。
- jia1 mou2 tiao2 yao4 shi2 ， wei3 wang4 zhen4 lei2 ting2 。
- er4 shui3 pan2 ming2 jing4 ， san1 yu2 jie1 xiu4 ping2 。
- tian1 xin1 kai1 jun4 jie2 ， shi4 lu4 hua4 qi2 ting3 。
- cai3 shi2 jiao1 sui2 ji2 ， can1 mou2 lan3 pei4 ting2 。
- zhou1 zhong1 ju1 jin4 zhi3 ， wu1 shang4 jian4 qin2 ling2 。
- di4 zuo4 you1 hui2 xi3 ， bang1 ren2 zui4 de2 xing3 。
- jiang1 sheng1 ming2 li4 li4 ， tu2 hua4 yan3 ting2 ting2 。
- shu3 dao4 chi2 xuan1 zhao4 ， han2 guan1 jin4 qi3 jiong1 。
- xi1 wen2 chu1 yu4 lü3 ， ping2 zhong4 zu2 feng2 ding1 。
- zhi2 bei3 yan1 dou1 xie1 ， ju1 dong1 yu3 zai3 ling2 。
- ye3 sui2 pei2 ling4 lü4 ， zhu2 wei4 wu3 gong1 qing1 。
- yu3 zhou4 qing1 feng1 cai3 ， chao2 ting2 chi2 dian3 xing2 。
- san1 bian1 pin2 zhang4 jie2 ， qi1 fu3 bian4 yi2 ting1 。
- jian1 zhong4 che1 fang1 gui3 ， guang1 xin1 ren4 fa1 xing2 。
- shi4 rong2 tang1 li3 xue3 ， wu4 zhuan3 shou3 zhong1 ping2 。
- qi3 zi3 chong1 ting2 mao4 ， zhi1 lan2 man3 dian4 xin1 。
- bao3 lian2 sen1 qi1 li4 ， le4 long2 fu4 can1 ling2 。
- you1 shi4 ning2 bei1 𫛳 ， gai1 ru2 zong3 shi2 ting2 。
- shu1 huai2 qing2 qian3 quan3 ， jie1 yu3 bu4 ling2 ping2 。
- yan2 he4 duo1 kong1 zhang4 ， jiang1 hu2 shao3 dai4 ling2 。
- yao2 chong2 zi1 ti4 tang3 ， ge3 liang4 yi4 ding1 ning2 。
- xiu4 qi4 heng2 lian2 huo4 ， hong2 en1 yan3 yi4 ying2 。
- de2 wei1 xun4 hu3 si4 ， dao4 li4 hua4 huang2 ming2 。
- feng1 sui4 han2 bian1 hou4 ， sang1 ma2 bi4 yuan3 jiong1 。
- nong2 xi1 niu2 𧥄 𧥄 ， bing1 jin4 ma3 jiong1 jiong1 。
- yan4 ze2 kuan1 xin1 zhu4 ， long2 sha1 ce4 er3 ting1 。
- xi2 nang2 ting2 cha1 yu3 ， lun2 ge2 huan3 yao2 ling2 。
- zhou1 lin3 reng2 duo1 shu3 ， yao2 jie1 zai4 chan3 mi4 。
- chang2 yang2 huang1 yu4 su4 ， mao4 cao3 ju1 xu1 ling2 。
- hu1 hua4 shuang1 lin2 huo3 ， e2 liu2 wu3 zhang4 xing1 。
- geng1 sheng1 you2 fo2 guo2 ， zhong1 wei4 li4 xian1 ting2 。
- ling2 qin3 ji1 chao2 luo4 ， wang2 shi1 jin4 du4 jing1 。
- xiao1 he2 sui1 zhen4 shu3 ， han2 xin4 wei4 yu2 xing2 。
- he4 ju4 xin1 hua2 biao3 ， jing1 gui1 jiu4 zi3 ming2 。
- yue4 ming2 kong1 jiao3 jiao3 ， feng1 yuan3 dan4 ling2 ling2 。
- zao3 sui4 meng2 tui1 jiang3 ， duo1 shi2 bei4 shi3 ling4 。
- pan2 can1 chuan2 ze2 meng3 ， yin1 tu3 jian4 huang2 ping2 。
- zhui1 zhuo2 can1 qun2 yu4 ， tiao2 he2 zuo4 wu3 qing1 。
- zi4 cong2 bei1 tian3 cui4 ， shui2 fu2 nian4 ling2 ping1 。
- dao4 lu4 yu1 xiu1 zu3 ， yin1 chen2 duo4 yao3 ming2 。
- kou3 qu1 wei2 mo4 mo4 ， tou2 dian3 zi4 xing1 xing1 。
- fa1 bai2 xin1 sui2 lao3 ， deng1 qing1 mu4 bu4 ming2 。
- you3 sheng1 hao4 jing3 luo4 ， wu2 lu4 wan3 che1 𫐉 。
- rui4 yi4 si1 yuan2 lao3 ， hui1 zhang1 bo1 da4 ting2 。
- yun2 tai2 xian1 deng4 yu3 ， yan1 ge2 zhong4 fang2 ling2 。
- wei4 jie3 lian2 wen1 zan4 ， he2 lao2 le4 gu4 ming2 。
- sun1 duo1 qi2 ji4 gu3 ， zi3 xi1 feng4 huang2 ling2 。
- sheng1 si3 sui1 wu2 han4 ， ai1 rong2 bu4 ren3 ling2 。
- yi4 cong2 yun2 ge2 han4 ， liang3 jian4 shui3 man4 ting1 。
- fei1 meng4 feng1 fan1 xu4 ， fu2 sheng1 lang4 juan4 ping2 。
- xi1 chen2 an4 shen3 ri4 ， shuang1 zhao4 lei4 ying2 ying2 。

## 注释

## 译文

## 赏析
