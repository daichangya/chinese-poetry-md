---
id: wang-zhi-yuan-ri-xue
title: 元日雪
titlePinyin: yuan2 ri4 xue3
titleSlug: yuan-ri-xue
author: 王铚
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 布和旧重王正月，佳祥元日初逢雪。
- 飘入椒觞气更苏，积满玉蒲水已怯。
- 岁历今才第一行，三百六十完未缺。
- 故使重窥混沌时，太素山川始融结。
- 但闻南陌流懽声，懒将西佛论初劫。
- 九门想得千官期，高耸岧峣白银阙。
- 事隠东林夜宿年，静洒僧窗更幽绝。
- 草堂人去空旧赏，梦入江山半明灭。
- 祗今纵横天上来，势压丘陵动溟渤。
- 映山更倚百尺楼，始见天工盛施设。
- 明日东风扫玉尘，输与寒梅乱花发。
- 壮观新年意气张，天巧空奇吾语拙。

## 拼音
- bu4 he2 jiu4 zhong4 wang2 zheng1 yue4 ， jia1 xiang2 yuan2 ri4 chu1 feng2 xue3 。
- piao1 ru4 jiao1 shang1 qi4 geng4 su1 ， ji1 man3 yu4 pu2 shui3 yi3 qie4 。
- sui4 li4 jin1 cai2 di4 yi1 hang2 ， san1 bai3 liu4 shi2 wan2 wei4 que1 。
- gu4 shi3 zhong4 kui1 hun4 dun4 shi2 ， tai4 su4 shan1 chuan1 shi3 rong2 jie2 。
- dan4 wen2 nan2 mo4 liu2 huan1 sheng1 ， lan3 jiang1 xi1 fo2 lun4 chu1 jie2 。
- jiu3 men2 xiang3 de2 qian1 guan1 qi1 ， gao1 song3 tiao2 yao2 bai2 yin2 que1 。
- shi4 yin3 dong1 lin2 ye4 su4 nian2 ， jing4 sa3 seng1 chuang1 geng4 you1 jue2 。
- cao3 tang2 ren2 qu4 kong1 jiu4 shang3 ， meng4 ru4 jiang1 shan1 ban4 ming2 mie4 。
- zhi1 jin1 zong4 heng2 tian1 shang4 lai2 ， shi4 ya1 qiu1 ling2 dong4 ming2 bo2 。
- ying4 shan1 geng4 yi3 bai3 chi3 lou2 ， shi3 jian4 tian1 gong1 sheng4 shi1 she4 。
- ming2 ri4 dong1 feng1 sao3 yu4 chen2 ， shu1 yu3 han2 mei2 luan4 hua1 fa1 。
- zhuang4 guan1 xin1 nian2 yi4 qi4 zhang1 ， tian1 qiao3 kong1 qi2 wu2 yu3 zhuo1 。

## 注释

## 译文

## 赏析
