---
id: wang-zhi-tiao-xi-seng-miao-xun-yu-qi-suo-ju-jing-yu-kai-xiao-xuan-chu-seng-ju-ji--a9d2b2be
title: 苕溪僧妙询于其所居浄域开小轩楚僧举季若为永名仆以陶靖节乘流遇坎之语榜曰乘遇亦足以触所遇而安不然虽无名可矣
titlePinyin: tiao2 xi1 seng1 miao4 xun2 yu2 qi2 suo3 ju1 jing4 yu4 kai1 xiao3 xuan1 chu3 seng1 ju3 ji4 ruo4 wei4 yong3 ming2 pu2 yi3 tao2 jing4 jie2 cheng2 liu2 yu4 kan3 zhi1 yu3 bang3 yue1 cheng2 yu4 yi4 zu2 yi3 chu4 suo3 yu4 er2 an1 bu4 ran2 sui1 wu2 ming2 ke3 yi3
titleSlug: tiao-xi-seng-miao-xun-yu-qi-suo-ju-jing-yu-kai-xiao-xuan-chu-seng-ju-ji--a9d2b2be
author: 王铚
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一性本为明，返为群物迷。
- 境浄皆径山，心清即苕溪。
- 启扉迥临湖，湖宽觉天低。
- 花木春艳艳，松竹凉凄凄。
- 凭栏快神襟，永与尘事暌。
- 归船动菰蒲，兴断残霞西。
- 浮烟暝自起，待得众羽栖。
- 贮空诸佛心，妙理何端倪。
- 乘流与遇坎，万理皆筌蹄。
- 聊陈渊明意，斧藻粲幽题。
- 岂有明月珠，祇照浊水泥。
- 期我老中林，灭迹为圃畦。
- 况复大开士，赋咏自攀跻。
- 禅深有根源，句圆无角圭。
- 乃知文字工，自与造化齐。

## 拼音
- yi2 xing4 ben3 wei4 ming2 ， fan3 wei4 qun2 wu4 mi2 。
- jing4 jing4 jie1 jing4 shan1 ， xin1 qing1 ji2 tiao2 xi1 。
- qi3 fei1 jiong3 lin2 hu2 ， hu2 kuan1 jue2 tian1 di1 。
- hua1 mu4 chun1 yan4 yan4 ， song1 zhu2 liang2 qi1 qi1 。
- ping2 lan2 kuai4 shen2 jin1 ， yong3 yu3 chen2 shi4 kui2 。
- gui1 chuan2 dong4 gu1 pu2 ， xing1 duan4 can2 xia2 xi1 。
- fu2 yan1 ming2 zi4 qi3 ， dai4 de2 zhong4 yu3 qi1 。
- zhu4 kong1 zhu1 fo2 xin1 ， miao4 li3 he2 duan1 ni2 。
- cheng2 liu2 yu3 yu4 kan3 ， wan4 li3 jie1 quan2 ti2 。
- liao2 chen2 yuan1 ming2 yi4 ， fu3 zao3 can4 you1 ti2 。
- qi3 you3 ming2 yue4 zhu1 ， qi2 zhao4 zhuo2 shui3 ni2 。
- qi1 wo3 lao3 zhong1 lin2 ， mie4 ji4 wei4 pu3 qi2 。
- kuang4 fu4 da4 kai1 shi4 ， fu4 yong3 zi4 pan1 ji1 。
- chan2 shen1 you3 gen1 yuan2 ， ju4 yuan2 wu2 jiao3 gui1 。
- nai3 zhi1 wen2 zi4 gong1 ， zi4 yu3 zao4 hua4 qi2 。

## 注释

## 译文

## 赏析
