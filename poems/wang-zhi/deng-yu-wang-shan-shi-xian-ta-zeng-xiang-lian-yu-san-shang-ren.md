---
id: wang-zhi-deng-yu-wang-shan-shi-xian-ta-zeng-xiang-lian-yu-san-shang-ren
title: 登育王山示现塔赠乡琏与三上人
titlePinyin: deng1 yu4 wang2 shan1 shi4 xian4 ta3 zeng4 xiang1 lian3 yu3 san1 shang4 ren2
titleSlug: deng-yu-wang-shan-shi-xian-ta-zeng-xiang-lian-yu-san-shang-ren
author: 王铚
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 危岫戴宝塔，亭亭起虚空。
- 金铎韵广乐，日夜锵天风。
- 气真逼云汉，兴逸追鸾鸿。
- 嘉有三禅子，超旷栖禅宫。
- 相追不惮远，幽致惟我同。
- 兴尽归一默，人逐归云东。
- 平轩架绝壑，上与绝顶通。
- 沧溟忽破碎，百川竞朝宗。
- 斜阳无远近，山乱高低红。
- 四表倏明晦，变化安可穷。
- 夜深风雨来，阴气夸骄雄。
- 响剧百谷咽，静若一气融。
- 明发石路干，清韵生寒松。

## 拼音
- wei1 xiu4 dai4 bao3 ta3 ， ting2 ting2 qi3 xu1 kong1 。
- jin1 duo2 yun4 guang3 le4 ， ri4 ye4 qiang1 tian1 feng1 。
- qi4 zhen1 bi1 yun2 han4 ， xing1 yi4 zhui1 luan2 hong2 。
- jia1 you3 san1 chan2 zi3 ， chao1 kuang4 qi1 chan2 gong1 。
- xiang1 zhui1 bu2 dan4 yuan3 ， you1 zhi4 wei2 wo3 tong2 。
- xing1 jin4 gui1 yi1 mo4 ， ren2 zhu2 gui1 yun2 dong1 。
- ping2 xuan1 jia4 jue2 he4 ， shang4 yu3 jue2 ding3 tong1 。
- cang1 ming2 hu1 po4 sui4 ， bai3 chuan1 jing4 chao2 zong1 。
- xie2 yang2 wu2 yuan3 jin4 ， shan1 luan4 gao1 di1 hong2 。
- si4 biao3 shu1 ming2 hui4 ， bian4 hua4 an1 ke3 qiong2 。
- ye4 shen1 feng1 yu3 lai2 ， yin1 qi4 kua1 jiao1 xiong2 。
- xiang3 ju4 bai3 gu3 yan4 ， jing4 ruo4 yi2 qi4 rong2 。
- ming2 fa1 shi2 lu4 gan1 ， qing1 yun4 sheng1 han2 song1 。

## 注释

## 译文

## 赏析
