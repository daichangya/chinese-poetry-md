---
id: wang-zhi-huang-zhou-qi-xia-lou-su-han-lin-suo-fu-xiao-zhou-heng-jie-chun-jiang-sh-dec05324
title: 黄州栖霞楼苏翰林所赋小舟横截春江是也曾竑父罢郡画为图求诗
titlePinyin: huang2 zhou1 qi1 xia2 lou2 su1 han4 lin2 suo3 fu4 xiao3 zhou1 heng2 jie2 chun1 jiang1 shi4 ye3 ceng2 hong2 fu4 ba4 jun4 hua4 wei4 tu2 qiu2 shi1
titleSlug: huang-zhou-qi-xia-lou-su-han-lin-suo-fu-xiao-zhou-heng-jie-chun-jiang-sh-dec05324
author: 王铚
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 铜雀不得鏁二乔，春江亦梦携西子。
- 此楼缥缈相风流，此恨缠绵在云水。
- 洞庭叶下愁湘君，不独阳台云雨神。
- 精神感通若相遇，梦境幻境皆成真。
- 黄州刺史清如镜，水光山色心同莹。
- 牧之出守到元之，谁解把诗闻万乘。
- 图成携得千里行，孤帆趁落斜阳城。
- 江头莫指挽邓处，离合古今同一情。

## 拼音
- tong2 que4 bu4 de2 suo3 er4 qiao2 ， chun1 jiang1 yi4 meng4 xie2 xi1 zi3 。
- ci3 lou2 piao1 miao3 xiang1 feng1 liu2 ， ci3 hen4 chan2 mian2 zai4 yun2 shui3 。
- dong4 ting2 ye4 xia4 chou2 xiang1 jun1 ， bu4 du2 yang2 tai2 yun2 yu3 shen2 。
- jing1 shen2 gan3 tong1 ruo4 xiang1 yu4 ， meng4 jing4 huan4 jing4 jie1 cheng2 zhen1 。
- huang2 zhou1 ci4 shi3 qing1 ru2 jing4 ， shui3 guang1 shan1 se4 xin1 tong2 ying2 。
- mu4 zhi1 chu1 shou3 dao4 yuan2 zhi1 ， shui2 jie3 ba3 shi1 wen2 wan4 sheng4 。
- tu2 cheng2 xie2 de2 qian1 li3 xing2 ， gu1 fan1 chen4 luo4 xie2 yang2 cheng2 。
- jiang1 tou2 mo4 zhi3 wan3 deng4 chu4 ， li2 he2 gu3 jin1 tong2 yi4 qing2 。

## 注释

## 译文

## 赏析
