---
id: wang-zhi-wu-ti
title: 无题
titlePinyin: wu2 ti2
titleSlug: wu-ti
author: 王铚
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三月柳花飞，东风绣香国。
- 桂影弄春光，飞琼怅分缺。
- 云舆返积霄，翠浪翻天末。
- 阆苑桃李花，莫使芳香歇。
- 缅怀霞中人，芙蕖艳秋色。
- 烟鸾吟碧空，行云不停刻。
- 何事寄红埃，悲声调绿发。
- 神观洞太虚，紫清注金格。
- 玉宸丹凤检，词章焕琼笈。
- 孰执招真旗，笙箫下空阙。
- 灵光湛法身，生死本无别。
- 妙合造化机，阴阳时出没。
- 欲识天中真，寒江浸明月。

## 拼音
- san1 yue4 liu3 hua1 fei1 ， dong1 feng1 xiu4 xiang1 guo2 。
- gui4 ying3 nong4 chun1 guang1 ， fei1 qiong2 chang4 fen1 que1 。
- yun2 yu2 fan3 ji1 xiao1 ， cui4 lang4 fan1 tian1 mo4 。
- lang2 yuan4 tao2 li3 hua1 ， mo4 shi3 fang1 xiang1 xie1 。
- mian3 huai2 xia2 zhong1 ren2 ， fu2 qu2 yan4 qiu1 se4 。
- yan1 luan2 yin2 bi4 kong1 ， xing2 yun2 bu4 ting2 ke4 。
- he2 shi4 ji4 hong2 ai1 ， bei1 sheng1 diao4 lü4 fa1 。
- shen2 guan1 dong4 tai4 xu1 ， zi3 qing1 zhu4 jin1 ge2 。
- yu4 chen2 dan1 feng4 jian3 ， ci2 zhang1 huan4 qiong2 ji2 。
- shu2 zhi2 zhao1 zhen1 qi2 ， sheng1 xiao1 xia4 kong1 que1 。
- ling2 guang1 zhan4 fa3 shen1 ， sheng1 si3 ben3 wu2 bie2 。
- miao4 he2 zao4 hua4 ji1 ， yin1 yang2 shi2 chu1 mo4 。
- yu4 shi2 tian1 zhong1 zhen1 ， han2 jiang1 jin4 ming2 yue4 。

## 注释

## 译文

## 赏析
