---
id: wang-zhi-ti-yu-shun-yu-mo-mei
title: 题俞舜俞墨梅
titlePinyin: ti2 yu2 shun4 yu2 mo4 mei2
titleSlug: ti-yu-shun-yu-mo-mei
author: 王质
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 杨无咎，透梅肝胆入梅心。
- 俞舜俞，刳梅皮骨到梅髓。
- 大江之西出二士，长淮以北屈两指。
- 吾尝菁村山中饱玩玉葳蕤，十里五里无他枝。
- 所恨俞子不同载，至今心系吴江湄。
- 吾尝竹山道上烂看蜡凌乱，三程两程行不断。
- 所恨俞子不同征，至今梦绕襄山畔。
- 百尺卷雪楼，十顷黄龙州。
- 此地遇俞子，此时逢孟秋。
- 巽二滕六皆未集，广寒宫中暗窃来相投。
- 一枝两枝虽不多，千林红紫无若何。
- 七尺八尺抑何短，万里莽苍亦云满。
- 赠尔一则语，收却万年功。
- 真梅蕴在磊块胸，幻梅流出精明瞳。
- 溟蒙摸索未有覩，惨淡经营何所从。
- 中庸大学松斋绎几转，楞严圆觉竹几繙数卷。
- 他时相逢江路傍，茫茫江月梅花香。
- 但见梅花普照眼，不为梅花空断肠。

## 拼音
- yang2 wu2 jiu4 ， tou4 mei2 gan1 dan3 ru4 mei2 xin1 。
- yu2 shun4 yu2 ， ku1 mei2 pi2 gu3 dao4 mei2 sui3 。
- da4 jiang1 zhi1 xi1 chu1 er4 shi4 ， chang2 huai2 yi3 bei3 qu1 liang3 zhi3 。
- wu2 chang2 jing1 cun1 shan1 zhong1 bao3 wan2 yu4 wei1 rui2 ， shi2 li3 wu3 li3 wu2 ta1 zhi1 。
- suo3 hen4 yu2 zi3 bu4 tong2 zai3 ， zhi4 jin1 xin1 xi4 wu2 jiang1 mei2 。
- wu2 chang2 zhu2 shan1 dao4 shang4 lan4 kan4 la4 ling2 luan4 ， san1 cheng2 liang3 cheng2 xing2 bu2 duan4 。
- suo3 hen4 yu2 zi3 bu4 tong2 zheng1 ， zhi4 jin1 meng4 rao4 xiang1 shan1 pan4 。
- bai3 chi3 juan4 xue3 lou2 ， shi2 qing3 huang2 long2 zhou1 。
- ci3 di4 yu4 yu2 zi3 ， ci3 shi2 feng2 meng4 qiu1 。
- xun4 er4 teng2 liu4 jie1 wei4 ji2 ， guang3 han2 gong1 zhong1 an4 qie4 lai2 xiang1 tou2 。
- yi4 zhi1 liang3 zhi1 sui1 bu4 duo1 ， qian1 lin2 hong2 zi3 wu2 ruo4 he2 。
- qi1 chi3 ba1 chi3 yi4 he2 duan3 ， wan4 li3 mang3 cang1 yi4 yun2 man3 。
- zeng4 er3 yi4 ze2 yu3 ， shou1 que4 wan4 nian2 gong1 。
- zhen1 mei2 yun4 zai4 lei3 kuai4 xiong1 ， huan4 mei2 liu2 chu1 jing1 ming2 tong2 。
- ming2 meng2 mo1 suo3 wei4 you3 du3 ， can3 dan4 jing1 ying2 he2 suo3 cong2 。
- zhong1 yong1 da4 xue2 song1 zhai1 yi4 ji3 zhuan3 ， leng2 yan2 yuan2 jue2 zhu2 ji3 fan1 shu4 juan4 。
- ta1 shi2 xiang1 feng2 jiang1 lu4 bang4 ， mang2 mang2 jiang1 yue4 mei2 hua1 xiang1 。
- dan4 jian4 mei2 hua1 pu3 zhao4 yan3 ， bu2 wei4 mei2 hua1 kong1 duan4 chang2 。

## 注释

## 译文

## 赏析
