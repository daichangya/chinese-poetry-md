---
id: wang-zhi-pei-lin-shou-you-nan-hu-yue-xia-ge
title: 陪林守游南湖月下歌
titlePinyin: pei2 lin2 shou3 you2 nan2 hu2 yue4 xia4 ge1
titleSlug: pei-lin-shou-you-nan-hu-yue-xia-ge
author: 王质
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 紫霄峰头云破涌明月，翠华洞里烟冷生清风。
- 水光上下相映碧，小舟飞入玻瓈中。
- 荷露白凝珠，蓼花红缀米。
- 沈沈水晶宫，金波几千里。
- 君不见风流太守醉似泥，倒著接䍠骑马归。
- 南湖风月君不知，问君何似高阳池。
- 翡翠杓，金叵罗，劝君一杯酒，听我南湖歌。
- 清风明月万古长如此，有酒不乐将奈何。

## 拼音
- zi3 xiao1 feng1 tou2 yun2 po4 yong3 ming2 yue4 ， cui4 hua2 dong4 li3 yan1 leng3 sheng1 qing1 feng1 。
- shui3 guang1 shang4 xia4 xiang1 ying4 bi4 ， xiao3 zhou1 fei1 ru4 bo1 li2 zhong1 。
- he2 lu4 bai2 ning2 zhu1 ， liao3 hua1 hong2 zhui4 mi3 。
- shen3 shen3 shui3 jing1 gong1 ， jin1 bo1 ji3 qian1 li3 。
- jun1 bu2 jian4 feng1 liu2 tai4 shou3 zui4 si4 ni2 ， dao3 zhu4 jie1 䍠 qi2 ma3 gui1 。
- nan2 hu2 feng1 yue4 jun1 bu4 zhi1 ， wen4 jun1 he2 si4 gao1 yang2 chi2 。
- fei3 cui4 shao2 ， jin1 po3 luo2 ， quan4 jun1 yi4 bei1 jiu3 ， ting1 wo3 nan2 hu2 ge1 。
- qing1 feng1 ming2 yue4 wan4 gu3 chang2 ru2 ci3 ， you3 jiu3 bu2 le4 jiang1 nai4 he2 。

## 注释

## 译文

## 赏析
