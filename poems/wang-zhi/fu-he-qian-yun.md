---
id: wang-zhi-fu-he-qian-yun
title: 复和前韵
titlePinyin: fu4 he2 qian2 yun4
titleSlug: fu-he-qian-yun
author: 王质
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小窗厌读牛毛书，径思一苇航江湖。
- 英英山色著眉宇，炯炯波光明发肤。
- 清风蓑笠明月棹，为我洗濯尘埃裾。
- 功名暂寄痴儿手，烟云且与闲人娱。
- 浴凫飞鹭总相识，近水远山俱可庐。
- 东游会稽略沧海，西跨震泽窥姑苏。
- 小官趋事苦奔走，大官忧国多嗟吁。
- 幸今未挂衣冠籍，浮家泛宅谁能拘。
- 天朝多士森列宿，氐房奎壁牛女虚。
- 如公第一等人物，故应策辔飞云衢。
- 得印安用如斗大，握笔会使如椽粗。
- 玉堂静夜掣铃索，卧听宫点鸣铜壶。
- 日闲剖茗碎鸾凤，霜清把酒倾醍醐。
- 记取江南子王子，溪边共立春风蒲。
- 及今未趋紫宸列，尚容时挽张公须。
- 奚奴剩背古锦囊，与公痛咀溪山腴。

## 拼音
- xiao3 chuang1 yan4 du2 niu2 mao2 shu1 ， jing4 si1 yi4 wei3 hang2 jiang1 hu2 。
- ying1 ying1 shan1 se4 zhu4 mei2 yu3 ， jiong3 jiong3 bo1 guang1 ming2 fa1 fu1 。
- qing1 feng1 suo1 li4 ming2 yue4 zhao4 ， wei4 wo3 xi3 zhuo2 chen2 ai1 ju1 。
- gong1 ming2 zan4 ji4 chi1 er2 shou3 ， yan1 yun2 qie3 yu3 xian2 ren2 yu2 。
- yu4 fu2 fei1 lu4 zong3 xiang1 shi2 ， jin4 shui3 yuan3 shan1 ju4 ke3 lu2 。
- dong1 you2 hui4 ji1 lüe4 cang1 hai3 ， xi1 kua4 zhen4 ze2 kui1 gu1 su1 。
- xiao3 guan1 qu1 shi4 ku3 ben1 zou3 ， da4 guan1 you1 guo2 duo1 jie1 xu1 。
- xing4 jin1 wei4 gua4 yi1 guan1 ji2 ， fu2 jia1 fan4 zhai2 shui2 neng2 ju1 。
- tian1 chao2 duo1 shi4 sen1 lie4 su4 ， di1 fang2 kui2 bi4 niu2 nü3 xu1 。
- ru2 gong1 di4 yi1 deng3 ren2 wu4 ， gu4 ying4 ce4 pei4 fei1 yun2 qu2 。
- de2 yin4 an1 yong4 ru2 dou4 da4 ， wo4 bi3 hui4 shi3 ru2 chuan2 cu1 。
- yu4 tang2 jing4 ye4 che4 ling2 suo3 ， wo4 ting1 gong1 dian3 ming2 tong2 hu2 。
- ri4 xian2 pou1 ming2 sui4 luan2 feng4 ， shuang1 qing1 ba3 jiu3 qing1 ti2 hu2 。
- ji4 qu3 jiang1 nan2 zi3 wang2 zi3 ， xi1 bian1 gong4 li4 chun1 feng1 pu2 。
- ji2 jin1 wei4 qu1 zi3 chen2 lie4 ， shang4 rong2 shi2 wan3 zhang1 gong1 xu1 。
- xi1 nu2 sheng4 bei4 gu3 jin3 nang2 ， yu3 gong1 tong4 zui3 xi1 shan1 yu2 。

## 注释

## 译文

## 赏析
