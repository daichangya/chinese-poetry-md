---
id: wang-zhi-song-shi-bing-qing
title: 送施丙卿
titlePinyin: song4 shi1 bing3 qing1
titleSlug: song-shi-bing-qing
author: 王质
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 嗣宗仲容天下无，施家更与阮家殊。
- 舍人骑星上天衢，令君抱云守仙都。
- 氐房奎壁牛女虚，岂肯使人清晖孤。
- 舍人桃李将吹嘘，青青白白并朱朱。
- 子昔绿水敷红蕖，速谢香火归诸胥。
- 元丰欧阳元祐苏，黄晁张秦皆其徒。
- 子所标准前规摹，策勋岂不真良图。
- 甘王楼下百日余，展尽胸襟渺江湖。
- 今年大燎然洪炉，独此冰玉涵秋菰。
- 玉山玉水清而腴，山南山北多仙庐。
- 居仁宝玦敲珊瑚，吉甫金椀倾醍醐。
- 山东文豪尹大夫，银河赤岸通方壶。
- 三山仙伯飘飘俱，端明殿老争抟扶。
- 子乃奔轶攀其须，明月在天不可呼。
- 掇拾堕黑云模糊，三台北斗韩尚书。
- 芙蓉旌旗驻飞车，低挽凤凰追鲸鱼。
- 高搴麒麟起玉除，定不遗子鲛人珠。
- 宜春宣曲骖皇舆，尚书许我能起予。
- 飞黄一向抛蟾蜍，不识尊意今何如。
- 四十有六垂桑榆，西湖寒雪参清娱。
- 飞琼砰磕波文粗，卓玉棱嶒山骨癯。
- 尚书尚书切勿疎，我久寂历西山隅。
- 尚书击鼓群龙趋，我岂不解吹笙竽。
- 青枫红叶秋风初，风声猎猎摇江蒲，矫首河汉且长吁。

## 拼音
- si4 zong1 zhong4 rong2 tian1 xia4 wu2 ， shi1 jia1 geng4 yu3 ruan3 jia1 shu1 。
- she4 ren2 qi2 xing1 shang4 tian1 qu2 ， ling4 jun1 bao4 yun2 shou3 xian1 dou1 。
- di1 fang2 kui2 bi4 niu2 nü3 xu1 ， qi3 ken3 shi3 ren2 qing1 hui1 gu1 。
- she4 ren2 tao2 li3 jiang1 chui1 xu1 ， qing1 qing1 bai2 bai2 bing4 zhu1 zhu1 。
- zi3 xi1 lü4 shui3 fu1 hong2 qu2 ， su4 xie4 xiang1 huo3 gui1 zhu1 xu1 。
- yuan2 feng1 ou1 yang2 yuan2 you4 su1 ， huang2 chao2 zhang1 qin2 jie1 qi2 tu2 。
- zi3 suo3 biao1 zhun3 qian2 gui1 mo2 ， ce4 xun1 qi3 bu4 zhen1 liang2 tu2 。
- gan1 wang2 lou2 xia4 bai3 ri4 yu2 ， zhan3 jin4 xiong1 jin1 miao3 jiang1 hu2 。
- jin1 nian2 da4 liao2 ran2 hong2 lu2 ， du2 ci3 bing1 yu4 han2 qiu1 gu1 。
- yu4 shan1 yu4 shui3 qing1 er2 yu2 ， shan1 nan2 shan1 bei3 duo1 xian1 lu2 。
- ju1 ren2 bao3 jue2 qiao1 shan1 hu2 ， ji2 fu3 jin1 wan3 qing1 ti2 hu2 。
- shan1 dong1 wen2 hao2 yin3 dai4 fu0 ， yin2 he2 chi4 an4 tong1 fang1 hu2 。
- san1 shan1 xian1 bo2 piao1 piao1 ju4 ， duan1 ming2 dian4 lao3 zheng1 tuan2 fu2 。
- zi3 nai3 ben1 yi4 pan1 qi2 xu1 ， ming2 yue4 zai4 tian1 bu4 ke3 hu1 。
- duo1 shi2 duo4 hei1 yun2 mo2 hu0 ， san1 tai2 bei3 dou4 han2 shang4 shu1 。
- fu2 rong2 jing1 qi2 zhu4 fei1 che1 ， di1 wan3 feng4 huang2 zhui1 jing1 yu2 。
- gao1 qian1 qi2 lin2 qi3 yu4 chu2 ， ding4 bu4 yi2 zi3 jiao1 ren2 zhu1 。
- yi2 chun1 xuan1 qu3 can1 huang2 yu2 ， shang4 shu1 xu3 wo3 neng2 qi3 yu3 。
- fei1 huang2 yi2 xiang4 pao1 chan2 chu2 ， bu4 shi2 zun1 yi4 jin1 he2 ru2 。
- si4 shi2 you3 liu4 chui2 sang1 yu2 ， xi1 hu2 han2 xue3 can1 qing1 yu2 。
- fei1 qiong2 peng1 ke1 bo1 wen2 cu1 ， zhuo2 yu4 leng2 ceng2 shan1 gu3 qu2 。
- shang4 shu1 shang4 shu1 qie4 wu4 shu1 ， wo3 jiu3 ji4 li4 xi1 shan1 yu2 。
- shang4 shu1 ji1 gu3 qun2 long2 qu1 ， wo3 qi3 bu4 jie3 chui1 sheng1 yu2 。
- qing1 feng1 hong2 ye4 qiu1 feng1 chu1 ， feng1 sheng1 lie4 lie4 yao2 jiang1 pu2 ， jiao3 shou3 he2 han4 qie3 chang2 xu1 。

## 注释

## 译文

## 赏析
