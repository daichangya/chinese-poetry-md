---
id: wang-zhi-ci-yun-lu-xing-zhi-jian-tou-yin-yi-fu-bie
title: 次韵率行之见投因以赋别
titlePinyin: ci4 yun4 lü4 xing2 zhi1 jian4 tou2 yin1 yi3 fu4 bie2
titleSlug: ci-yun-lu-xing-zhi-jian-tou-yin-yi-fu-bie
author: 王铚
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 素空零玉露，碧梧堕金井。
- 周年不待人，去我如断绠。
- 归翼懒飞翔，老骥倦驰骋。
- 山空风月满，人恋松桂影。
- 穷方屡厄陈，喜动初入郢。
- 文豪获胜游，羁思发深省。
- 周原富十箱，汉仪重九鼎。
- 王谢乐江海，巢由本箕颍。
- 谈深光明藏，游遍妙峰顶。
- 颂橘悲屈平，赋梅思宋璟。
- 炎凉梁上燕，喜怒坎中黾。
- 千年六龙辔，万事一渔艇。
- 居人望归骑，暝色暗前岭。
- 浅学字识丁，美穴鱼知丙。
- 书随新雁行，慰我心炯炯。

## 拼音
- su4 kong1 ling2 yu4 lu4 ， bi4 wu2 duo4 jin1 jing3 。
- zhou1 nian2 bu2 dai4 ren2 ， qu4 wo3 ru2 duan4 geng3 。
- gui1 yi4 lan3 fei1 xiang2 ， lao3 ji4 juan4 chi2 cheng3 。
- shan1 kong1 feng1 yue4 man3 ， ren2 lian4 song1 gui4 ying3 。
- qiong2 fang1 lü3 e4 chen2 ， xi3 dong4 chu1 ru4 ying3 。
- wen2 hao2 huo4 sheng4 you2 ， ji1 si1 fa1 shen1 sheng3 。
- zhou1 yuan2 fu4 shi2 xiang1 ， han4 yi2 chong2 jiu3 ding3 。
- wang2 xie4 le4 jiang1 hai3 ， chao2 you2 ben3 ji1 ying3 。
- tan2 shen1 guang1 ming2 cang2 ， you2 bian4 miao4 feng1 ding3 。
- song4 ju2 bei1 qu1 ping2 ， fu4 mei2 si1 song4 jing3 。
- yan2 liang2 liang2 shang4 yan4 ， xi3 nu4 kan3 zhong1 mian3 。
- qian1 nian2 liu4 long2 pei4 ， wan4 shi4 yi4 yu2 ting3 。
- ju1 ren2 wang4 gui1 qi2 ， ming2 se4 an4 qian2 ling3 。
- qian3 xue2 zi4 shi2 ding1 ， mei3 xue2 yu2 zhi1 bing3 。
- shu1 sui2 xin1 yan4 xing2 ， wei4 wo3 xin1 jiong3 jiong3 。

## 注释

## 译文

## 赏析
