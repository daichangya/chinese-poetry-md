---
id: wang-zhi-zeng-kai-huai-dao-ren
title: 赠开怀道人
titlePinyin: zeng4 kai1 huai2 dao4 ren2
titleSlug: zeng-kai-huai-dao-ren
author: 王质
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 达磨只履投西归，一只迺为汝所持。
- 汝持此只将奚为，十方三世包无遗。
- 大挠十干十二支，衍作六十花参差。
- 释迦佛亦不出斯，丈六身外还属谁。
- 七十九年略可推，无始劫来何从知。
- 可满盛著瑯琊儿，任汝胎年月日时。
- 乌窠披上粗缯衣，龙尾引入黄金墀。
- 平川袤野观游丝，东西南北随风飞，水流云在俱迟迟。
- 凡度眼者都忘机，一物今古长光辉。
- 无头无尾无骨皮，无男无女无妾妻，无肝无胆无心脾。
- 大率一切皆无之，太空赤立孤凄凄。
- 珞琭忽见全如痴，何况吕李杨徐奚。
- 我命居申西南维，我身在未正直西。
- 腊月三十日到来，此身此命成烟霏。
- 卷起卦盘收卦棋，梅轩共看花阴移。

## 拼音
- da2 mo2 zhi1 lü3 tou2 xi1 gui1 ， yi4 zhi1 nai3 wei4 ru3 suo3 chi2 。
- ru3 chi2 ci3 zhi1 jiang1 xi1 wei4 ， shi2 fang1 san1 shi4 bao1 wu2 yi2 。
- da4 nao2 shi2 gan1 shi2 er4 zhi1 ， yan3 zuo4 liu4 shi2 hua1 cen1 ci1 。
- shi4 jia1 fo2 yi4 bu4 chu1 si1 ， zhang4 liu4 shen1 wai4 hai2 shu3 shui2 。
- qi1 shi2 jiu3 nian2 lüe4 ke3 tui1 ， wu2 shi3 jie2 lai2 he2 cong2 zhi1 。
- ke3 man3 sheng4 zhu4 lang2 ya2 er2 ， ren4 ru3 tai1 nian2 yue4 ri4 shi2 。
- wu1 ke1 pi1 shang4 cu1 zeng1 yi1 ， long2 wei3 yin3 ru4 huang2 jin1 chi2 。
- ping2 chuan1 mao4 ye3 guan1 you2 si1 ， dong1 xi1 nan2 bei3 sui2 feng1 fei1 ， shui3 liu2 yun2 zai4 ju4 chi2 chi2 。
- fan2 du4 yan3 zhe3 dou1 wang4 ji1 ， yi2 wu4 jin1 gu3 chang2 guang1 hui1 。
- wu2 tou2 wu2 wei3 wu2 gu3 pi2 ， wu2 nan2 wu2 nü3 wu2 qie4 qi1 ， wu2 gan1 wu2 dan3 wu2 xin1 pi2 。
- da4 lü4 yi2 qie4 jie1 wu2 zhi1 ， tai4 kong1 chi4 li4 gu1 qi1 qi1 。
- luo4 lu4 hu1 jian4 quan2 ru2 chi1 ， he2 kuang4 lü3 li3 yang2 xu2 xi1 。
- wo3 ming4 ju1 shen1 xi1 nan2 wei2 ， wo3 shen1 zai4 wei4 zheng4 zhi2 xi1 。
- la4 yue4 san1 shi2 ri4 dao4 lai2 ， ci3 shen1 ci3 ming4 cheng2 yan1 fei1 。
- juan3 qi3 gua4 pan2 shou1 gua4 qi2 ， mei2 xuan1 gong4 kan4 hua1 yin1 yi2 。

## 注释

## 译文

## 赏析
