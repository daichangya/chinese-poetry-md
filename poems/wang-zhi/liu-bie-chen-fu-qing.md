---
id: wang-zhi-liu-bie-chen-fu-qing
title: 留别陈阜卿
titlePinyin: liu2 bie2 chen2 fu4 qing1
titleSlug: liu-bie-chen-fu-qing
author: 王质
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巍巍堂堂陈豫章，身长五尺名八方。
- 千钧宝鼎荐禘尝，百围大木宜宫堂。
- 迺者从之在建康，抉云望见奎娄张。
- 一言拓我万里疆，眇视六合挥八荒。
- 震雳雷电飞清霜，群灵错漠无晶光。
- 天驷超逸奔绝缰，搀抢敛旗雕赤芒。
- 鸿鹄之上日月旁，翩翩孤影摇苍茫。
- 大儿太史公子长，小儿元和韩侍郎。
- 夔龙稷契伊傅姜，青天白日雁成行。
- 眈眈我负千钟囊，置在公前一针铓。
- 东齐南楚服晋强，而况胡沈梁江黄。
- 今我不乐思还乡，石头渡口呼归航。
- 不独别离多慨慷，时事关心神转伤。
- 一为公歌臣马良，黄尘蔽人声不扬。
- 公何时乎归庙廊，土囊风怒於菟骧。
- 焕发海藏龙宫藏，满朝桂术参芝香。
- 三湔三衅我冠裳，只轮小车两仆将。
- 不然扁舟下潇湘，参差孤起横沧浪。
- 复欲淮南耕战场，傍锄春草卧斜阳。
- 惠山树石极葱苍，傥来相对高僧房。

## 拼音
- wei1 wei1 tang2 tang2 chen2 yu4 zhang1 ， shen1 chang2 wu3 chi3 ming2 ba1 fang1 。
- qian1 jun1 bao3 ding3 jian4 di4 chang2 ， bai3 wei2 da4 mu4 yi2 gong1 tang2 。
- nai3 zhe3 cong2 zhi1 zai4 jian4 kang1 ， jue2 yun2 wang4 jian4 kui2 lou2 zhang1 。
- yi4 yan2 tuo4 wo3 wan4 li3 jiang1 ， miao3 shi4 liu4 he2 hui1 ba1 huang1 。
- zhen4 li4 lei2 dian4 fei1 qing1 shuang1 ， qun2 ling2 cuo4 mo4 wu2 jing1 guang1 。
- tian1 si4 chao1 yi4 ben1 jue2 jiang1 ， chan1 qiang3 lian3 qi2 diao1 chi4 mang2 。
- hong2 hu2 zhi1 shang4 ri4 yue4 pang2 ， pian1 pian1 gu1 ying3 yao2 cang1 mang2 。
- da4 er2 tai4 shi3 gong1 zi3 chang2 ， xiao3 er2 yuan2 he2 han2 shi4 lang2 。
- kui2 long2 ji4 qi4 yi1 fu4 jiang1 ， qing1 tian1 bai2 ri4 yan4 cheng2 xing2 。
- dan1 dan1 wo3 fu4 qian1 zhong1 nang2 ， zhi4 zai4 gong1 qian2 yi4 zhen1 mang2 。
- dong1 qi2 nan2 chu3 fu2 jin4 qiang2 ， er2 kuang4 hu2 shen3 liang2 jiang1 huang2 。
- jin1 wo3 bu2 le4 si1 huan2 xiang1 ， shi2 tou0 du4 kou3 hu1 gui1 hang2 。
- bu4 du2 bie2 li2 duo1 kai3 kang1 ， shi2 shi4 guan1 xin1 shen2 zhuan3 shang1 。
- yi2 wei4 gong1 ge1 chen2 ma3 liang2 ， huang2 chen2 bi4 ren2 sheng1 bu4 yang2 。
- gong1 he2 shi2 hu1 gui1 miao4 lang2 ， tu3 nang2 feng1 nu4 wu1 tu2 xiang1 。
- huan4 fa1 hai3 cang2 long2 gong1 cang2 ， man3 chao2 gui4 shu4 can1 zhi1 xiang1 。
- san1 jian1 san1 xin4 wo3 guan1 shang0 ， zhi1 lun2 xiao3 che1 liang3 pu2 jiang1 。
- bu4 ran2 pian1 zhou1 xia4 xiao1 xiang1 ， cen1 ci1 gu1 qi3 heng2 cang1 lang4 。
- fu4 yu4 huai2 nan2 geng1 zhan4 chang3 ， bang4 chu2 chun1 cao3 wo4 xie2 yang2 。
- hui4 shan1 shu4 shi2 ji2 cong1 cang1 ， tang3 lai2 xiang1 dui4 gao1 seng1 fang2 。

## 注释

## 译文

## 赏析
