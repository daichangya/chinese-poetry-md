---
id: wang-zhi-ti-gong-jia-mou-mo-mei
title: 题龚嘉谋墨梅
titlePinyin: ti2 gong1 jia1 mou2 mo4 mei2
titleSlug: ti-gong-jia-mou-mo-mei
author: 王质
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梅花一枝复一枝，是邪非邪吾不知。
- 空堂惨淡寒寂寞，安得璀璨生光辉。
- 今朝朔云覆江野，无乃雪花冲屋楣。
- 少定徐观元不尔，壁上横陈皆不飞。
- 摩挲零乱争欲动，亟避又不来沾衣。
- 稍悟寒英著明缟，已信未信犹衔疑。
- 虽然是梅不是雪，亦岂人力攘天机。
- 伸脚欲下俄复缩，泠泠亦似奔湍溪。
- 忽听簷牙啅林雀，纷纷惊下玉葳蕤。
- 鼻端三嗅定何有，萧骚若有霜风吹。
- 乃是瀼溪小龚子，搦笔泛翰生清奇。
- 老杜见松被松吓，王子见梅遭梅欺。
- 却忆西湖疏影里，断桥流水袖香归。

## 拼音
- mei2 hua1 yi4 zhi1 fu4 yi4 zhi1 ， shi4 xie2 fei1 xie2 wu2 bu4 zhi1 。
- kong1 tang2 can3 dan4 han2 ji4 mo4 ， an1 de2 cui3 can4 sheng1 guang1 hui1 。
- jin1 chao2 shuo4 yun2 fu4 jiang1 ye3 ， wu2 nai3 xue3 hua1 chong1 wu1 mei2 。
- shao3 ding4 xu2 guan1 yuan2 bu4 er3 ， bi4 shang4 heng2 chen2 jie1 bu4 fei1 。
- mo2 suo1 ling2 luan4 zheng1 yu4 dong4 ， ji2 bi4 you4 bu4 lai2 zhan1 yi1 。
- shao1 wu4 han2 ying1 zhu4 ming2 gao3 ， yi3 xin4 wei4 xin4 you2 xian2 yi2 。
- sui1 ran2 shi4 mei2 bu2 shi4 xue3 ， yi4 qi3 ren2 li4 rang3 tian1 ji1 。
- shen1 jiao3 yu4 xia4 e2 fu4 suo1 ， ling2 ling2 yi4 si4 ben1 tuan1 xi1 。
- hu1 ting1 yan2 ya2 zhuo2 lin2 que4 ， fen1 fen1 jing1 xia4 yu4 wei1 rui2 。
- bi2 duan1 san1 xiu4 ding4 he2 you3 ， xiao1 sao1 ruo4 you3 shuang1 feng1 chui1 。
- nai3 shi4 rang2 xi1 xiao3 gong1 zi3 ， nuo4 bi3 fan4 han4 sheng1 qing1 qi2 。
- lao3 du4 jian4 song1 bei4 song1 xia4 ， wang2 zi3 jian4 mei2 zao1 mei2 qi1 。
- que4 yi4 xi1 hu2 shu1 ying3 li3 ， duan4 qiao2 liu2 shui3 xiu4 xiang1 gui1 。

## 注释

## 译文

## 赏析
