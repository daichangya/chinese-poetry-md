---
id: wang-zhi-shan-zhong-mei-hua-sheng-kai-xi-zuo
title: 山中梅花盛开戏作
titlePinyin: shan1 zhong1 mei2 hua1 sheng4 kai1 xi4 zuo4
titleSlug: shan-zhong-mei-hua-sheng-kai-xi-zuo
author: 王铚
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 化工难回天地春，下遣第一天仙人。
- 前驱飞雪助幽绝，千里隔尽埃与尘。
- 何心百卉擅独秀，寒入万物无精神。
- 绰约肌肤莹香玉，借与东皇立花国。
- 开破天地发生心，引出世问凡草木。
- 品流不数广寒宫，为嫌月姊长孀独。
- 波上轻云掌上身，有来比肩皆尘俗。
- 须知尤物到绝言，从昔华词吟不足。
- 溪回路转一枝斜，可惜天寒倚修竹。
- 穷涂游子岁华晚，肠断夜投山馆宿。
- 古今幽怨不尽情，更入凄凉笛中曲。
- 荒山偶赋梅花诗，伫立花前香在衣。
- 伤心不忍别红紫，付与晓风零乱飞。

## 拼音
- hua4 gong1 nan2 hui2 tian1 di4 chun1 ， xia4 qian3 di4 yi1 tian1 xian1 ren2 。
- qian2 qu1 fei1 xue3 zhu4 you1 jue2 ， qian1 li3 ge2 jin4 ai1 yu3 chen2 。
- he2 xin1 bai3 hui4 shan4 du2 xiu4 ， han2 ru4 wan4 wu4 wu2 jing1 shen2 。
- chuo4 yue1 ji1 fu1 ying2 xiang1 yu4 ， jie4 yu3 dong1 huang2 li4 hua1 guo2 。
- kai1 po4 tian1 di4 fa1 sheng1 xin1 ， yin3 chu1 shi4 wen4 fan2 cao3 mu4 。
- pin3 liu2 bu2 shu4 guang3 han2 gong1 ， wei4 xian2 yue4 zi3 chang2 shuang1 du2 。
- bo1 shang4 qing1 yun2 zhang3 shang4 shen1 ， you3 lai2 bi3 jian1 jie1 chen2 su2 。
- xu1 zhi1 you2 wu4 dao4 jue2 yan2 ， cong2 xi1 hua2 ci2 yin2 bu4 zu2 。
- xi1 hui2 lu4 zhuan3 yi4 zhi1 xie2 ， ke3 xi1 tian1 han2 yi3 xiu1 zhu2 。
- qiong2 tu2 you2 zi3 sui4 hua2 wan3 ， chang2 duan4 ye4 tou2 shan1 guan3 su4 。
- gu3 jin1 you1 yuan4 bu2 jin4 qing2 ， geng4 ru4 qi1 liang2 di2 zhong1 qu3 。
- huang1 shan1 ou3 fu4 mei2 hua1 shi1 ， zhu4 li4 hua1 qian2 xiang1 zai4 yi1 。
- shang1 xin1 bu4 ren3 bie2 hong2 zi3 ， fu4 yu3 xiao3 feng1 ling2 luan4 fei1 。

## 注释

## 译文

## 赏析
