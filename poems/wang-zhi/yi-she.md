---
id: wang-zhi-yi-she
title: 异蛇
titlePinyin: yi4 she2
titleSlug: yi-she
author: 王质
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 非蛟非龙奚为耶，杳霭是蛇或非蛇。
- 躯如三丈中庐栋，声如二尺单夫车。
- 汹涌西来复南去，激碎满川波浪花。
- 尔等陆产殊水产，亦有水产非其家。
- 平生康庄在菅莽，胡乃出没同鱼虾。
- 无何变化不俄顷，野鸭凌乱扬风沙。
- 向来鳞甲渺烟雾，但见浦溆连蒹葭。
- 立凭石树踏莎草，隄前隄后听虾蟆。
- 南山之趾西湖腹，是日有物横空拏。
- 一爪二角色纯黑，乱云奔走相谽谺。
- 得非此物即此蛇，是否恍惚空喧哗。
- 虹腰余飞雨脚断，夕阳半阁西山斜。

## 拼音
- fei1 jiao1 fei1 long2 xi1 wei4 ye1 ， yao3 ai3 shi4 she2 huo4 fei1 she2 。
- qu1 ru2 san1 zhang4 zhong1 lu2 dong4 ， sheng1 ru2 er4 chi3 dan1 fu1 che1 。
- xiong1 yong3 xi1 lai2 fu4 nan2 qu4 ， ji1 sui4 man3 chuan1 bo1 lang4 hua1 。
- er3 deng3 lu4 chan3 shu1 shui3 chan3 ， yi4 you3 shui3 chan3 fei1 qi2 jia1 。
- ping2 sheng1 kang1 zhuang1 zai4 jian1 mang3 ， hu2 nai3 chu1 mo4 tong2 yu2 xia1 。
- wu2 he2 bian4 hua4 bu4 e2 qing3 ， ye3 ya1 ling2 luan4 yang2 feng1 sha1 。
- xiang4 lai2 lin2 jia3 miao3 yan1 wu4 ， dan4 jian4 pu3 xu4 lian2 jian1 jia1 。
- li4 ping2 shi2 shu4 ta4 suo1 cao3 ， di1 qian2 di1 hou4 ting1 ha2 ma2 。
- nan2 shan1 zhi1 zhi3 xi1 hu2 fu4 ， shi4 ri4 you3 wu4 heng2 kong1 na2 。
- yi4 zhua3 er4 jue2 se4 chun2 hei1 ， luan4 yun2 ben1 zou3 xiang1 han1 xia1 。
- de2 fei1 ci3 wu4 ji2 ci3 she2 ， shi4 fou3 huang3 hu1 kong1 xuan1 hua2 。
- hong2 yao1 yu2 fei1 yu3 jiao3 duan4 ， xi1 yang2 ban4 ge2 xi1 shan1 xie2 。

## 注释

## 译文

## 赏析
