---
id: wang-zhi-zhou-zhong-ye-xue-du-zheng-qing-jiao-shou-jin-shi-zhe-fu-bi-ju-bing-yi-wei-bie
title: 舟中夜雪读正卿教授近诗辄赋鄙句并以为别
titlePinyin: zhou1 zhong1 ye4 xue3 du2 zheng4 qing1 jiao4 shou4 jin4 shi1 zhe2 fu4 bi3 ju4 bing4 yi3 wei2 bie2
titleSlug: zhou-zhong-ye-xue-du-zheng-qing-jiao-shou-jin-shi-zhe-fu-bi-ju-bing-yi-wei-bie
author: 王铚
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百年半羁栖，轻与故山别。
- 回首千万峰，飞云不可越。
- 弭棹濠上亭，非乡怆时节。
- 朝号迥野风，夜听孤舟雪。
- 湿薪无煖焰，浊泪共明灭。
- 痴坐增洒然，何以慰清绝。
- 斯时咏君诗，心抱益澄沏。
- 未从观鱼庄，先得驭风列。
- 荆玉出此邦，谁献复谁刖。
- 山川漫奇丽，文物久销歇。
- 君词吐白虹，神宝疑不没。
- 我欲赓余思，景好句逾拙。
- 如逢勾漏令，未得丹砂诀。
- 万里烟云开，扬舲及明发。
- 荆山自兹远，云涛渺天末。
- 两地见梅花，相思不同折。

## 拼音
- bai3 nian2 ban4 ji1 qi1 ， qing1 yu3 gu4 shan1 bie2 。
- hui2 shou3 qian1 wan4 feng1 ， fei1 yun2 bu4 ke3 yue4 。
- mi3 zhao4 hao2 shang4 ting2 ， fei1 xiang1 chuang4 shi2 jie2 。
- chao2 hao4 jiong3 ye3 feng1 ， ye4 ting1 gu1 zhou1 xue3 。
- shi1 xin1 wu2 xuan1 yan4 ， zhuo2 lei4 gong4 ming2 mie4 。
- chi1 zuo4 zeng1 sa3 ran2 ， he2 yi3 wei4 qing1 jue2 。
- si1 shi2 yong3 jun1 shi1 ， xin1 bao4 yi4 cheng2 qi1 。
- wei4 cong2 guan1 yu2 zhuang1 ， xian1 de2 yu4 feng1 lie4 。
- jing1 yu4 chu1 ci3 bang1 ， shui2 xian4 fu4 shui2 yue4 。
- shan1 chuan1 man4 qi2 li4 ， wen2 wu4 jiu3 xiao1 xie1 。
- jun1 ci2 tu3 bai2 hong2 ， shen2 bao3 yi2 bu4 mei2 。
- wo3 yu4 geng1 yu2 si1 ， jing3 hao3 ju4 yu2 zhuo1 。
- ru2 feng2 gou1 lou4 ling4 ， wei4 de2 dan1 sha1 jue2 。
- wan4 li3 yan1 yun2 kai1 ， yang2 ling2 ji2 ming2 fa1 。
- jing1 shan1 zi4 zi1 yuan3 ， yun2 tao1 miao3 tian1 mo4 。
- liang3 di4 jian4 mei2 hua1 ， xiang1 si1 bu4 tong2 zhe2 。

## 注释

## 译文

## 赏析
