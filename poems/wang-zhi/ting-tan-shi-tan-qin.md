---
id: wang-zhi-ting-tan-shi-tan-qin
title: 听谭师弹琴
titlePinyin: ting1 tan2 shi1 tan2 qin2
titleSlug: ting-tan-shi-tan-qin
author: 王质
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不能百步洪中裂横竹，一声吹入秋天绿。
- 巨鱼鼓舞碎明珠，白浪轩昂动浮玉。
- 又不能多景楼上吹飞鸿，哀弦欲断沧浪风。
- 徘徊舟子驻不进，江妃出听烟溟蒙。
- 不知何处得此薰风琴，元龙六尺含苍云。
- 恐是峄山孤峰绝顶上，万岁不老之寒根。
- 道人两手提天机，中有妙法无人知。
- 风颠雨急倏来往，雨收风定游丝飞。
- 欲下不下窥鱼鸥，忽前忽后囘波舟。
- 恍惚浮云卷天宇，错落万点飞星流。
- 世间万法总非真，况此假合非天成。
- 匣琴不出手无声，袖手不弹琴不鸣。
- 此琴此手两无与，问君广陵贺若从何去。
- 王子有琴谁复传，无徽无轸亦无弦。
- 若人解得非耳听，为君试作无手弹。

## 拼音
- jun1 bu4 neng2 bai3 bu4 hong2 zhong1 lie4 heng2 zhu2 ， yi4 sheng1 chui1 ru4 qiu1 tian1 lü4 。
- ju4 yu2 gu3 wu3 sui4 ming2 zhu1 ， bai2 lang4 xuan1 ang2 dong4 fu2 yu4 。
- you4 bu4 neng2 duo1 jing3 lou2 shang4 chui1 fei1 hong2 ， ai1 xian2 yu4 duan4 cang1 lang4 feng1 。
- pai2 huai2 zhou1 zi3 zhu4 bu2 jin4 ， jiang1 fei1 chu1 ting1 yan1 ming2 meng2 。
- bu4 zhi1 he2 chu4 de2 ci3 xun1 feng1 qin2 ， yuan2 long2 liu4 chi3 han2 cang1 yun2 。
- kong3 shi4 yi4 shan1 gu1 feng1 jue2 ding3 shang4 ， wan4 sui4 bu4 lao3 zhi1 han2 gen1 。
- dao4 ren2 liang3 shou3 ti2 tian1 ji1 ， zhong1 you3 miao4 fa3 wu2 ren2 zhi1 。
- feng1 dian1 yu3 ji2 shu1 lai2 wang3 ， yu3 shou1 feng1 ding4 you2 si1 fei1 。
- yu4 xia4 bu0 xia4 kui1 yu2 ou1 ， hu1 qian2 hu1 hou4 hui2 bo1 zhou1 。
- huang3 hu1 fu2 yun2 juan4 tian1 yu3 ， cuo4 luo4 wan4 dian3 fei1 xing1 liu2 。
- shi4 jian1 wan4 fa3 zong3 fei1 zhen1 ， kuang4 ci3 jia3 he2 fei1 tian1 cheng2 。
- xia2 qin2 bu4 chu1 shou3 wu2 sheng1 ， xiu4 shou3 bu4 tan2 qin2 bu4 ming2 。
- ci3 qin2 ci3 shou3 liang3 wu2 yu3 ， wen4 jun1 guang3 ling2 he4 ruo4 cong2 he2 qu4 。
- wang2 zi3 you3 qin2 shui2 fu4 chuan2 ， wu2 hui1 wu2 zhen3 yi4 wu2 xian2 。
- ruo4 ren2 jie3 de2 fei1 er3 ting1 ， wei4 jun1 shi4 zuo4 wu2 shou3 tan2 。

## 注释

## 译文

## 赏析
