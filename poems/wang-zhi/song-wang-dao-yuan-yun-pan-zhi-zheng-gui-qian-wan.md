---
id: wang-zhi-song-wang-dao-yuan-yun-pan-zhi-zheng-gui-qian-wan
title: 送王道元运判致政归潜皖
titlePinyin: song4 wang2 dao4 yuan2 yun4 pan4 zhi4 zheng4 gui1 qian2 wan3
titleSlug: song-wang-dao-yuan-yun-pan-zhi-zheng-gui-qian-wan
author: 王铚
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 好山如幽人，深绝常避地。
- 潜峰独呈露，孤立信奇最。
- 高拥一峰寒，缥缈乱云气。
- 万古招行人，谁与赏心会。
- 我公实仙才，昆阆失品次。
- 挽公青霞襟，来作绣衣使。
- 终寻汗漫游，高举九霄外。
- 行色开画图，秋容掩新霁。
- 造化为我娱，神超物无累。
- 我穷知音稀，与世久无味。
- 落叶扫不禁，岁月水东逝。
- 愁作送公诗，出门更何诣。
- 赠言词亦贫，无以报高谊。
- 野宿慎衣裘，寒霜方夜坠。

## 拼音
- hao3 shan1 ru2 you1 ren2 ， shen1 jue2 chang2 bi4 di4 。
- qian2 feng1 du2 cheng2 lu4 ， gu1 li4 xin4 qi2 zui4 。
- gao1 yong1 yi4 feng1 han2 ， piao1 miao3 luan4 yun2 qi4 。
- wan4 gu3 zhao1 xing2 ren2 ， shui2 yu3 shang3 xin1 hui4 。
- wo3 gong1 shi2 xian1 cai2 ， kun1 lang2 shi1 pin3 ci4 。
- wan3 gong1 qing1 xia2 jin1 ， lai2 zuo4 xiu4 yi1 shi3 。
- zhong1 xun2 han4 man4 you2 ， gao1 ju3 jiu3 xiao1 wai4 。
- xing2 se4 kai1 hua4 tu2 ， qiu1 rong2 yan3 xin1 ji4 。
- zao4 hua4 wei2 wo3 yu2 ， shen2 chao1 wu4 wu2 lei4 。
- wo3 qiong2 zhi1 yin1 xi1 ， yu3 shi4 jiu3 wu2 wei4 。
- luo4 ye4 sao3 bu4 jin1 ， sui4 yue4 shui3 dong1 shi4 。
- chou2 zuo4 song4 gong1 shi1 ， chu1 men2 geng4 he2 yi4 。
- zeng4 yan2 ci2 yi4 pin2 ， wu2 yi3 bao4 gao1 yi4 。
- ye3 su4 shen4 yi1 qiu2 ， han2 shuang1 fang1 ye4 zhui4 。

## 注释

## 译文

## 赏析
