---
id: wang-zhi-zeng-seng-shi-neng
title: 赠僧师能
titlePinyin: zeng4 seng1 shi1 neng2
titleSlug: zeng-seng-shi-neng
author: 王质
authorPinyin: wang2 zhi4
authorSlug: wang-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稽首十方大医王，乞我太素灵枢方。
- 无朱无墨无文章，不用桂术参芝香。
- 亦非山泽川原良，非丸非散仍非汤。
- 勺撮铢两何能量，寻源不出羲农黄。
- 岐伯伊叟无交相，而况韩孟陈吴杨。
- 一切灵府常含光，不属心脾肝胆肠。
- 倏忽六猴窥六窗，心花撩乱空飘飏。
- 三界六趣横颠狂，六交十习纷踉蹡。
- 中此疾者何茫茫，尔出何策能相当。
- 此魔跋扈真强梁，汗流卢扁走且僵，眼乱孙陶惊而跄。
- 温寒燥湿翻阴阳，君臣佐使徒慞惶。
- 我发刀匕非寻常，应证取效无参商。
- 临济一击雷横撞，德山一喝龙腾骧。
- 荒郊解使枯骨强，龙盘虎绕嬉迷藏。
- 明月堂中启秘囊，一服甘露玻璃浆，大千世界都清凉。
- 此药亟咽不必尝，一粒中裹千金刚。
- 炮爁炙煿谁精详，听取露柱声琅琅。
- 西溯江汉浮潇湘，呼将石人撑铁航。
- 药囊抛向江中央，长风落日云苍苍。

## 拼音
- qi3 shou3 shi2 fang1 da4 yi1 wang2 ， qi3 wo3 tai4 su4 ling2 shu1 fang1 。
- wu2 zhu1 wu2 mo4 wu2 wen2 zhang1 ， bu2 yong4 gui4 shu4 can1 zhi1 xiang1 。
- yi4 fei1 shan1 ze2 chuan1 yuan2 liang2 ， fei1 wan2 fei1 san4 reng2 fei1 tang1 。
- shao2 cuo1 zhu1 liang3 he2 neng2 liang4 ， xun2 yuan2 bu4 chu1 xi1 nong2 huang2 。
- qi2 bo2 yi1 sou3 wu2 jiao1 xiang1 ， er2 kuang4 han2 meng4 chen2 wu2 yang2 。
- yi2 qie4 ling2 fu3 chang2 han2 guang1 ， bu4 shu3 xin1 pi2 gan1 dan3 chang2 。
- shu1 hu1 liu4 hou2 kui1 liu4 chuang1 ， xin1 hua1 liao2 luan4 kong1 piao1 yang2 。
- san1 jie4 liu4 qu4 heng2 dian1 kuang2 ， liu4 jiao1 shi2 xi2 fen1 liang4 qiang1 。
- zhong1 ci3 ji2 zhe3 he2 mang2 mang2 ， er3 chu1 he2 ce4 neng2 xiang1 dang1 。
- ci3 mo2 ba2 hu4 zhen1 qiang2 liang2 ， han4 liu2 lu2 bian3 zou3 qie3 jiang1 ， yan3 luan4 sun1 tao2 jing1 er2 qiang4 。
- wen1 han2 zao4 shi1 fan1 yin1 yang2 ， jun1 chen2 zuo3 shi3 tu2 zhang1 huang2 。
- wo3 fa1 dao1 bi3 fei1 xun2 chang2 ， ying4 zheng4 qu3 xiao4 wu2 can1 shang1 。
- lin2 ji4 yi4 ji1 lei2 heng2 zhuang4 ， de2 shan1 yi4 he1 long2 teng2 xiang1 。
- huang1 jiao1 jie3 shi3 ku1 gu3 qiang2 ， long2 pan2 hu3 rao4 xi1 mi2 cang2 。
- ming2 yue4 tang2 zhong1 qi3 mi4 nang2 ， yi4 fu2 gan1 lu4 bo1 li2 jiang1 ， da4 qian1 shi4 jie4 dou1 qing1 liang2 。
- ci3 yao4 ji2 yan4 bu2 bi4 chang2 ， yi2 li4 zhong1 guo3 qian1 jin1 gang1 。
- pao4 lan4 zhi4 bo2 shui2 jing1 xiang2 ， ting1 qu3 lu4 zhu4 sheng1 lang2 lang2 。
- xi1 su4 jiang1 han4 fu2 xiao1 xiang1 ， hu1 jiang1 shi2 ren2 cheng1 tie3 hang2 。
- yao4 nang2 pao1 xiang4 jiang1 zhong1 yang1 ， chang2 feng1 luo4 ri4 yun2 cang1 cang1 。

## 注释

## 译文

## 赏析
