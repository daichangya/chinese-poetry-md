---
id: chen-kai-chu-jiao-guan-jia
title: 出郊观稼
titlePinyin: chu1 jiao1 guan1 jia4
titleSlug: chu-jiao-guan-jia
author: 陈垲
authorPinyin: chen2 kai3
authorSlug: chen-kai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 数月两出郊，劝农复观稼。
- 始言麦垄春，今已稻畦夏。
- 女红彩纴余，丁黄耘耔暇。
- 暄凉虽不齐，晴雨倏忽乍。
- 百丰未为多，一歉诚所怕。
- 蠲逋广上恩，平粜裁米价。
- 毫发可及民，岂不念夙夜。
- 昔有王长官，筑堰它山下。
- 惠利久益博，神灵此其舍。
- 泓深或龙蛰，坚屹无蚁罅。
- 定为三七分，酾为数十汊。
- 石梁贯云涛，谁敢著足跨。
- 流沙从何来，疑有物驱驾。
- 人力几淘浚，壅淤仍障坝。
- 旦功终此惠，去沙而变化。
- 视古谁比方，郑白其流亚。

## 拼音
- shu4 yue4 liang3 chu1 jiao1 ， quan4 nong2 fu4 guan1 jia4 。
- shi3 yan2 mai4 long3 chun1 ， jin1 yi3 dao4 qi2 xia4 。
- nü3 gong1 cai3 ren4 yu2 ， ding1 huang2 yun2 zi3 xia2 。
- xuan1 liang2 sui1 bu4 qi2 ， qing2 yu3 shu1 hu1 zha4 。
- bai3 feng1 wei4 wei4 duo1 ， yi2 qian4 cheng2 suo3 pa4 。
- juan1 bu1 guang3 shang4 en1 ， ping2 tiao4 cai2 mi3 jia4 。
- hao2 fa1 ke3 ji2 min2 ， qi3 bu2 nian4 su4 ye4 。
- xi1 you3 wang2 zhang3 guan1 ， zhu4 yan4 ta1 shan1 xia4 。
- hui4 li4 jiu3 yi4 bo2 ， shen2 ling2 ci3 qi2 she4 。
- hong2 shen1 huo4 long2 zhe2 ， jian1 yi4 wu2 yi3 xia4 。
- ding4 wei4 san1 qi1 fen1 ， shai1 wei2 shu4 shi2 cha4 。
- shi2 liang2 guan4 yun2 tao1 ， shui2 gan3 zhu4 zu2 kua4 。
- liu2 sha1 cong2 he2 lai2 ， yi2 you3 wu4 qu1 jia4 。
- ren2 li4 ji3 tao2 jun4 ， yong1 yu1 reng2 zhang4 ba4 。
- dan4 gong1 zhong1 ci3 hui4 ， qu4 sha1 er2 bian4 hua4 。
- shi4 gu3 shui2 bi3 fang1 ， zheng4 bai2 qi2 liu2 ya4 。

## 注释

## 译文

## 赏析
