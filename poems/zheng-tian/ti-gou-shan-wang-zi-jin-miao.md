---
id: zheng-tian-ti-gou-shan-wang-zi-jin-miao
title: 题缑山王子晋庙
titlePinyin: ti2 gou1 shan1 wang2 zi3 jin4 miao4
titleSlug: ti-gou-shan-wang-zi-jin-miao
author: 郑畋
authorPinyin: zheng4 tian2
authorSlug: zheng-tian
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 有昔灵王子，吹笙溯泬。六宫攀不住，三岛去相招。
- 亡国原陵古，宾天岁月遥。无蹊窥海曲，有庙访山椒。
- 石帐龙蛇拱，云栊彩翠销。露坛装琬琰，真像写松乔。
- 珠馆青童宴，琳宫阿母朝。气舆仙女侍，天马吏兵调。
- 湘妓红丝瑟，秦郎白管箫。西城要绰约，南岳命娇娆。
- 句曲觞金洞，天台啸石桥。晚花珠弄蕊，春茹玉生苗。
- 二景神光秘，三元宝箓饶。雾垂鸦翅发，冰束虎章腰。
- 鹤驭争衔箭，龙妃合献绡。衣从星渚浣，丹就日宫烧。
- 物外花尝满，人间叶自凋。望台悲汉戾，阅水笑梁昭。
- 古殿香残灺，荒阶柳长条。几曾期七日，无复降重霄。
- 嵩岭连天汉，伊澜入海潮。何由得真诀，使我佩环飘。

## 拼音
- you3 xi1 ling2 wang2 zi3 ， chui1 sheng1 su4 jue2  。 liu4 gong1 pan1 bu2 zhu4 ， san1 dao3 qu4 xiang1 zhao1 。
- wang2 guo2 yuan2 ling2 gu3 ， bin1 tian1 sui4 yue4 yao2 。 wu2 qi1 kui1 hai3 qu3 ， you3 miao4 fang3 shan1 jiao1 。
- shi2 zhang4 long2 she2 gong3 ， yun2 long2 cai3 cui4 xiao1 。 lu4 tan2 zhuang1 wan3 yan3 ， zhen1 xiang4 xie3 song1 qiao2 。
- zhu1 guan3 qing1 tong2 yan4 ， lin2 gong1 a1 mu3 chao2 。 qi4 yu2 xian1 nü3 shi4 ， tian1 ma3 li4 bing1 tiao2 。
- xiang1 ji4 hong2 si1 se4 ， qin2 lang2 bai2 guan3 xiao1 。 xi1 cheng2 yao4 chuo4 yue1 ， nan2 yue4 ming4 jiao1 rao2 。
- ju4 qu3 shang1 jin1 dong4 ， tian1 tai2 xiao4 shi2 qiao2 。 wan3 hua1 zhu1 nong4 rui3 ， chun1 ru2 yu4 sheng1 miao2 。
- er4 jing3 shen2 guang1 mi4 ， san1 yuan2 bao3 lu4 rao2 。 wu4 chui2 ya1 chi4 fa1 ， bing1 shu4 hu3 zhang1 yao1 。
- he4 yu4 zheng1 xian2 jian4 ， long2 fei1 he2 xian4 xiao1 。 yi1 cong2 xing1 zhu3 huan4 ， dan1 jiu4 ri4 gong1 shao1 。
- wu4 wai4 hua1 chang2 man3 ， ren2 jian1 ye4 zi4 diao1 。 wang4 tai2 bei1 han4 li4 ， yue4 shui3 xiao4 liang2 zhao1 。
- gu3 dian4 xiang1 can2 xie4 ， huang1 jie1 liu3 chang2 tiao2 。 ji3 ceng2 qi1 qi1 ri4 ， wu2 fu4 jiang4 zhong4 xiao1 。
- song1 ling3 lian2 tian1 han4 ， yi1 lan2 ru4 hai3 chao2 。 he2 you2 de2 zhen1 jue2 ， shi3 wo3 pei4 huan2 piao1 。

## 注释

## 译文

## 赏析
