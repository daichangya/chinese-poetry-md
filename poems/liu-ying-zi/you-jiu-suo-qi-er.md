---
id: liu-ying-zi-you-jiu-suo-qi-er
title: 游九锁  其二
titlePinyin: you2 jiu3 suo3     qi2 er4
titleSlug: you-jiu-suo-qi-er
author: 刘应子
authorPinyin: liu2 ying4 zi3
authorSlug: liu-ying-zi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔梦中游，高怀怅冥邈。
- 箯舆入山来，精爽欲飞跃。
- 九锁相回环，群峰俱卓荦。
- 地胜幻蓬莱，天低眇嵩岳。
- 古道矗危亭，断涧横略彴。
- 流泉翠蛟舞，怪石紫鳞错。
- 坡仙不可见，墨香俨犹昨。
- 迤逦跨五洞，解衣小盘礴。
- 烟萝蔓千树，风松鼓万壑。
- 元放时往来，仙家有真乐。
- 石鼓叩即鸣，乳泉甘比酪。
- 对此黄花秋，风景良不恶。
- 更欲穷绝顶，不惮疲两脚。
- 谢屐随纵横，嘉帽任落魄。
- 回首日已晡，空山唳猿鹤。
- 羽衣坐玄石，呼茗待佳客。
- 拂弦写秋声，洗琖营晚酌。
- 诗成走风雨，鬼神亦惊愕。
- 何时了功名，来寻赤松约。

## 拼音
- yi4 xi1 meng4 zhong1 you2 ， gao1 huai2 chang4 ming2 miao3 。
- bian1 yu2 ru4 shan1 lai2 ， jing1 shuang3 yu4 fei1 yue4 。
- jiu3 suo3 xiang1 hui2 huan2 ， qun2 feng1 ju4 zhuo2 luo4 。
- di4 sheng4 huan4 peng2 lai2 ， tian1 di1 miao3 song1 yue4 。
- gu3 dao4 chu4 wei1 ting2 ， duan4 jian4 heng2 lüe4 zhuo2 。
- liu2 quan2 cui4 jiao1 wu3 ， guai4 shi2 zi3 lin2 cuo4 。
- po1 xian1 bu4 ke3 jian4 ， mo4 xiang1 yan3 you2 zuo2 。
- yi3 li3 kua4 wu3 dong4 ， jie3 yi1 xiao3 pan2 bo2 。
- yan1 luo2 man4 qian1 shu4 ， feng1 song1 gu3 wan4 he4 。
- yuan2 fang4 shi2 wang3 lai2 ， xian1 jia1 you3 zhen1 le4 。
- shi2 gu3 kou4 ji2 ming2 ， ru3 quan2 gan1 bi3 lao4 。
- dui4 ci3 huang2 hua1 qiu1 ， feng1 jing3 liang2 bu2 e4 。
- geng4 yu4 qiong2 jue2 ding3 ， bu2 dan4 pi2 liang3 jiao3 。
- xie4 ji1 sui2 zong4 heng2 ， jia1 mao4 ren4 luo4 po4 。
- hui2 shou3 ri4 yi3 bu1 ， kong1 shan1 li4 yuan2 he4 。
- yu3 yi1 zuo4 xuan2 shi2 ， hu1 ming2 dai4 jia1 ke4 。
- fu2 xian2 xie3 qiu1 sheng1 ， xi3 zhan3 ying2 wan3 zhuo2 。
- shi1 cheng2 zou3 feng1 yu3 ， gui3 shen2 yi4 jing1 e4 。
- he2 shi2 le0 gong1 ming2 ， lai2 xun2 chi4 song1 yue1 。

## 注释

## 译文

## 赏析
