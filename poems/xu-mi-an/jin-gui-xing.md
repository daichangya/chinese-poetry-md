---
id: xu-mi-an-jin-gui-xing
title: 晋桧行
titlePinyin: jin4 gui4 xing2
titleSlug: jin-gui-xing
author: 许弥安
authorPinyin: xu3 mi2 an1
authorSlug: xu-mi-an
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 紫极宫中晋朝桧，故老语我今千年。
- 盘根厚地龙蛇走，干薄霄汉星斗悬。
- 玄冬飞雪断人迹，贞姿不改平时妍。
- 虬枝香叶翠如幄，一子不落含苍烟。
- 胡为广厦构梁栋，如此大材乃弃捐。
- 伊昔晋朝纷乱日，衣冠南渡依江堧。
- 风流王谢各幻化，肝胆铁石还依然。

## 拼音
- zi3 ji2 gong1 zhong1 jin4 chao2 gui4 ， gu4 lao3 yu3 wo3 jin1 qian1 nian2 。
- pan2 gen1 hou4 di4 long2 she2 zou3 ， gan1 bao2 xiao1 han4 xing1 dou4 xuan2 。
- xuan2 dong1 fei1 xue3 duan4 ren2 ji4 ， zhen1 zi1 bu4 gai3 ping2 shi2 yan2 。
- qiu2 zhi1 xiang1 ye4 cui4 ru2 wo4 ， yi4 zi3 bu2 luo4 han2 cang1 yan1 。
- hu2 wei4 guang3 sha4 gou4 liang2 dong4 ， ru2 ci3 da4 cai2 nai3 qi4 juan1 。
- yi1 xi1 jin4 chao2 fen1 luan4 ri4 ， yi1 guan1 nan2 du4 yi1 jiang1 ruan2 。
- feng1 liu2 wang2 xie4 ge4 huan4 hua4 ， gan1 dan3 tie3 shi2 hai2 yi1 ran2 。

## 注释

## 译文

## 赏析
