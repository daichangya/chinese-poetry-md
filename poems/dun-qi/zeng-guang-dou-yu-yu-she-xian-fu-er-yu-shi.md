---
id: dun-qi-zeng-guang-dou-yu-yu-she-xian-fu-er-yu-shi
title: 赠广都遇寓舍贤妇二喻诗
titlePinyin: zeng4 guang3 dou1 yu4 yu4 she4 xian2 fu4 er4 yu4 shi1
titleSlug: zeng-guang-dou-yu-yu-she-xian-fu-er-yu-shi
author: 顿起
authorPinyin: dun4 qi3
authorSlug: dun-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝闻赵清献，恤孤慰亡友。
- 至今西蜀人，谈美不容口。
- 二喻出儒家，清贫一无有。
- 零丁依老姑，破屋僧堂后。
- 相对诵诗书，未尝窥户牖。
- 圭折玉弥方，山寒松更茂。
- 县宰初闻名，咨嗟为之久。
- 从容语其配，夫人曾见否。
- 长者二十三，次亦十八九。
- 青裾长蔽膝，荆簪短在首。
- 我欲效清献，言不为人取。
- 近于吾邑中，选婿得豪右。
- 夫人相宰意，鱼蔬荐罇酒。
- 屈致二喻来，呼名老与寿。
- 女子当有行，诗称远父母。
- 饥寒日月长，蓬荜风雨漏。
- 大喻前致词，洒泪湿衣袖。
- 荷德固已深，缄情亦须剖。
- 上言亲未葬，心欲土自负。
- 下述妹未笄，𡞦𡞦无傅姆。
- 还家复献书，自叙贫且陋。
- 铅华世所悦，铜臭非吾偶。
- 肯效闾闬间，碌碌逐鸡狗。
- 世无梁伯鸾，应嫌孟光丑。
- 孔明若再生，承女甘箕箒。
- 陈义一何高，夫人惊拊手。
- 至今书稿在，光辉射星斗。
- 董子慕高风，喜曰真吾妇。
- 吾亲双白髪，吾弟室未授。
- 睠言姊妹贤，可以相先后。
- 五两币虽轻，意则千金厚。
- 辎轩双造门，观者竞奔走。
- 女子尚能尔，男儿宜自守。
- 重聘或不来，岂欲终畎亩。
- 畜德尚未充，高位亦虚受。
- 寄语事君者，慎勿轻去就。

## 拼音
- chang2 wen2 zhao4 qing1 xian4 ， xu4 gu1 wei4 wang2 you3 。
- zhi4 jin1 xi1 shu3 ren2 ， tan2 mei3 bu4 rong2 kou3 。
- er4 yu4 chu1 ru2 jia1 ， qing1 pin2 yi4 wu2 you3 。
- ling2 ding1 yi1 lao3 gu1 ， po4 wu1 seng1 tang2 hou4 。
- xiang1 dui4 song4 shi1 shu1 ， wei4 chang2 kui1 hu4 you3 。
- gui1 zhe2 yu4 mi2 fang1 ， shan1 han2 song1 geng4 mao4 。
- xian4 zai3 chu1 wen2 ming2 ， zi1 jie1 wei4 zhi1 jiu3 。
- cong2 rong2 yu3 qi2 pei4 ， fu1 ren2 ceng2 jian4 fou3 。
- zhang3 zhe3 er4 shi2 san1 ， ci4 yi4 shi2 ba1 jiu3 。
- qing1 ju1 chang2 bi4 xi1 ， jing1 zan1 duan3 zai4 shou3 。
- wo3 yu4 xiao4 qing1 xian4 ， yan2 bu2 wei4 ren2 qu3 。
- jin4 yu2 wu2 yi4 zhong1 ， xuan3 xu4 de2 hao2 you4 。
- fu1 ren2 xiang1 zai3 yi4 ， yu2 shu1 jian4 zun1 jiu3 。
- qu1 zhi4 er4 yu4 lai2 ， hu1 ming2 lao3 yu3 shou4 。
- nü3 zi3 dang1 you3 xing2 ， shi1 cheng1 yuan3 fu4 mu3 。
- ji1 han2 ri4 yue4 chang2 ， peng2 bi4 feng1 yu3 lou4 。
- da4 yu4 qian2 zhi4 ci2 ， sa3 lei4 shi1 yi1 xiu4 。
- he2 de2 gu4 yi3 shen1 ， jian1 qing2 yi4 xu1 pou1 。
- shang4 yan2 qin1 wei4 zang4 ， xin1 yu4 tu3 zi4 fu4 。
- xia4 shu4 mei4 wei4 ji1 ， 𡞦 𡞦 wu2 fu4 mu3 。
- hai2 jia1 fu4 xian4 shu1 ， zi4 xu4 pin2 qie3 lou4 。
- qian1 hua2 shi4 suo3 yue4 ， tong2 chou4 fei1 wu2 ou3 。
- ken3 xiao4 lü2 han4 jian1 ， lu4 lu4 zhu2 ji1 gou3 。
- shi4 wu2 liang2 bo2 luan2 ， ying4 xian2 meng4 guang1 chou3 。
- kong3 ming2 ruo4 zai4 sheng1 ， cheng2 nü3 gan1 ji1 zhou3 。
- chen2 yi4 yi4 he2 gao1 ， fu1 ren2 jing1 fu3 shou3 。
- zhi4 jin1 shu1 gao3 zai4 ， guang1 hui1 she4 xing1 dou4 。
- dong3 zi3 mu4 gao1 feng1 ， xi3 yue1 zhen1 wu2 fu4 。
- wu2 qin1 shuang1 bai2 fa4 ， wu2 di4 shi4 wei4 shou4 。
- juan4 yan2 zi3 mei4 xian2 ， ke3 yi3 xiang1 xian1 hou4 。
- wu3 liang3 bi4 sui1 qing1 ， yi4 ze2 qian1 jin1 hou4 。
- zi1 xuan1 shuang1 zao4 men2 ， guan1 zhe3 jing4 ben1 zou3 。
- nü3 zi3 shang4 neng2 er3 ， nan2 er2 yi2 zi4 shou3 。
- zhong4 pin4 huo4 bu4 lai2 ， qi3 yu4 zhong1 quan3 mu3 。
- chu4 de2 shang4 wei4 chong1 ， gao1 wei4 yi4 xu1 shou4 。
- ji4 yu3 shi4 jun1 zhe3 ， shen4 wu4 qing1 qu4 jiu4 。

## 注释

## 译文

## 赏析
