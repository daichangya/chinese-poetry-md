---
id: dun-qi-yuan-fu-er-nian-er-yue-qi-ri-an-bu-guo-qiong-zhou-huo-jing-xian-san-you--c80dfce4
title: 元符二年二月七日按部过邛州火井县三友堂小酌杨公天隐尝令此邑令此邑以山水竹为三友余益以风月为五贤云
titlePinyin: yuan2 fu2 er4 nian2 er4 yue4 qi1 ri4 an4 bu4 guo4 qiong2 zhou1 huo3 jing3 xian4 san1 you3 tang2 xiao3 zhuo2 yang2 gong1 tian1 yin3 chang2 ling4 ci3 yi4 ling4 ci3 yi4 yi3 shan1 shui3 zhu2 wei4 san1 you3 yu2 yi4 yi3 feng1 yue4 wei4 wu3 xian2 yun2
titleSlug: yuan-fu-er-nian-er-yue-qi-ri-an-bu-guo-qiong-zhou-huo-jing-xian-san-you--c80dfce4
author: 顿起
authorPinyin: dun4 qi3
authorSlug: dun-qi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 七盘一何高，苍翠浄寥廊。
- 夜雨濯杉桧，春风散芝药。
- 细云散岩色，细迳度危筰。
- 邑改井已泥，空余汉城郭。
- 土瘠漫生茶，人稀时走玃。
- 苔藓囹圄空，尘埃簿书合。
- 县圃何萧条，半樱半零落。
- 偃蹇大夫松，委蛇君子鹤。
- 试登三友堂，借问何人作。
- 皆云杨先生，好诗心淡泊。
- 乘兴山水间，此君共献酢。
- 瑯玕无俗韵，仁智有真乐。
- 取友信可人，自待宜不薄。
- 我来宴坐久，寂寥无唯诺。
- 明月来徘徊，清风自萧索。
- 因留风与月，相对成清酌。
- 蟾光照金尊，余辉射杯酒。
- 轻飔入朱弦，仿佛奏箫勺。
- 醺然造忘形，神交通博约。
- 醉号五贤堂，醒来资一噱。

## 拼音
- qi1 pan2 yi4 he2 gao1 ， cang1 cui4 jing4 liao2 lang2 。
- ye4 yu3 zhuo2 shan1 gui4 ， chun1 feng1 san4 zhi1 yao4 。
- xi4 yun2 san4 yan2 se4 ， xi4 jing4 du4 wei1 zuo2 。
- yi4 gai3 jing3 yi3 ni2 ， kong4 yu2 han4 cheng2 guo1 。
- tu3 ji2 man4 sheng1 cha2 ， ren2 xi1 shi2 zou3 jue2 。
- tai2 xian3 ling2 yu3 kong1 ， chen2 ai1 bo2 shu1 he2 。
- xian4 pu3 he2 xiao1 tiao2 ， ban4 ying1 ban4 ling2 luo4 。
- yan3 jian3 dai4 fu0 song1 ， wei3 she2 jun1 zi3 he4 。
- shi4 deng1 san1 you3 tang2 ， jie4 wen4 he2 ren2 zuo4 。
- jie1 yun2 yang2 xian1 sheng1 ， hao3 shi1 xin1 dan4 bo2 。
- cheng2 xing4 shan1 shui3 jian1 ， ci3 jun1 gong4 xian4 cu4 。
- lang2 gan1 wu2 su2 yun4 ， ren2 zhi4 you3 zhen1 le4 。
- qu3 you3 xin4 ke3 ren2 ， zi4 dai4 yi2 bu4 bao2 。
- wo3 lai2 yan4 zuo4 jiu3 ， ji4 liao2 wu2 wei2 nuo4 。
- ming2 yue4 lai2 pai2 huai2 ， qing1 feng1 zi4 xiao1 suo3 。
- yin1 liu2 feng1 yu3 yue4 ， xiang1 dui4 cheng2 qing1 zhuo2 。
- chan2 guang1 zhao4 jin1 zun1 ， yu2 hui1 she4 bei1 jiu3 。
- qing1 si1 ru4 zhu1 xian2 ， fang3 fu2 zou4 xiao1 shao2 。
- xun1 ran2 zao4 wang4 xing2 ， shen2 jiao1 tong1 bo2 yue1 。
- zui4 hao4 wu3 xian2 tang2 ， xing3 lai2 zi1 yi4 jue2 。

## 注释

## 译文

## 赏析
