---
id: han-yu-ji-cui-er-shi-liu-li-zhi
title: 寄崔二十六立之
titlePinyin: ji4 cui1 er4 shi2 liu4 li4 zhi1
titleSlug: ji-cui-er-shi-liu-li-zhi
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 西城员外丞，心迹两屈奇。往岁战词赋，不将势力随。
- 下驴入省门，左右惊纷披。傲兀坐试席，深丛见孤罴。
- 文如翻水成，初不用意为。四座各低面，不敢捩眼窥。
- 升阶揖侍郎，归舍日未欹。佳句喧众口，考官敢瑕疵。
- 连年收科第，若摘颔底髭。回首卿相位，通途无他岐。
- 岂论校书郎，袍笏光参差。童稚见称说，祝身得如斯。
- 侪辈妒且热，喘如竹筒吹。老妇愿嫁女，约不论财赀。
- 老翁不量分，累月笞其儿。搅搅争附托，无人角雄雌。
- 由来人间事，翻覆不可知。安有巢中鷇，插翅飞天陲。
- 驹麛著爪牙，猛虎借与皮。汝头有缰系，汝脚有索縻。
- 陷身泥沟间，谁复禀指㧑。不脱吏部选，可见偶与奇。
- 又作朝士贬，得非命所施。客居京城中，十日营一炊。
- 逼迫走巴蛮，恩爱座上离。昨来汉水头，始得完孤羁。
- 桁挂新衣裳，盎弃食残糜。苟无饥寒苦，那用分高卑。
- 怜我还好古，宦途同险巇。每旬遗我书，竟岁无差池。
- 新篇奚其思，风幡肆逶迤。又论诸毛功，劈水看蛟螭。
- 雷电生睒睗，角鬣相撑披。属我感穷景，抱华不能摛。
- 唱来和相报，愧叹俾我疵。又寄百尺彩，绯红相盛衰。
- 巧能喻其诚，深浅抽肝脾。开展放我侧，方餐涕垂匙。
- 朋交日凋谢，存者逐利移。子宁独迷误，缀缀意益弥。
- 举头庭树豁，狂飙卷寒曦。迢递山水隔，何由应埙篪。
- 别来就十年，君马记䯄骊。长女当及事，谁助出帨缡。
- 诸男皆秀朗，几能守家规。文字锐气在，辉辉见旌麾。
- 摧肠与戚容，能复持酒卮。我虽未耋老，发秃骨力羸。
- 所余十九齿，飘飖尽浮危。玄花著两眼，视物隔褷褵。
- 燕席谢不诣，游鞍悬莫骑。敦敦凭书案，譬彼鸟黏黐。
- 且吾闻之师，不以物自隳。孤豚眠粪壤，不慕太庙牺。
- 君看一时人，几辈先腾驰。过半黑头死，阴虫食枯骴。
- 欢华不满眼，咎责塞两仪。观名计之利，讵足相陪裨。
- 仁者耻贪冒，受禄量所宜。无能食国惠，岂异哀癃罢。
- 久欲辞谢去，休令众睢睢。况又婴疹疾，宁保躯不赀。
- 不能前死罢，内实惭神祇。旧籍在东郡，茅屋枳棘篱。
- 还归非无指，灞渭扬春澌。生兮耕吾疆，死也埋吾陂。
- 文书自传道，不仗史笔垂。夫子固吾党，新恩释衔羁。
- 去来伊洛上，相待安罛箄。我有双饮盏，其银得朱提。
- 黄金涂物象，雕镌妙工倕。乃令千里鲸，幺麽微螽斯。
- 犹能争明月，摆掉出渺弥。野草花叶细，不辨薋菉葹。
- 绵绵相纠结，状似环城陴。四隅芙蓉树，擢艳皆猗猗。
- 鲸以兴君身，失所逢百罹。月以喻夫道，黾勉励莫亏。
- 草木明复载，妍丑齐荣萎。愿君恒御之，行止杂燧觿。
- 异日期对举，当如合分支。

## 拼音
- xi1 cheng2 yuan2 wai4 cheng2 ， xin1 ji4 liang3 qu1 qi2 。 wang3 sui4 zhan4 ci2 fu4 ， bu4 jiang1 shi4 li4 sui2 。
- xia4 lü2 ru4 sheng3 men2 ， zuo3 you4 jing1 fen1 pi1 。 ao4 wu4 zuo4 shi4 xi2 ， shen1 cong2 jian4 gu1 pi2 。
- wen2 ru2 fan1 shui3 cheng2 ， chu1 bu2 yong4 yi4 wei4 。 si4 zuo4 ge4 di1 mian4 ， bu4 gan3 lie4 yan3 kui1 。
- sheng1 jie1 yi1 shi4 lang2 ， gui1 she4 ri4 wei4 qi1 。 jia1 ju4 xuan1 zhong4 kou3 ， kao3 guan1 gan3 xia2 ci1 。
- lian2 nian2 shou1 ke1 di4 ， ruo4 zhai1 han4 di3 zi1 。 hui2 shou3 qing1 xiang4 wei4 ， tong1 tu2 wu2 ta1 qi2 。
- qi3 lun4 xiao4 shu1 lang2 ， pao2 hu4 guang1 cen1 ci1 。 tong2 zhi4 jian4 cheng1 shuo1 ， zhu4 shen1 de2 ru2 si1 。
- chai2 bei4 du4 qie3 re4 ， chuan3 ru2 zhu2 tong3 chui1 。 lao3 fu4 yuan4 jia4 nü3 ， yue1 bu2 lun4 cai2 zi1 。
- lao3 weng1 bu4 liang2 fen1 ， lei4 yue4 chi1 qi2 er2 。 jiao3 jiao3 zheng1 fu4 tuo1 ， wu2 ren2 jiao3 xiong2 ci2 。
- you2 lai2 ren2 jian1 shi4 ， fan1 fu4 bu4 ke3 zhi1 。 an1 you3 chao2 zhong1 kou4 ， cha1 chi4 fei1 tian1 chui2 。
- ju1 mi2 zhu4 zhao3 ya2 ， meng3 hu3 jie4 yu3 pi2 。 ru3 tou2 you3 jiang1 xi4 ， ru3 jiao3 you3 suo3 mi2 。
- xian4 shen1 ni2 gou1 jian1 ， shui2 fu4 bing3 zhi3 hui1 。 bu4 tuo1 li4 bu4 xuan3 ， ke3 jian4 ou3 yu3 qi2 。
- you4 zuo4 chao2 shi4 bian3 ， de2 fei1 ming4 suo3 shi1 。 ke4 ju1 jing1 cheng2 zhong1 ， shi2 ri4 ying2 yi4 chui1 。
- bi1 po4 zou3 ba1 man2 ， en1 ai4 zuo4 shang4 li2 。 zuo2 lai2 han4 shui3 tou2 ， shi3 de2 wan2 gu1 ji1 。
- heng2 gua4 xin1 yi1 shang0 ， ang4 qi4 shi2 can2 mi2 。 gou3 wu2 ji1 han2 ku3 ， na4 yong4 fen1 gao1 bei1 。
- lian2 wo3 hai2 hao3 gu3 ， huan4 tu2 tong2 xian3 xi1 。 mei3 xun2 yi2 wo3 shu1 ， jing4 sui4 wu2 cha1 chi2 。
- xin1 pian1 xi1 qi2 si1 ， feng1 fan1 si4 wei1 yi2 。 you4 lun4 zhu1 mao2 gong1 ， pi1 shui3 kan4 jiao1 chi1 。
- lei2 dian4 sheng1 shan3 shi4 ， jiao3 lie4 xiang1 cheng1 pi1 。 shu3 wo3 gan3 qiong2 jing3 ， bao4 hua2 bu4 neng2 chi1 。
- chang4 lai2 he2 xiang1 bao4 ， kui4 tan4 bi3 wo3 ci1 。 you4 ji4 bai3 chi3 cai3 ， fei1 hong2 xiang1 sheng4 shuai1 。
- qiao3 neng2 yu4 qi2 cheng2 ， shen1 qian3 chou1 gan1 pi2 。 kai1 zhan3 fang4 wo3 ce4 ， fang1 can1 ti4 chui2 chi2 。
- peng2 jiao1 ri4 diao1 xie4 ， cun2 zhe3 zhu2 li4 yi2 。 zi3 ning2 du2 mi2 wu4 ， zhui4 zhui4 yi4 yi4 mi2 。
- ju3 tou2 ting2 shu4 huo1 ， kuang2 biao1 juan4 han2 xi1 。 tiao2 di4 shan1 shui3 ge2 ， he2 you2 ying4 xun1 chi2 。
- bie2 lai2 jiu4 shi2 nian2 ， jun1 ma3 ji4 䯄 li2 。 chang2 nü3 dang1 ji2 shi4 ， shui2 zhu4 chu1 shui4 li2 。
- zhu1 nan2 jie1 xiu4 lang3 ， ji3 neng2 shou3 jia1 gui1 。 wen2 zi4 rui4 qi4 zai4 ， hui1 hui1 jian4 jing1 hui1 。
- cui1 chang2 yu3 qi1 rong2 ， neng2 fu4 chi2 jiu3 zhi1 。 wo3 sui1 wei4 die2 lao3 ， fa1 tu1 gu3 li4 lei2 。
- suo3 yu2 shi2 jiu3 chi3 ， piao1 yao2 jin4 fu2 wei1 。 xuan2 hua1 zhu4 liang3 yan3 ， shi4 wu4 ge2 shi1 li2 。
- yan4 xi2 xie4 bu2 yi4 ， you2 an1 xuan2 mo4 qi2 。 dun1 dun1 ping2 shu1 an4 ， pi4 bi3 niao3 nian2 chi1 。
- qie3 wu2 wen2 zhi1 shi1 ， bu4 yi3 wu4 zi4 hui1 。 gu1 tun2 mian2 fen4 rang3 ， bu2 mu4 tai4 miao4 xi1 。
- jun1 kan4 yi4 shi2 ren2 ， ji3 bei4 xian1 teng2 chi2 。 guo4 ban4 hei1 tou2 si3 ， yin1 chong2 shi2 ku1 ci1 。
- huan1 hua2 bu4 man3 yan3 ， jiu4 ze2 sai1 liang3 yi2 。 guan1 ming2 ji4 zhi1 li4 ， ju4 zu2 xiang1 pei2 bi4 。
- ren2 zhe3 chi3 tan1 mao4 ， shou4 lu4 liang2 suo3 yi2 。 wu2 neng2 shi2 guo2 hui4 ， qi3 yi4 ai1 long2 ba4 。
- jiu3 yu4 ci2 xie4 qu4 ， xiu1 ling4 zhong4 sui1 sui1 。 kuang4 you4 ying1 zhen3 ji2 ， ning2 bao3 qu1 bu4 zi1 。
- bu4 neng2 qian2 si3 ba4 ， nei4 shi2 can2 shen2 qi2 。 jiu4 ji2 zai4 dong1 jun4 ， mao2 wu1 zhi3 ji2 li2 。
- hai2 gui1 fei1 wu2 zhi3 ， ba4 wei4 yang2 chun1 si1 。 sheng1 xi1 geng1 wu2 jiang1 ， si3 ye3 mai2 wu2 bei1 。
- wen2 shu1 zi4 zhuan4 dao4 ， bu2 zhang4 shi3 bi3 chui2 。 fu1 zi3 gu4 wu2 dang3 ， xin1 en1 shi4 xian2 ji1 。
- qu4 lai2 yi1 luo4 shang4 ， xiang1 dai4 an1 gu1 pai2 。 wo3 you3 shuang1 yin3 zhan3 ， qi2 yin2 de2 zhu1 ti2 。
- huang2 jin1 tu2 wu4 xiang4 ， diao1 juan1 miao4 gong1 chui2 。 nai3 ling4 qian1 li3 jing1 ， yao1 mo2 wei1 zhong1 si1 。
- you2 neng2 zheng1 ming2 yue4 ， bai3 diao4 chu1 miao3 mi2 。 ye3 cao3 hua1 ye4 xi4 ， bu2 bian4 ci2 lu4 shi1 。
- mian2 mian2 xiang1 jiu1 jie2 ， zhuang4 si4 huan2 cheng2 pi2 。 si4 yu2 fu2 rong2 shu4 ， zhuo2 yan4 jie1 yi1 yi1 。
- jing1 yi3 xing1 jun1 shen1 ， shi1 suo3 feng2 bai3 li2 。 yue4 yi3 yu4 fu1 dao4 ， mian3 mian3 li4 mo4 kui1 。
- cao3 mu4 ming2 fu4 zai3 ， yan2 chou3 qi2 rong2 wei3 。 yuan4 jun1 heng2 yu4 zhi1 ， xing2 zhi3 za2 sui4 xi1 。
- yi4 ri4 qi1 dui4 ju3 ， dang1 ru2 he2 fen1 zhi1 。

## 注释

## 译文

## 赏析
