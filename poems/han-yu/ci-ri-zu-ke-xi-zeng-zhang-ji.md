---
id: han-yu-ci-ri-zu-ke-xi-zeng-zhang-ji
title: 此日足可惜赠张籍
titlePinyin: ci3 ri4 zu2 ke3 xi1 zeng4 zhang1 ji2
titleSlug: ci-ri-zu-ke-xi-zeng-zhang-ji
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 此日足可惜，此酒不足尝。舍酒去相语，共分一日光。
- 念昔未知子，孟君自南方。自矜有所得，言子有文章。
- 我名属相府，欲往不得行。思之不可见，百端在中肠。
- 维时月魄死，冬日朝在房。驱驰公事退，闻子适及城。
- 命车载之至，引坐于中堂。开怀听其说，往往副所望。
- 孔丘殁已远，仁义路久荒。纷纷百家起，诡怪相披猖。
- 长老守所闻，后生习为常。少知诚难得，纯粹古已亡。
- 譬彼植园木，有根易为长。留之不遣去，馆置城西旁。
- 岁时未云几，浩浩观湖江。众夫指之笑，谓我知不明。
- 儿童畏雷电，鱼鳖惊夜光。州家举进士，选试缪所当。
- 驰辞对我策，章句何炜煌。相公朝服立，工席歌鹿鸣。
- 礼终乐亦阕，相拜送于庭。之子去须臾，赫赫流盛名。
- 窃喜复窃叹，谅知有所成。人事安可恒，奄忽令我伤。
- 闻子高第日，正从相公丧。哀情逢吉语，惝恍难为双。
- 暮宿偃师西，徒辗转在床。夜闻汴州乱，绕壁行彷徨。
- 我时留妻子，仓卒不及将。相见不复期，零落甘所丁。
- 骄儿未绝乳，念之不能忘。忽如在我所，耳若闻啼声。
- 中途安得返，一日不可更。俄有东来说，我家免罹殃。
- 乘船下汴水，东去趋彭城。从丧朝至洛，还走不及停。
- 假道经盟津，出入行涧冈。日西入军门，羸马颠且僵。
- 主人愿少留，延入陈壶觞。卑贱不敢辞，忽忽心如狂。
- 饮食岂知味，丝竹徒轰轰。平明脱身去，决若惊凫翔。
- 黄昏次汜水，欲过无舟航。号呼久乃至，夜济十里黄。
- 中流上滩潬，沙水不可详。惊波暗合遝，星宿争翻芒。
- 辕马蹢躅鸣，左右泣仆童。甲午憩时门，临泉窥斗龙。
- 东南出陈许，陂泽平茫茫。道边草木花，红紫相低昂。
- 百里不逢人，角角雄雉鸣。行行二月暮，乃及徐南疆。
- 下马步堤岸，上船拜吾兄。谁云经艰难，百口无夭殇。
- 仆射南阳公，宅我睢水阳。箧中有余衣，盎中有余粮。
- 闭门读书史，窗户忽已凉。日念子来游，子岂知我情。
- 别离未为久，辛苦多所经。对食每不饱，共言无倦听。
- 连延三十日，晨坐达五更。我友二三子，宦游在西京。
- 东野窥禹穴，李翱观涛江。萧条千万里，会合安可逢。
- 淮之水舒舒，楚山直丛丛。子又舍我去，我怀焉所穷。
- 男儿不再壮，百岁如风狂。高爵尚可求，无为守一乡。

## 拼音
- ci3 ri4 zu2 ke3 xi1 ， ci3 jiu3 bu4 zu2 chang2 。 she4 jiu3 qu4 xiang1 yu3 ， gong4 fen1 yi2 ri4 guang1 。
- nian4 xi1 wei4 zhi1 zi3 ， meng4 jun1 zi4 nan2 fang1 。 zi4 jin1 you3 suo3 de2 ， yan2 zi3 you3 wen2 zhang1 。
- wo3 ming2 shu3 xiang4 fu3 ， yu4 wang3 bu4 de2 xing2 。 si1 zhi1 bu4 ke3 jian4 ， bai3 duan1 zai4 zhong1 chang2 。
- wei2 shi2 yue4 po4 si3 ， dong1 ri4 chao2 zai4 fang2 。 qu1 chi2 gong1 shi4 tui4 ， wen2 zi3 shi4 ji2 cheng2 。
- ming4 che1 zai4 zhi1 zhi4 ， yin3 zuo4 yu2 zhong1 tang2 。 kai1 huai2 ting1 qi2 shuo1 ， wang3 wang3 fu4 suo3 wang4 。
- kong3 qiu1 mo4 yi3 yuan3 ， ren2 yi4 lu4 jiu3 huang1 。 fen1 fen1 bai3 jia1 qi3 ， gui3 guai4 xiang4 pi1 chang1 。
- zhang3 lao3 shou3 suo3 wen2 ， hou4 sheng1 xi2 wei4 chang2 。 shao3 zhi1 cheng2 nan2 de2 ， chun2 cui4 gu3 yi3 wang2 。
- pi4 bi3 zhi2 yuan2 mu4 ， you3 gen1 yi4 wei4 chang2 。 liu2 zhi1 bu4 qian3 qu4 ， guan3 zhi4 cheng2 xi1 pang2 。
- sui4 shi2 wei4 yun2 ji3 ， hao4 hao4 guan1 hu2 jiang1 。 zhong4 fu1 zhi3 zhi1 xiao4 ， wei4 wo3 zhi1 bu4 ming2 。
- er2 tong2 wei4 lei2 dian4 ， yu2 bie1 jing1 ye4 guang1 。 zhou1 jia1 ju3 jin4 shi4 ， xuan3 shi4 miu4 suo3 dang1 。
- chi2 ci2 dui4 wo3 ce4 ， zhang1 ju4 he2 wei3 huang2 。 xiang4 gong0 chao2 fu2 li4 ， gong1 xi2 ge1 lu4 ming2 。
- li3 zhong1 le4 yi4 que4 ， xiang1 bai4 song4 yu2 ting2 。 zhi1 zi3 qu4 xu1 yu2 ， he4 he4 liu2 sheng4 ming2 。
- qie4 xi3 fu4 qie4 tan4 ， liang4 zhi1 you3 suo3 cheng2 。 ren2 shi4 an1 ke3 heng2 ， yan3 hu1 ling4 wo3 shang1 。
- wen2 zi3 gao1 di4 ri4 ， zheng4 cong2 xiang4 gong0 sang4 。 ai1 qing2 feng2 ji2 yu3 ， chang3 huang3 nan2 wei2 shuang1 。
- mu4 su4 yan3 shi1 xi1 ， tu2 nian3 zhuan3 zai4 chuang2 。 ye4 wen2 bian4 zhou1 luan4 ， rao4 bi4 xing2 pang2 huang2 。
- wo3 shi2 liu2 qi1 zi3 ， cang1 cu4 bu4 ji2 jiang1 。 xiang1 jian4 bu2 fu4 qi1 ， ling2 luo4 gan1 suo3 ding1 。
- jiao1 er2 wei4 jue2 ru3 ， nian4 zhi1 bu4 neng2 wang4 。 hu1 ru2 zai4 wo3 suo3 ， er3 ruo4 wen2 ti2 sheng1 。
- zhong1 tu2 an1 de2 fan3 ， yi2 ri4 bu4 ke3 geng4 。 e2 you3 dong1 lai2 shuo1 ， wo3 jia1 mian3 li2 yang1 。
- cheng2 chuan2 xia4 bian4 shui3 ， dong1 qu4 qu1 peng2 cheng2 。 cong2 sang4 chao2 zhi4 luo4 ， hai2 zou3 bu4 ji2 ting2 。
- jia3 dao4 jing1 meng2 jin1 ， chu1 ru4 hang2 jian4 gang1 。 ri4 xi1 ru4 jun1 men2 ， lei2 ma3 dian1 qie3 jiang1 。
- zhu3 ren2 yuan4 shao3 liu2 ， yan2 ru4 chen2 hu2 shang1 。 bei1 jian4 bu4 gan3 ci2 ， hu1 hu1 xin1 ru2 kuang2 。
- yin3 shi2 qi3 zhi1 wei4 ， si1 zhu2 tu2 hong1 hong1 。 ping2 ming2 tuo1 shen1 qu4 ， jue2 ruo4 jing1 fu2 xiang2 。
- huang2 hun1 ci4 si4 shui3 ， yu4 guo4 wu2 zhou1 hang2 。 hao4 hu1 jiu3 nai3 zhi4 ， ye4 ji4 shi2 li3 huang2 。
- zhong1 liu2 shang4 tan1 tan1 ， sha1 shui3 bu4 ke3 xiang2 。 jing1 bo1 an4 he2 ta4 ， xing1 xiu4 zheng1 fan1 mang2 。
- yuan2 ma3 di2 zhu2 ming2 ， zuo3 you4 qi4 pu2 tong2 。 jia3 wu3 qi4 shi2 men2 ， lin2 quan2 kui1 dou4 long2 。
- dong1 nan2 chu1 chen2 xu3 ， bei1 ze2 ping2 mang2 mang2 。 dao4 bian1 cao3 mu4 hua1 ， hong2 zi3 xiang1 di1 ang2 。
- bai3 li3 bu4 feng2 ren2 ， jiao3 jiao3 xiong2 zhi4 ming2 。 xing2 xing2 er4 yue4 mu4 ， nai3 ji2 xu2 nan2 jiang1 。
- xia4 ma3 bu4 di1 an4 ， shang4 chuan2 bai4 wu2 xiong1 。 shui2 yun2 jing1 jian1 nan2 ， bai3 kou3 wu2 yao1 shang1 。
- pu2 she4 nan2 yang2 gong1 ， zhai2 wo3 sui1 shui3 yang2 。 qie4 zhong1 you3 yu2 yi1 ， ang4 zhong1 you3 yu2 liang2 。
- bi4 men2 du2 shu1 shi3 ， chuang1 hu4 hu1 yi3 liang2 。 ri4 nian4 zi3 lai2 you2 ， zi3 qi3 zhi1 wo3 qing2 。
- bie2 li2 wei4 wei4 jiu3 ， xin1 ku3 duo1 suo3 jing1 。 dui4 shi2 mei3 bu4 bao3 ， gong4 yan2 wu2 juan4 ting1 。
- lian2 yan2 san1 shi2 ri4 ， chen2 zuo4 da2 wu3 geng1 。 wo3 you3 er4 san1 zi3 ， huan4 you2 zai4 xi1 jing1 。
- dong1 ye3 kui1 yu3 xue2 ， li3 ao2 guan1 tao1 jiang1 。 xiao1 tiao2 qian1 wan4 li3 ， hui4 he2 an1 ke3 feng2 。
- huai2 zhi1 shui3 shu1 shu1 ， chu3 shan1 zhi2 cong2 cong2 。 zi3 you4 she4 wo3 qu4 ， wo3 huai2 yan1 suo3 qiong2 。
- nan2 er2 bu2 zai4 zhuang4 ， bai3 sui4 ru2 feng1 kuang2 。 gao1 jue2 shang4 ke3 qiu2 ， wu2 wei2 shou3 yi4 xiang1 。

## 注释

## 译文

## 赏析
