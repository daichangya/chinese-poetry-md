---
id: han-yu-ba-yue-shi-wu-ye-zeng-zhang-gong-cao
title: 八月十五夜赠张功曹
titlePinyin: ba1 yue4 shi2 wu3 ye4 zeng4 zhang1 gong1 cao2
titleSlug: ba-yue-shi-wu-ye-zeng-zhang-gong-cao
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 七言古诗
---
## 正文
- 纤云四卷天无河，清风吹空月舒波。
- 沙平水息声影绝，一杯相属君当歌。
- 君歌声酸辞且苦，不能听终泪如雨。
- 洞庭连天九疑高，蛟龙出没猩鼯号。
- 十生九死到官所，幽居默默如藏逃。
- 下床畏蛇食畏药，海气湿蛰薰腥臊。
- 昨者州前捶大鼓，嗣皇继圣登夔皋。
- 赦书一日行万里，罪从大辟皆除死。
- 迁者追回流者还，涤瑕荡垢清朝班。
- 州家申名使家抑，坎轲只得移荆蛮。
- 判司卑官不堪说，未免捶楚尘埃间。
- 同时辈流多上道，天路幽险难追攀。
- 君歌且休听我歌，我歌今与君殊科。
- 一年明月今宵多，人生由命非由他。
- 有酒不饮奈明何。

## 拼音
- xian1 yun2 si4 juan4 tian1 wu2 he2 ， qing1 feng1 chui1 kong1 yue4 shu1 bo1 。
- sha1 ping2 shui3 xi1 sheng1 ying3 jue2 ， yi4 bei1 xiang1 shu3 jun1 dang1 ge1 。
- jun1 ge1 sheng1 suan1 ci2 qie3 ku3 ， bu4 neng2 ting1 zhong1 lei4 ru2 yu3 。
- dong4 ting2 lian2 tian1 jiu3 yi2 gao1 ， jiao1 long2 chu1 mo4 xing1 wu2 hao4 。
- shi2 sheng1 jiu3 si3 dao4 guan1 suo3 ， you1 ju1 mo4 mo4 ru2 cang2 tao2 。
- xia4 chuang2 wei4 she2 shi2 wei4 yao4 ， hai3 qi4 shi1 zhe2 xun1 xing1 sao4 。
- zuo2 zhe3 zhou1 qian2 chui2 da4 gu3 ， si4 huang2 ji4 sheng4 deng1 kui2 gao1 。
- she4 shu1 yi2 ri4 xing2 wan4 li3 ， zui4 cong2 da4 pi4 jie1 chu2 si3 。
- qian1 zhe3 zhui1 hui2 liu2 zhe3 hai2 ， di2 xia2 dang4 gou4 qing1 chao2 ban1 。
- zhou1 jia1 shen1 ming2 shi3 jia1 yi4 ， kan3 ke1 zhi1 de2 yi2 jing1 man2 。
- pan4 si1 bei1 guan1 bu4 kan1 shuo1 ， wei4 mian3 chui2 chu3 chen2 ai1 jian1 。
- tong2 shi2 bei4 liu2 duo1 shang4 dao4 ， tian1 lu4 you1 xian3 nan2 zhui1 pan1 。
- jun1 ge1 qie3 xiu1 ting1 wo3 ge1 ， wo3 ge1 jin1 yu3 jun1 shu1 ke1 。
- yi4 nian2 ming2 yue4 jin1 xiao1 duo1 ， ren2 sheng1 you2 ming4 fei1 you2 ta1 。
- you3 jiu3 bu4 yin3 nai4 ming2 he2 。

## 注释

## 译文

## 赏析
