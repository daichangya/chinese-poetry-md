---
id: han-yu-wan-qiu-yan-cheng-ye-hui-lian-ju
title: 晚秋郾城夜会联句
titlePinyin: wan3 qiu1 yan3 cheng2 ye4 hui4 lian2 ju4
titleSlug: wan-qiu-yan-cheng-ye-hui-lian-ju
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 从军古云乐，谈笑青油幕。灯明夜观棋，月暗秋城柝。——李正封
- 羁客方寂历，惊乌时落泊。语阑壮气衰，酒醒寒砧作。——韩愈
- 遇主贵陈力，夷凶匪兼弱。百牢犒舆师，千户购首恶。——李正封
- 平生耻论兵，末暮不轻诺。徒然感恩义，谁复论勋爵。——韩愈
- 多士被沾污，小夷施毒蠚。何当铸剑戟。相与归台阁。——李正封
- 室妇叹鸣鹳，家人祝喜鹊。终朝考蓍龟，何日亲烝礿。——韩愈
- 间使断津梁，潜军索林薄。红尘羽书靖，大水沙囊涸。——李正封
- 铭山子所工，插羽余何怍。未足烦刀俎，只应输管钥。——韩愈
- 雨矢逐天狼，电矛驱海若。灵诛固无纵，力战谁敢却。——李正封
- 峨峨云梯翔，赫赫火箭著。连空隳雉堞，照夜焚城郭。——韩愈
- 军门宣一令，庙算建三略。雷鼓揭千枪，浮桥交万筰。——李正封
- 蹂野马云腾，映原旗火铄。疲氓坠将拯，残虏狂可缚。——韩愈
- 摧锋若䝙兕，超乘如猱玃。逢掖服翻惭，缦胡缨可愕。——李正封
- 星陨闻雊雉，师兴随唳鹤。虎豹贪犬羊，鹰鹯憎鸟雀。——韩愈
- 烧陂除积聚，灌垒失依托。凭轼谕昏迷，执殳征暴虐。——李正封
- 仓空战卒饥，月黑探兵错。凶徒更蹈藉，逆族相啖嚼。——韩愈
- 轴轳亘淮泗，旆旌连夏鄂。大野纵氐羌，长河浴骝骆。——李正封
- 东西竞角逐，远近施矰缴。人怨童聚谣，天殃鬼行疟。——韩愈
- 汉刑支郡黜，周制闲田削。侯社退无功，鬼薪惩不恪。——李正封
- 余虽司斧锧，情本尚丘壑。且待献俘囚，终当返耕获。——韩愈
- 槁街陈𫓧钺，桃塞兴钱镈。地理画封疆，天文扫寥廓。——李正封
- 天子悯疮痍，将军禁卤掠。策勋封龙额，归兽获麟脚。——韩愈
- 诘诛敬王怒，给复哀人瘼。泽发解兜鍪，酡颜倾凿落。——李正封
- 安存惟恐晚，洗雪不论昨。暮鸟已安巢，春蚕看满箔。——韩愈
- 声明动朝阙，光宠耀京洛。旁午降丝纶，中坚拥鼓铎。——李正封
- 密坐列珠翠，高门涂粉雘。跋朝贺书飞，塞路归鞍跃。——韩愈
- 魏阙横云汉，秦关束岩崿。拜迎罗櫜鞬，问遗结囊橐。——李正封
- 江淮永清晏，宇宙重开拓。是日号升平，此年名作噩。——韩愈
- 洪赦方下究，武飙亦旁魄。南据定蛮陬，北攫空朔漠。——李正封
- 儒生惬教化，武士猛刺斫。吾相两优游，他人双落莫。——韩愈
- 印从负鼎佩，门为登坛凿。再入更显严，九迁弥謇谔。——李正封
- 宾筵尽狐赵，导骑多卫霍。国史擅芬芳，宫娃分绰约。——韩愈
- 丹掖列鹓鹭，洪炉衣狐貉。摛文挥月毫，讲剑淬霜锷。——李正封
- 命衣备藻火，赐乐兼拊搏。两厢铺氍毹，五鼎调勺药。——韩愈
- 带垂苍玉佩，辔蹙黄金络。诱接喻登龙，趋驰状倾藿。——李正封
- 青娥翳长袖，红颊吹鸣钥。傥不忍辛勤，何由恣欢谑。——韩愈
- 惟当早富贵，岂得暂寂寞。但掷雇笑金，仍祈却老药。——李正封
- 殁庙配尊斝，生堂合y7鑮。安行庇松篁，高卧枕莞蒻。——韩愈
- 洗沐恣兰芷，割烹厌腗臄。喜颜非忸怩，达志无陨获。——李正封
- 诙谐酒席展，慷慨戎装著。斩马祭旄纛，炰羔礼芒𪨗。——韩愈
- 山多离隐豹，野有求伸蠖。推选阅群材，荐延搜一鹗。——李正封
- 左右供谄誉，亲交献谀噱。名声载揄扬，权势实熏灼。——韩愈
- 道旧生感激，当歌发酬酢。群孙轻绮纨，下客丰醴酪。——李正封
- 穷天贡琛异，匝海赐酺醵。作乐鼓还槌，从禽弓始彍。——韩愈
- 取欢移日饮，求胜通宵博。五白气争呼，六奇心运度。——李正封
- 恩泽诚布濩，嚚顽已箫勺。告成上云亭，考古垂矩矱。——韩愈
- 前堂清夜吹，东第良晨酌。池莲拆秋房，院竹翻夏箨。——李正封
- 五狩朝恒岱，三畋宿杨柞。农书乍讨论，马法长悬格。——韩愈
- 雪下收新息，阳生过京索。尔牛时寝讹，我仆或歌咢。——李正封
- 帝载弥天地，臣辞劣萤爝。为诗安能详，庶用存糟粕。——韩愈

## 拼音
- cong2 jun1 gu3 yun2 le4 ， tan2 xiao4 qing1 you2 mu4 。 deng1 ming2 ye4 guan1 qi2 ， yue4 an4 qiu1 cheng2 tuo4 。 — — li3 zheng4 feng1
- ji1 ke4 fang1 ji4 li4 ， jing1 wu1 shi2 luo4 bo2 。 yu3 lan2 zhuang4 qi4 shuai1 ， jiu3 xing3 han2 zhen1 zuo4 。 — — han2 yu4
- yu4 zhu3 gui4 chen2 li4 ， yi2 xiong1 fei3 jian1 ruo4 。 bai3 lao2 kao4 yu2 shi1 ， qian1 hu4 gou4 shou3 e4 。 — — li3 zheng4 feng1
- ping2 sheng1 chi3 lun4 bing1 ， mo4 mu4 bu4 qing1 nuo4 。 tu2 ran2 gan3 en1 yi4 ， shui2 fu4 lun4 xun1 jue2 。 — — han2 yu4
- duo1 shi4 bei4 zhan1 wu1 ， xiao3 yi2 shi1 du2 he1 。 he2 dang1 zhu4 jian4 ji3 。 xiang1 yu3 gui1 tai2 ge2 。 — — li3 zheng4 feng1
- shi4 fu4 tan4 ming2 guan4 ， jia1 ren2 zhu4 xi3 que4 。 zhong1 chao2 kao3 shi1 gui1 ， he2 ri4 qin1 zheng1 yue4 。 — — han2 yu4
- jian1 shi3 duan4 jin1 liang2 ， qian2 jun1 suo3 lin2 bao2 。 hong2 chen2 yu3 shu1 jing4 ， da4 shui3 sha1 nang2 he2 。 — — li3 zheng4 feng1
- ming2 shan1 zi3 suo3 gong1 ， cha1 yu3 yu2 he2 zuo4 。 wei4 zu2 fan2 dao1 zu3 ， zhi1 ying4 shu1 guan3 yao4 。 — — han2 yu4
- yu3 shi3 zhu2 tian1 lang2 ， dian4 mao2 qu1 hai3 ruo4 。 ling2 zhu1 gu4 wu2 zong4 ， li4 zhan4 shui2 gan3 que4 。 — — li3 zheng4 feng1
- e2 e2 yun2 ti1 xiang2 ， he4 he4 huo3 jian4 zhu4 。 lian2 kong1 hui1 zhi4 die2 ， zhao4 ye4 fen2 cheng2 guo1 。 — — han2 yu4
- jun1 men2 xuan1 yi2 ling4 ， miao4 suan4 jian4 san1 lüe4 。 lei2 gu3 jie1 qian1 qiang1 ， fu2 qiao2 jiao1 wan4 zuo2 。 — — li3 zheng4 feng1
- rou2 ye3 ma3 yun2 teng2 ， ying4 yuan2 qi2 huo3 shuo4 。 pi2 mang2 zhui4 jiang1 zheng3 ， can2 lu3 kuang2 ke3 fu4 。 — — han2 yu4
- cui1 feng1 ruo4 chu1 si4 ， chao1 cheng2 ru2 nao2 jue2 。 feng2 ye4 fu2 fan1 can2 ， man4 hu2 ying1 ke3 e4 。 — — li3 zheng4 feng1
- xing1 yun3 wen2 gou4 zhi4 ， shi1 xing1 sui2 li4 he4 。 hu3 bao4 tan1 quan3 yang2 ， ying1 zhan1 zeng1 niao3 que4 。 — — han2 yu4
- shao1 bei1 chu2 ji1 ju4 ， guan4 lei3 shi1 yi1 tuo1 。 ping2 shi4 yu4 hun1 mi2 ， zhi2 shu1 zheng1 bao4 nüe4 。 — — li3 zheng4 feng1
- cang1 kong1 zhan4 zu2 ji1 ， yue4 hei1 tan4 bing1 cuo4 。 xiong1 tu2 geng4 dao3 jie4 ， ni4 zu2 xiang1 dan4 jiao2 。 — — han2 yu4
- zhou2 lu2 gen4 huai2 si4 ， pei4 jing1 lian2 xia4 e4 。 da4 ye3 zong4 di1 qiang1 ， chang2 he2 yu4 liu2 luo4 。 — — li3 zheng4 feng1
- dong1 xi1 jing4 jiao3 zhu2 ， yuan3 jin4 shi1 zeng1 jiao3 。 ren2 yuan4 tong2 ju4 yao2 ， tian1 yang1 gui3 xing2 nüe4 。 — — han2 yu4
- han4 xing2 zhi1 jun4 chu4 ， zhou1 zhi4 xian2 tian2 xiao1 。 hou2 she4 tui4 wu2 gong1 ， gui3 xin1 cheng2 bu2 ke4 。 — — li3 zheng4 feng1
- yu2 sui1 si1 fu3 zhi4 ， qing2 ben3 shang4 qiu1 he4 。 qie3 dai4 xian4 fu2 qiu2 ， zhong1 dang1 fan3 geng1 huo4 。 — — han2 yu4
- gao3 jie1 chen2 fu1 yue4 ， tao2 sai1 xing1 qian2 bo2 。 di4 li3 hua4 feng1 jiang1 ， tian1 wen2 sao3 liao2 kuo4 。 — — li3 zheng4 feng1
- tian1 zi3 min3 chuang1 yi2 ， jiang1 jun1 jin4 lu3 lüe4 。 ce4 xun1 feng1 long2 e2 ， gui1 shou4 huo4 lin2 jiao3 。 — — han2 yu4
- jie2 zhu1 jing4 wang2 nu4 ， gei3 fu4 ai1 ren2 mo4 。 ze2 fa1 jie3 dou1 mou2 ， tuo2 yan2 qing1 zao2 luo4 。 — — li3 zheng4 feng1
- an1 cun2 wei2 kong3 wan3 ， xi3 xue3 bu2 lun4 zuo2 。 mu4 niao3 yi3 an1 chao2 ， chun1 can2 kan4 man3 bo2 。 — — han2 yu4
- sheng1 ming2 dong4 chao2 que1 ， guang1 chong3 yao4 jing1 luo4 。 pang2 wu3 jiang4 si1 lun2 ， zhong1 jian1 yong1 gu3 duo2 。 — — li3 zheng4 feng1
- mi4 zuo4 lie4 zhu1 cui4 ， gao1 men2 tu2 fen3 huo4 。 ba2 chao2 he4 shu1 fei1 ， sai1 lu4 gui1 an1 yue4 。 — — han2 yu4
- wei4 que1 heng2 yun2 han4 ， qin2 guan1 shu4 yan2 e4 。 bai4 ying2 luo2 gao1 jian1 ， wen4 yi2 jie2 nang2 tuo2 。 — — li3 zheng4 feng1
- jiang1 huai2 yong3 qing1 yan4 ， yu3 zhou4 zhong4 kai1 tuo4 。 shi4 ri4 hao4 sheng1 ping2 ， ci3 nian2 ming2 zuo4 e4 。 — — han2 yu4
- hong2 she4 fang1 xia4 jiu1 ， wu3 biao1 yi4 pang2 po4 。 nan2 ju4 ding4 man2 zou1 ， bei3 jue2 kong1 shuo4 mo4 。 — — li3 zheng4 feng1
- ru2 sheng1 qie4 jiao4 hua4 ， wu3 shi4 meng3 ci4 zhuo2 。 wu2 xiang1 liang3 you1 you2 ， ta1 ren2 shuang1 luo4 mo4 。 — — han2 yu4
- yin4 cong2 fu4 ding3 pei4 ， men2 wei4 deng1 tan2 zao2 。 zai4 ru4 geng4 xian3 yan2 ， jiu3 qian1 mi2 jian3 e4 。 — — li3 zheng4 feng1
- bin1 yan2 jin4 hu2 zhao4 ， dao3 qi2 duo1 wei4 huo4 。 guo2 shi3 shan4 fen1 fang1 ， gong1 wa2 fen1 chuo4 yue1 。 — — han2 yu4
- dan1 ye4 lie4 yuan1 lu4 ， hong2 lu2 yi1 hu2 mo4 。 chi1 wen2 hui1 yue4 hao2 ， jiang3 jian4 cui4 shuang1 e4 。 — — li3 zheng4 feng1
- ming4 yi1 bei4 zao3 huo3 ， ci4 le4 jian1 fu3 bo2 。 liang3 xiang1 pu4 qu2 shu1 ， wu3 ding3 tiao2 shao2 yao4 。 — — han2 yu4
- dai4 chui2 cang1 yu4 pei4 ， pei4 cu4 huang2 jin1 luo4 。 you4 jie1 yu4 deng1 long2 ， qu1 chi2 zhuang4 qing1 huo4 。 — — li3 zheng4 feng1
- qing1 e2 yi4 chang2 xiu4 ， hong2 jia2 chui1 ming2 yao4 。 tang3 bu4 ren3 xin1 qin2 ， he2 you2 zi4 huan1 xue4 。 — — han2 yu4
- wei2 dang1 zao3 fu4 gui4 ， qi3 de2 zan4 ji4 mo4 。 dan4 zhi4 gu4 xiao4 jin1 ， reng2 qi2 que4 lao3 yao4 。 — — li3 zheng4 feng1
- mo4 miao4 pei4 zun1 jia3 ， sheng1 tang2 he2 y 7 bo2 。 an1 xing2 bi4 song1 huang2 ， gao1 wo4 zhen3 wan3 ruo4 。 — — han2 yu4
- xi3 mu4 zi4 lan2 zhi3 ， ge1 peng1 yan4 pi2 jue2 。 xi3 yan2 fei1 niu3 ni2 ， da2 zhi4 wu2 yun3 huo4 。 — — li3 zheng4 feng1
- hui1 xie2 jiu3 xi2 zhan3 ， kang1 kai3 rong2 zhuang1 zhu4 。 zhan3 ma3 ji4 mao2 dao4 ， pao2 gao1 li3 mang2 𪨗 。 — — han2 yu4
- shan1 duo1 li2 yin3 bao4 ， ye3 you3 qiu2 shen1 huo4 。 tui1 xuan3 yue4 qun2 cai2 ， jian4 yan2 sou1 yi2 e4 。 — — li3 zheng4 feng1
- zuo3 you4 gong4 chan3 yu4 ， qin1 jiao1 xian4 yu2 jue2 。 ming2 sheng1 zai3 yu2 yang2 ， quan2 shi4 shi2 xun1 zhuo2 。 — — han2 yu4
- dao4 jiu4 sheng1 gan3 ji1 ， dang1 ge1 fa1 chou2 cu4 。 qun2 sun1 qing1 qi3 wan2 ， xia4 ke4 feng1 li3 lao4 。 — — li3 zheng4 feng1
- qiong2 tian1 gong4 chen1 yi4 ， za1 hai3 ci4 pu2 ju4 。 zuo4 le4 gu3 hai2 chui2 ， cong2 qin2 gong1 shi3 guo1 。 — — han2 yu4
- qu3 huan1 yi2 ri4 yin3 ， qiu2 sheng4 tong1 xiao1 bo2 。 wu3 bai2 qi4 zheng1 hu1 ， liu4 qi2 xin1 yun4 du4 。 — — li3 zheng4 feng1
- en1 ze2 cheng2 bu4 hu4 ， yin2 wan2 yi3 xiao1 shao2 。 gao4 cheng2 shang4 yun2 ting2 ， kao3 gu3 chui2 ju3 yue1 。 — — han2 yu4
- qian2 tang2 qing1 ye4 chui1 ， dong1 di4 liang2 chen2 zhuo2 。 chi2 lian2 chai1 qiu1 fang2 ， yuan4 zhu2 fan1 xia4 tuo4 。 — — li3 zheng4 feng1
- wu3 shou4 chao2 heng2 dai4 ， san1 tian2 su4 yang2 zha4 。 nong2 shu1 zha4 tao3 lun4 ， ma3 fa3 chang2 xuan2 ge2 。 — — han2 yu4
- xue3 xia4 shou1 xin1 xi1 ， yang2 sheng1 guo4 jing1 suo3 。 er3 niu2 shi2 qin3 e2 ， wo3 pu2 huo4 ge1 e4 。 — — li3 zheng4 feng1
- di4 zai3 mi2 tian1 di4 ， chen2 ci2 lie4 ying2 jue2 。 wei4 shi1 an1 neng2 xiang2 ， shu4 yong4 cun2 zao1 po4 。 — — han2 yu4

## 注释

## 译文

## 赏析
