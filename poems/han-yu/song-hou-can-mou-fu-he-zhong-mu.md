---
id: han-yu-song-hou-can-mou-fu-he-zhong-mu
title: 送侯参谋赴河中幕
titlePinyin: song4 hou2 can1 mou2 fu4 he2 zhong1 mu4
titleSlug: song-hou-can-mou-fu-he-zhong-mu
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 忆昔初及第，各以少年称。君颐始生须，我齿清如冰。
- 尔时心气壮，百事谓己能。一别讵几何，忽如隔晨兴。
- 我齿豁可鄙，君颜老可憎。相逢风尘中，相视迭嗟矜。
- 幸同学省官，末路再得朋。东司绝教授，游宴以为恒。
- 秋渔荫密树，夜博然明灯。雪径抵樵叟，风廊折谈僧。
- 陆浑桃花间，有汤沸如烝。三月崧少步，踯躅红千层。
- 洲沙厌晚坐，岭壁穷晨升。沈冥不计日，为乐不可胜。
- 迁满一已异，乖离坐难凭。行行事结束，人马何𫏋腾。
- 感激生胆勇，从军岂尝曾。洸洸司徒公，天子爪与肱。
- 提师十万余，四海钦风棱。河北兵未进，蔡州帅新薨。
- 曷不请扫除，活彼黎与烝。鄙夫诚怯弱，受恩愧徒弘。
- 犹思脱儒冠，弃死取先登。又欲面言事，上书求诏征。
- 侵官固非是，妄作谴可惩。惟当待责免，耕㔉归沟塍。
- 今君得所附，势若脱鞲鹰。檄笔无与让，幕谋识其膺。
- 收绩开史牒，翰飞逐溟鹏。男儿贵立事，流景不可乘。
- 岁老阴沴作，云颓雪翻崩。别袖拂洛水，征车转崤陵。
- 勤勤酒不进，勉勉恨已仍。送君出门归，愁肠若牵绳。
- 默坐念语笑，痴如遇寒蝇。策马谁可适，晤言谁为应。
- 席尘惜不扫，残尊对空凝。信知后会时，日月屡环縆。
- 生期理行役，欢绪绝难承。寄书惟在频，无吝简与缯。

## 拼音
- yi4 xi1 chu1 ji2 di4 ， ge4 yi3 shao4 nian2 cheng1 。 jun1 yi2 shi3 sheng1 xu1 ， wo3 chi3 qing1 ru2 bing1 。
- er3 shi2 xin1 qi4 zhuang4 ， bai3 shi4 wei4 ji3 neng2 。 yi4 bie2 ju4 ji3 he2 ， hu1 ru2 ge2 chen2 xing1 。
- wo3 chi3 huo1 ke3 bi3 ， jun1 yan2 lao3 ke3 zeng1 。 xiang1 feng2 feng1 chen2 zhong1 ， xiang1 shi4 die2 jie1 jin1 。
- xing4 tong2 xue2 sheng3 guan1 ， mo4 lu4 zai4 de2 peng2 。 dong1 si1 jue2 jiao4 shou4 ， you2 yan4 yi3 wei2 heng2 。
- qiu1 yu2 yin4 mi4 shu4 ， ye4 bo2 ran2 ming2 deng1 。 xue3 jing4 di3 qiao2 sou3 ， feng1 lang2 zhe2 tan2 seng1 。
- lu4 hun2 tao2 hua1 jian1 ， you3 tang1 fei4 ru2 zheng1 。 san1 yue4 song1 shao3 bu4 ， zhi2 zhu2 hong2 qian1 ceng2 。
- zhou1 sha1 yan4 wan3 zuo4 ， ling3 bi4 qiong2 chen2 sheng1 。 shen3 ming2 bu2 ji4 ri4 ， wei4 le4 bu4 ke3 sheng4 。
- qian1 man3 yi4 yi3 yi4 ， guai1 li2 zuo4 nan2 ping2 。 xing2 xing2 shi4 jie2 shu4 ， ren2 ma3 he2 𫏋 teng2 。
- gan3 ji1 sheng1 dan3 yong3 ， cong2 jun1 qi3 chang2 ceng2 。 guang1 guang1 si1 tu2 gong1 ， tian1 zi3 zhua3 yu3 gong1 。
- ti2 shi1 shi2 wan4 yu2 ， si4 hai3 qin1 feng1 leng2 。 he2 bei3 bing1 wei4 jin4 ， cai4 zhou1 shuai4 xin1 hong1 。
- he2 bu4 qing3 sao3 chu2 ， huo2 bi3 li2 yu3 zheng1 。 bi3 fu1 cheng2 qie4 ruo4 ， shou4 en1 kui4 tu2 hong2 。
- you2 si1 tuo1 ru2 guan1 ， qi4 si3 qu3 xian1 deng1 。 you4 yu4 mian4 yan2 shi4 ， shang4 shu1 qiu2 zhao4 zheng1 。
- qin1 guan1 gu4 fei1 shi4 ， wang4 zuo4 qian3 ke3 cheng2 。 wei2 dang1 dai4 ze2 mian3 ， geng1 㔉 gui1 gou1 cheng2 。
- jin1 jun1 de2 suo3 fu4 ， shi4 ruo4 tuo1 gou1 ying1 。 xi2 bi3 wu2 yu3 rang4 ， mu4 mou2 shi2 qi2 ying1 。
- shou1 ji4 kai1 shi3 die2 ， han4 fei1 zhu2 ming2 peng2 。 nan2 er2 gui4 li4 shi4 ， liu2 jing3 bu4 ke3 cheng2 。
- sui4 lao3 yin1 li4 zuo4 ， yun2 tui2 xue3 fan1 beng1 。 bie2 xiu4 fu2 luo4 shui3 ， zheng1 che1 zhuan3 xiao2 ling2 。
- qin2 qin2 jiu3 bu2 jin4 ， mian3 mian3 hen4 yi3 reng2 。 song4 jun1 chu1 men2 gui1 ， chou2 chang2 ruo4 qian1 sheng2 。
- mo4 zuo4 nian4 yu3 xiao4 ， chi1 ru2 yu4 han2 ying2 。 ce4 ma3 shui2 ke3 shi4 ， wu4 yan2 shui2 wei4 ying4 。
- xi2 chen2 xi1 bu4 sao3 ， can2 zun1 dui4 kong1 ning2 。 xin4 zhi1 hou4 hui4 shi2 ， ri4 yue4 lü3 huan2 geng1 。
- sheng1 qi1 li3 xing2 yi4 ， huan1 xu4 jue2 nan2 cheng2 。 ji4 shu1 wei2 zai4 pin2 ， wu2 lin4 jian3 yu3 zeng1 。

## 注释

## 译文

## 赏析
