---
id: han-yu-song-jin-shi-liu-shi-fu-dong-gui
title: 送进士刘师服东归
titlePinyin: song4 jin4 shi4 liu2 shi1 fu2 dong1 gui1
titleSlug: song-jin-shi-liu-shi-fu-dong-gui
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 猛虎落槛阱，坐食如孤豚。丈夫在富贵，岂必守一门。
- 公心有勇气，公口有直言。奈何任埋没，不自求腾轩。
- 仆本亦进士，颇尝究根源。由来骨鲠材，喜被软弱吞。
- 低头受侮笑，隐忍硉兀冤。泥雨城东路，夏槐作云屯。
- 还家虽阙短，把日亲晨飧。携持令名归，自足贻家尊。
- 时节不可玩，亲交可攀援。勉来取金紫，勿久休中园。

## 拼音
- meng3 hu3 luo4 kan3 jing3 ， zuo4 shi2 ru2 gu1 tun2 。 zhang4 fu0 zai4 fu4 gui4 ， qi3 bi4 shou3 yi4 men2 。
- gong1 xin1 you3 yong3 qi4 ， gong1 kou3 you3 zhi2 yan2 。 nai4 he2 ren4 mai2 mo4 ， bu2 zi4 qiu2 teng2 xuan1 。
- pu2 ben3 yi4 jin4 shi4 ， po1 chang2 jiu1 gen1 yuan2 。 you2 lai2 gu3 geng3 cai2 ， xi3 bei4 ruan3 ruo4 tun1 。
- di1 tou2 shou4 wu3 xiao4 ， yin3 ren3 lu4 wu4 yuan1 。 ni2 yu3 cheng2 dong1 lu4 ， xia4 huai2 zuo4 yun2 tun2 。
- hai2 jia1 sui1 que1 duan3 ， ba3 ri4 qin1 chen2 sun1 。 xie2 chi2 ling4 ming2 gui1 ， zi4 zu2 yi2 jia1 zun1 。
- shi2 jie2 bu4 ke3 wan2 ， qin1 jiao1 ke3 pan1 yuan2 。 mian3 lai2 qu3 jin1 zi3 ， wu4 jiu3 xiu1 zhong1 yuan2 。

## 注释

## 译文

## 赏析
