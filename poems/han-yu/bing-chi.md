---
id: han-yu-bing-chi
title: 病鸱
titlePinyin: bing4 chi1
titleSlug: bing-chi
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 屋东恶水沟，有鸱堕鸣悲。青泥掩两翅，拍拍不得离。
- 君童叫相召，瓦砾争先之。计校生平事，杀却理亦宜。
- 夺攘不愧耻，饱满盘天嬉。晴日占光景，高风恣追随。
- 遂凌鸾凤群，肯顾鸿鹄卑。今者命运穷，遭逢巧丸儿。
- 中汝要害处，汝能不得施。于吾乃何有，不忍乘其危。
- 丐汝将死命，浴以清水池。朝餐辍鱼肉，暝宿防狐狸。
- 自知无以致，蒙德久犹疑。饱入深竹丛，饥来傍阶基。
- 亮无责报心，固以听所为。昨日有气力，飞跳弄藩篱。
- 今晨忽径去，曾不报我知。侥幸非汝福，天衢汝休窥。
- 京城事弹射，竖子不易欺。勿讳泥坑辱，泥坑乃良规。

## 拼音
- wu1 dong1 e4 shui3 gou1 ， you3 chi1 duo4 ming2 bei1 。 qing1 ni2 yan3 liang3 chi4 ， pai1 pai1 bu4 de2 li2 。
- jun1 tong2 jiao4 xiang1 zhao4 ， wa3 li4 zheng1 xian1 zhi1 。 ji4 xiao4 sheng1 ping2 shi4 ， sha1 que4 li3 yi4 yi2 。
- duo2 rang3 bu2 kui4 chi3 ， bao3 man3 pan2 tian1 xi1 。 qing2 ri4 zhan4 guang1 jing3 ， gao1 feng1 zi4 zhui1 sui2 。
- sui4 ling2 luan2 feng4 qun2 ， ken3 gu4 hong2 hu2 bei1 。 jin1 zhe3 ming4 yun4 qiong2 ， zao1 feng2 qiao3 wan2 er2 。
- zhong1 ru3 yao4 hai4 chu4 ， ru3 neng2 bu4 de2 shi1 。 yu2 wu2 nai3 he2 you3 ， bu4 ren3 cheng2 qi2 wei1 。
- gai4 ru3 jiang1 si3 ming4 ， yu4 yi3 qing1 shui3 chi2 。 chao2 can1 chuo4 yu2 rou4 ， ming2 su4 fang2 hu2 li0 。
- zi4 zhi1 wu2 yi3 zhi4 ， meng2 de2 jiu3 you2 yi2 。 bao3 ru4 shen1 zhu2 cong2 ， ji1 lai2 bang4 jie1 ji1 。
- liang4 wu2 ze2 bao4 xin1 ， gu4 yi3 ting1 suo3 wei4 。 zuo2 ri4 you3 qi4 li4 ， fei1 tiao4 nong4 fan1 li2 。
- jin1 chen2 hu1 jing4 qu4 ， ceng2 bu2 bao4 wo3 zhi1 。 jiao3 xing4 fei1 ru3 fu2 ， tian1 qu2 ru3 xiu1 kui1 。
- jing1 cheng2 shi4 tan2 she4 ， shu4 zi3 bu2 yi4 qi1 。 wu4 hui4 ni2 keng1 ru3 ， ni2 keng1 nai3 liang2 gui1 。

## 注释

## 译文

## 赏析
