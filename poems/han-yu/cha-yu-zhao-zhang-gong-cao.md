---
id: han-yu-cha-yu-zhao-zhang-gong-cao
title: 叉鱼招张功曹
titlePinyin: cha1 yu2 zhao1 zhang1 gong1 cao2
titleSlug: cha-yu-zhao-zhang-gong-cao
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 叉鱼春岸阔，此兴在中宵。大炬然如昼，长船缚似桥。
- 深窥沙可数，静搒水无摇。刃下那能脱，波间或自跳。
- 中鳞怜锦碎，当目讶珠销。迷火逃翻近，惊人去暂遥。
- 竞多心转细，得隽语时嚣。潭罄知存寡，舷平觉获饶。
- 交头疑凑饵，骈首类同条。濡沫情虽密，登门事已辽。
- 盈车欺故事，饲犬验今朝。血浪凝犹沸，腥风远更飘。
- 盖江烟幂幂，拂棹影寥寥。獭去愁无食，龙移惧见烧。
- 如棠名既误，钓渭日徒消。文客惊先赋，篙工喜尽谣。
- 脍成思我友，观乐忆吾僚。自可捐忧累，何须强问鸮。

## 拼音
- cha1 yu2 chun1 an4 kuo4 ， ci3 xing1 zai4 zhong1 xiao1 。 da4 ju4 ran2 ru2 zhou4 ， chang2 chuan2 fu4 si4 qiao2 。
- shen1 kui1 sha1 ke3 shu4 ， jing4 peng2 shui3 wu2 yao2 。 ren4 xia4 na4 neng2 tuo1 ， bo1 jian4 huo4 zi4 tiao4 。
- zhong1 lin2 lian2 jin3 sui4 ， dang1 mu4 ya4 zhu1 xiao1 。 mi2 huo3 tao2 fan1 jin4 ， jing1 ren2 qu4 zan4 yao2 。
- jing4 duo1 xin1 zhuan3 xi4 ， de2 jun4 yu3 shi2 ao2 。 tan2 qing4 zhi1 cun2 gua3 ， xian2 ping2 jue2 huo4 rao2 。
- jiao1 tou2 yi2 cou4 er3 ， pian2 shou3 lei4 tong2 tiao2 。 ru2 mo4 qing2 sui1 mi4 ， deng1 men2 shi4 yi3 liao2 。
- ying2 che1 qi1 gu4 shi4 ， si4 quan3 yan4 jin1 chao2 。 xue4 lang4 ning2 you2 fei4 ， xing1 feng1 yuan3 geng4 piao1 。
- gai4 jiang1 yan1 mi4 mi4 ， fu2 zhao4 ying3 liao2 liao2 。 ta3 qu4 chou2 wu2 shi2 ， long2 yi2 ju4 jian4 shao1 。
- ru2 tang2 ming2 ji4 wu4 ， diao4 wei4 ri4 tu2 xiao1 。 wen2 ke4 jing1 xian1 fu4 ， gao1 gong1 xi3 jin4 yao2 。
- kuai4 cheng2 si1 wo3 you3 ， guan1 le4 yi4 wu2 liao2 。 zi4 ke3 juan1 you1 lei4 ， he2 xu1 qiang2 wen4 xiao1 。

## 注释

## 译文

## 赏析
