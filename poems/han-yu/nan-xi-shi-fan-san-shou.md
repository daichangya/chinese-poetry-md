---
id: han-yu-nan-xi-shi-fan-san-shou
title: 南溪始泛三首
titlePinyin: nan2 xi1 shi3 fan4 san1 shou3
titleSlug: nan-xi-shi-fan-san-shou
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 榜舟南山下，上上不得返。幽事随去多，孰能量近远。
- 阴沈过连树，藏昂抵横阪。石粗肆磨砺，波恶厌牵挽。
- 或倚偏岸渔，竟就平洲饭。点点暮雨飘，梢梢新月偃。
- 余年懔无几，休日怆已晚。自是病使然，非由取高蹇。
- 南溪亦清驶，而无楫与舟。山农惊见之，随我劝不休。
- 不惟儿童辈，或有杖白头。馈我笼中瓜，劝我此淹留。
- 我云以病归，此已颇自由。幸有用余俸，置居在西畴。
- 囷仓米谷满，未有旦夕忧。上去无得得，下来亦悠悠。
- 但恐烦里闾，时有缓急投。愿为同社人，鸡豚燕春秋。
- 足弱不能步，自宜收朝迹。羸形可舆致，佳观安事掷。
- 即此南阪下，久闻有水石。拖舟入其间，溪流正清激。
- 随波吾未能，峻濑乍可刺。鹭起若导吾，前飞数十尺。
- 亭亭柳带沙，团团松冠壁。归时还尽夜，谁谓非事役。

## 拼音
- bang3 zhou1 nan2 shan1 xia4 ， shang4 shang4 bu4 de2 fan3 。 you1 shi4 sui2 qu4 duo1 ， shu2 neng2 liang4 jin4 yuan3 。
- yin1 shen3 guo4 lian2 shu4 ， cang2 ang2 di3 heng2 ban3 。 shi2 cu1 si4 mo2 li4 ， bo1 e4 yan4 qian1 wan3 。
- huo4 yi3 pian1 an4 yu2 ， jing4 jiu4 ping2 zhou1 fan4 。 dian3 dian3 mu4 yu3 piao1 ， shao1 shao1 xin1 yue4 yan3 。
- yu2 nian2 lin3 wu2 ji3 ， xiu1 ri4 chuang4 yi3 wan3 。 zi4 shi4 bing4 shi3 ran2 ， fei1 you2 qu3 gao1 jian3 。
- nan2 xi1 yi4 qing1 shi3 ， er2 wu2 ji2 yu3 zhou1 。 shan1 nong2 jing1 jian4 zhi1 ， sui2 wo3 quan4 bu4 xiu1 。
- bu4 wei2 er2 tong2 bei4 ， huo4 you3 zhang4 bai2 tou2 。 kui4 wo3 long2 zhong1 gua1 ， quan4 wo3 ci3 yan1 liu2 。
- wo3 yun2 yi3 bing4 gui1 ， ci3 yi3 po1 zi4 you2 。 xing4 you3 yong4 yu2 feng4 ， zhi4 ju1 zai4 xi1 chou2 。
- qun1 cang1 mi3 gu3 man3 ， wei4 you3 dan4 xi1 you1 。 shang4 qu4 wu2 de2 de2 ， xia4 lai2 yi4 you1 you1 。
- dan4 kong3 fan2 li3 lü2 ， shi2 you3 huan3 ji2 tou2 。 yuan4 wei4 tong2 she4 ren2 ， ji1 tun2 yan4 chun1 qiu1 。
- zu2 ruo4 bu4 neng2 bu4 ， zi4 yi2 shou1 chao2 ji4 。 lei2 xing2 ke3 yu2 zhi4 ， jia1 guan1 an1 shi4 zhi4 。
- ji2 ci3 nan2 ban3 xia4 ， jiu3 wen2 you3 shui3 shi2 。 tuo1 zhou1 ru4 qi2 jian1 ， xi1 liu2 zheng4 qing1 ji1 。
- sui2 bo1 wu2 wei4 neng2 ， jun4 lai4 zha4 ke3 ci4 。 lu4 qi3 ruo4 dao3 wu2 ， qian2 fei1 shu4 shi2 chi3 。
- ting2 ting2 liu3 dai4 sha1 ， tuan2 tuan2 song1 guan1 bi4 。 gui1 shi2 hai2 jin4 ye4 ， shui2 wei4 fei1 shi4 yi4 。

## 注释

## 译文

## 赏析
