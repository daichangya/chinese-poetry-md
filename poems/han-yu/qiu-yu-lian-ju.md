---
id: han-yu-qiu-yu-lian-ju
title: 秋雨联句
titlePinyin: qiu1 yu3 lian2 ju4
titleSlug: qiu-yu-lian-ju
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 万木声号呼，百川气交会。——孟郊
- 庭翻树离合，牖变景明蔼。——韩愈
- 潈泻殊未终，飞浮亦云泰。——孟郊
- 牵怀到空山，属听迩惊濑。——韩愈
- 簷垂白练直，渠涨清湘大。——孟郊
- 甘津泽祥禾，伏润肥荒艾。——韩愈
- 主人吟有欢，客子歌无奈。——孟郊
- 侵阳日沈玄，剥节风搜兑。——韩愈
- 坱圠游峡喧，飕飗卧江汰。——孟郊
- 微飘来枕前，高洒自天外。——韩愈
- 蛩穴何迫迮，蝉枝扫鸣哕。——孟郊
- 楥菊茂新芳，径兰销晚馤。——韩愈
- 地镜时昏晓，池星竞漂沛。——孟郊
- 欢呶寻一声，灌注咽群籁。——韩愈
- 儒宫烟火湿，市舍煎熬忲。——孟郊
- 卧冷空避门，衣寒屡循带。——韩愈
- 水怒已倒流，阴繁恐凝害。——孟郊
- 忧鱼思舟楫，感禹勤畎浍。——韩愈
- 怀襄信可畏，疏决须有赖。——孟郊
- 筮命或冯蓍，卜晴将问蔡。——韩愈
- 庭商忽惊舞，墉禜亦亲酹。——孟郊
- 氛醨稍疏映，雺乱还拥荟。阴旌时摎流，帝鼓镇訇磕。——韩愈
- 枣圃落青玑，瓜畦烂文贝。贫薪不烛灶，富粟空填廥。——韩愈
- 秦俗动言利，鲁儒欲何匄。深路倒羸骖，弱途拥行轪。——孟郊
- 毛羽皆遭冻，离褷不能翙。翻浪洗虚空，倾涛败藏盖。——孟郊
- 吾人犹在陈，僮仆诚自郐。因思征蜀士，未免湿戎旆。——韩愈
- 安得发商飙，廓然吹宿霭。白日悬大野，幽泥化轻壒。——韩愈
- 战场暂一干，贼肉行可脍。——韩愈
- 搜心思有效，抽策期称最。岂惟虑收获，亦以求颠沛。——孟郊
- 禽情初啸俦，础色微收霈。庶几谐我愿，遂止无已太。——韩愈

## 拼音
- wan4 mu4 sheng1 hao4 hu1 ， bai3 chuan1 qi4 jiao1 hui4 。 — — meng4 jiao1
- ting2 fan1 shu4 li2 he2 ， you3 bian4 jing3 ming2 ai3 。 — — han2 yu4
- cong2 xie4 shu1 wei4 zhong1 ， fei1 fu2 yi4 yun2 tai4 。 — — meng4 jiao1
- qian1 huai2 dao4 kong1 shan1 ， shu3 ting1 er3 jing1 lai4 。 — — han2 yu4
- yan2 chui2 bai2 lian4 zhi2 ， qu2 zhang3 qing1 xiang1 da4 。 — — meng4 jiao1
- gan1 jin1 ze2 xiang2 he2 ， fu2 run4 fei2 huang1 ai4 。 — — han2 yu4
- zhu3 ren2 yin2 you3 huan1 ， ke4 zi3 ge1 wu2 nai4 。 — — meng4 jiao1
- qin1 yang2 ri4 shen3 xuan2 ， bao1 jie2 feng1 sou1 dui4 。 — — han2 yu4
- yang3 ya4 you2 xia2 xuan1 ， sou1 liu2 wo4 jiang1 tai4 。 — — meng4 jiao1
- wei1 piao1 lai2 zhen3 qian2 ， gao1 sa3 zi4 tian1 wai4 。 — — han2 yu4
- qiong2 xue2 he2 po4 ze2 ， chan2 zhi1 sao3 ming2 yue3 。 — — meng4 jiao1
- yuan2 ju2 mao4 xin1 fang1 ， jing4 lan2 xiao1 wan3 ai4 。 — — han2 yu4
- di4 jing4 shi2 hun1 xiao3 ， chi2 xing1 jing4 piao1 pei4 。 — — meng4 jiao1
- huan1 nao2 xun2 yi4 sheng1 ， guan4 zhu4 yan4 qun2 lai4 。 — — han2 yu4
- ru2 gong1 yan1 huo3 shi1 ， shi4 she4 jian1 ao2 tai4 。 — — meng4 jiao1
- wo4 leng3 kong1 bi4 men2 ， yi1 han2 lü3 xun2 dai4 。 — — han2 yu4
- shui3 nu4 yi3 dao3 liu2 ， yin1 fan2 kong3 ning2 hai4 。 — — meng4 jiao1
- you1 yu2 si1 zhou1 ji2 ， gan3 yu3 qin2 quan3 hui4 。 — — han2 yu4
- huai2 xiang1 xin4 ke3 wei4 ， shu1 jue2 xu1 you3 lai4 。 — — meng4 jiao1
- shi4 ming4 huo4 feng2 shi1 ， bu3 qing2 jiang1 wen4 cai4 。 — — han2 yu4
- ting2 shang1 hu1 jing1 wu3 ， yong1 ying2 yi4 qin1 lei4 。 — — meng4 jiao1
- fen1 li2 shao1 shu1 ying4 ， wu4 luan4 hai2 yong1 hui4 。 yin1 jing1 shi2 jiu1 liu2 ， di4 gu3 zhen4 hong1 ke1 。 — — han2 yu4
- zao3 pu3 luo4 qing1 ji1 ， gua1 qi2 lan4 wen2 bei4 。 pin2 xin1 bu4 zhu2 zao4 ， fu4 su4 kong1 tian2 kuai4 。 — — han2 yu4
- qin2 su2 dong4 yan2 li4 ， lu3 ru2 yu4 he2 gai4 。 shen1 lu4 dao3 lei2 can1 ， ruo4 tu2 yong1 xing2 dai4 。 — — meng4 jiao1
- mao2 yu3 jie1 zao1 dong4 ， li2 shi1 bu4 neng2 hui4 。 fan1 lang4 xi3 xu1 kong1 ， qing1 tao1 bai4 cang2 gai4 。 — — meng4 jiao1
- wu2 ren2 you2 zai4 chen2 ， tong2 pu2 cheng2 zi4 kuai4 。 yin1 si1 zheng1 shu3 shi4 ， wei4 mian3 shi1 rong2 pei4 。 — — han2 yu4
- an1 de2 fa1 shang1 biao1 ， kuo4 ran2 chui1 su4 ai3 。 bai2 ri4 xuan2 da4 ye3 ， you1 ni2 hua4 qing1 ai4 。 — — han2 yu4
- zhan4 chang3 zan4 yi4 gan1 ， zei2 rou4 xing2 ke3 kuai4 。 — — han2 yu4
- sou1 xin1 si1 you3 xiao4 ， chou1 ce4 qi1 cheng1 zui4 。 qi3 wei2 lü4 shou1 huo4 ， yi4 yi3 qiu2 dian1 pei4 。 — — meng4 jiao1
- qin2 qing2 chu1 xiao4 chou2 ， chu3 se4 wei1 shou1 pei4 。 shu4 ji1 xie2 wo3 yuan4 ， sui4 zhi3 wu2 yi3 tai4 。 — — han2 yu4

## 注释

## 译文

## 赏析
