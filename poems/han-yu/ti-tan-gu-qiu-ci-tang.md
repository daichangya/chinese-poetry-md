---
id: han-yu-ti-tan-gu-qiu-ci-tang
title: 题炭谷湫祠堂
titlePinyin: ti2 tan4 gu3 qiu1 ci2 tang2
titleSlug: ti-tan-gu-qiu-ci-tang
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 万生都阳明，幽暗鬼所寰。嗟龙独何智，出入人鬼间。
- 不知谁为助，若执造化关。厌处平地水，巢居插天山。
- 列峰若攒指，石盂仰环环。巨灵高其捧，保此一掬悭。
- 森沈固含蓄，本以储阴奸。鱼鳖蒙拥护，群嬉傲天顽。
- 翾翾栖托禽，飞飞一何闲。祠堂像侔真，擢玉纡烟鬟。
- 群怪俨伺候，恩威在其颜。我来日正中，悚惕思先还。
- 寄立尺寸地，敢言来途艰。吁无吹毛刃，血此牛蹄殷。
- 至令乘水旱，鼓舞寡与鳏。林丛镇冥冥，穷年无由删。
- 妍英杂艳实，星琐黄朱斑。石级皆险滑，颠跻莫牵攀。
- 龙区雏众碎，付与宿已颁。弃去可奈何，吾其死茅菅。

## 拼音
- wan4 sheng1 dou1 yang2 ming2 ， you1 an4 gui3 suo3 huan2 。 jie1 long2 du2 he2 zhi4 ， chu1 ru4 ren2 gui3 jian1 。
- bu4 zhi1 shui2 wei4 zhu4 ， ruo4 zhi2 zao4 hua4 guan1 。 yan4 chu4 ping2 di4 shui3 ， chao2 ju1 cha1 tian1 shan1 。
- lie4 feng1 ruo4 zan3 zhi3 ， shi2 yu2 yang3 huan2 huan2 。 ju4 ling2 gao1 qi2 peng3 ， bao3 ci3 yi4 ju1 qian1 。
- sen1 shen3 gu4 han2 xu4 ， ben3 yi3 chu3 yin1 jian1 。 yu2 bie1 meng2 yong1 hu4 ， qun2 xi1 ao4 tian1 wan2 。
- xuan1 xuan1 qi1 tuo1 qin2 ， fei1 fei1 yi4 he2 xian2 。 ci2 tang2 xiang4 mou2 zhen1 ， zhuo2 yu4 yu1 yan1 huan2 。
- qun2 guai4 yan3 ci4 hou0 ， en1 wei1 zai4 qi2 yan2 。 wo3 lai2 ri4 zheng4 zhong1 ， song3 ti4 si1 xian1 hai2 。
- ji4 li4 chi3 cun4 di4 ， gan3 yan2 lai2 tu2 jian1 。 xu1 wu2 chui1 mao2 ren4 ， xue4 ci3 niu2 ti2 yin1 。
- zhi4 ling4 cheng2 shui3 han4 ， gu3 wu3 gua3 yu3 guan1 。 lin2 cong2 zhen4 ming2 ming2 ， qiong2 nian2 wu2 you2 shan1 。
- yan2 ying1 za2 yan4 shi2 ， xing1 suo3 huang2 zhu1 ban1 。 shi2 ji2 jie1 xian3 hua2 ， dian1 ji1 mo4 qian1 pan1 。
- long2 qu1 chu2 zhong4 sui4 ， fu4 yu3 su4 yi3 ban1 。 qi4 qu4 ke3 nai4 he2 ， wu2 qi2 si3 mao2 jian1 。

## 注释

## 译文

## 赏析
