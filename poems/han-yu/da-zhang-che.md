---
id: han-yu-da-zhang-che
title: 答张彻
titlePinyin: da2 zhang1 che4
titleSlug: da-zhang-che
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 辱赠不知报，我歌尔其聆。首叙始识面，次言后分形。
- 道途绵万里，日月垂十龄。浚郊避兵乱，睢岸连门停。
- 肝胆一古剑，波涛两浮萍。渍墨窜旧史，磨丹注前经。
- 义苑手秘宝，文堂耳惊霆。暄晨蹑露舄，暑夕眠风棂。
- 结友子让抗，请师我惭丁。初味犹啖蔗，遂通斯建瓴。
- 搜奇日有富，嗜善心无宁。石梁平侹侹，沙水光泠泠。
- 乘枯摘野艳，沈细抽潜腥。游寺去陟𪩘，寻径返穿汀。
- 缘云竹竦竦，失路麻冥冥。淫潦忽翻野，平芜眇开溟。
- 防泄堑夜塞，惧冲城昼扃。及去事戎辔，相逢宴军伶。
- 觥秋纵兀兀，猎旦驰𬳶𬳶。从赋始分手，朝京忽同舲。
- 急时促暗棹，恋月留虚亭。毕事驱传马，安居守窗萤。
- 梅花灞水别，宫烛骊山醒。省选逮投足，乡宾尚摧翎。
- 尘祛又一掺，泪眦还双荧。洛邑得休告，华山穷绝陉。
- 倚岩睨海浪，引袖拂天星。日驾此回辖，金神所司刑。
- 泉绅拖修白，石剑攒高青。磴藓㳠拳局，梯飙飐伶俜。
- 悔狂已咋指，垂诫仍镌铭。峨豸忝备列，伏蒲愧分泾。
- 微诚慕横草，琐力摧撞筳。叠雪走商岭，飞波航洞庭。
- 下险疑堕井，守官类拘囹。荒餐茹獠蛊，幽梦感湘灵。
- 刺史肃蓍蔡，吏人沸蝗螟。点缀簿上字，趋跄合前铃。
- 赖其饱山水，得以娱瞻听。紫树雕斐亹，碧流滴珑玲。
- 映波铺远锦，插地列长屏。愁狖酸骨死，怪花醉魂馨。
- 潜苞绛实坼，幽乳翠毛零。赦行五百里，月变三十蓂。
- 渐阶群振鹭，入学诲螟蛉。苹甘谢鸣鹿，罍满惭罄瓶。
- 冏冏抱瑚琏，飞飞联鹡鸰。鱼鬣欲脱背，虬光先照硎。
- 岂独出丑类，方当动朝廷。勤来得晤语，勿惮宿寒厅。

## 拼音
- ru3 zeng4 bu4 zhi1 bao4 ， wo3 ge1 er3 qi2 ling2 。 shou3 xu4 shi3 shi2 mian4 ， ci4 yan2 hou4 fen1 xing2 。
- dao4 tu2 mian2 wan4 li3 ， ri4 yue4 chui2 shi2 ling2 。 jun4 jiao1 bi4 bing1 luan4 ， sui1 an4 lian2 men2 ting2 。
- gan1 dan3 yi4 gu3 jian4 ， bo1 tao1 liang3 fu2 ping2 。 zi4 mo4 cuan4 jiu4 shi3 ， mo2 dan1 zhu4 qian2 jing1 。
- yi4 yuan4 shou3 mi4 bao3 ， wen2 tang2 er3 jing1 ting2 。 xuan1 chen2 nie4 lu4 xi4 ， shu3 xi1 mian2 feng1 ling2 。
- jie2 you3 zi3 rang4 kang4 ， qing3 shi1 wo3 can2 ding1 。 chu1 wei4 you2 dan4 zhe4 ， sui4 tong1 si1 jian4 ling2 。
- sou1 qi2 ri4 you3 fu4 ， shi4 shan4 xin1 wu2 ning2 。 shi2 liang2 ping2 ting3 ting3 ， sha1 shui3 guang1 ling2 ling2 。
- cheng2 ku1 zhai1 ye3 yan4 ， shen3 xi4 chou1 qian2 xing1 。 you2 si4 qu4 zhi4 yan3 ， xun2 jing4 fan3 chuan1 ting1 。
- yuan2 yun2 zhu2 song3 song3 ， shi1 lu4 ma2 ming2 ming2 。 yin2 liao2 hu1 fan1 ye3 ， ping2 wu2 miao3 kai1 ming2 。
- fang2 xie4 qian4 ye4 sai1 ， ju4 chong1 cheng2 zhou4 jiong1 。 ji2 qu4 shi4 rong2 pei4 ， xiang1 feng2 yan4 jun1 ling2 。
- gong1 qiu1 zong4 wu4 wu4 ， lie4 dan4 chi2 jiong1 jiong1 。 cong2 fu4 shi3 fen1 shou3 ， chao2 jing1 hu1 tong2 ling2 。
- ji2 shi2 cu4 an4 zhao4 ， lian4 yue4 liu2 xu1 ting2 。 bi4 shi4 qu1 chuan2 ma3 ， an1 ju1 shou3 chuang1 ying2 。
- mei2 hua1 ba4 shui3 bie2 ， gong1 zhu2 li2 shan1 xing3 。 sheng3 xuan3 dai3 tou2 zu2 ， xiang1 bin1 shang4 cui1 ling2 。
- chen2 qu1 you4 yi4 chan1 ， lei4 zi4 hai2 shuang1 ying2 。 luo4 yi4 de2 xiu1 gao4 ， hua4 shan1 qiong2 jue2 xing2 。
- yi3 yan2 ni4 hai3 lang4 ， yin3 xiu4 fu2 tian1 xing1 。 ri4 jia4 ci3 hui2 xia2 ， jin1 shen2 suo3 si1 xing2 。
- quan2 shen1 tuo1 xiu1 bai2 ， shi2 jian4 zan3 gao1 qing1 。 deng4 xian3 㳠 quan2 ju2 ， ti1 biao1 zhan3 ling2 ping1 。
- hui3 kuang2 yi3 za3 zhi3 ， chui2 jie4 reng2 juan1 ming2 。 e2 zhi4 tian3 bei4 lie4 ， fu2 pu2 kui4 fen1 jing1 。
- wei1 cheng2 mu4 heng2 cao3 ， suo3 li4 cui1 zhuang4 ting2 。 die2 xue3 zou3 shang1 ling3 ， fei1 bo1 hang2 dong4 ting2 。
- xia4 xian3 yi2 duo4 jing3 ， shou3 guan1 lei4 ju1 ling2 。 huang1 can1 ru2 liao2 gu3 ， you1 meng4 gan3 xiang1 ling2 。
- ci4 shi3 su4 shi1 cai4 ， li4 ren2 fei4 huang2 ming2 。 dian3 zhui4 bo2 shang4 zi4 ， qu1 qiang4 he2 qian2 ling2 。
- lai4 qi2 bao3 shan1 shui3 ， de2 yi3 yu2 zhan1 ting1 。 zi3 shu4 diao1 fei3 wei3 ， bi4 liu2 di1 long2 ling2 。
- ying4 bo1 pu4 yuan3 jin3 ， cha1 di4 lie4 chang2 ping2 。 chou2 you4 suan1 gu3 si3 ， guai4 hua1 zui4 hun2 xin1 。
- qian2 bao1 jiang4 shi2 che4 ， you1 ru3 cui4 mao2 ling2 。 she4 xing2 wu3 bai3 li3 ， yue4 bian4 san1 shi2 mi4 。
- jian4 jie1 qun2 zhen4 lu4 ， ru4 xue2 hui4 ming2 ling2 。 ping2 gan1 xie4 ming2 lu4 ， lei2 man3 can2 qing4 ping2 。
- jiong3 jiong3 bao4 hu2 lian3 ， fei1 fei1 lian2 ji2 ling2 。 yu2 lie4 yu4 tuo1 bei4 ， qiu2 guang1 xian1 zhao4 xing2 。
- qi3 du2 chu1 chou3 lei4 ， fang1 dang1 dong4 chao2 ting2 。 qin2 lai2 de0 wu4 yu3 ， wu4 dan4 su4 han2 ting1 。

## 注释

## 译文

## 赏析
