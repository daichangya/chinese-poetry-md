---
id: han-yu-long-li
title: 泷吏
titlePinyin: long2 li4
titleSlug: long-li
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 南行逾六旬，始下昌乐泷。险恶不可状，船石相舂撞。
- 往问泷头吏，潮州尚几里。行当何时到，土风复何似。
- 泷吏垂手笑，官何问之愚。譬官居京邑，何由知东吴。
- 东吴游宦乡，官知自有由。潮州底处所，有罪乃窜流。
- 侬幸无负犯，何由到而知。官今行自到，那遽妄问为。
- 不虞卒见困，汗出愧且骇。吏曰聊戏官，侬尝使往罢。
- 岭南大抵同，官去道苦辽。下此三千里，有州始名潮。
- 恶溪瘴毒聚，雷电常汹汹。鳄鱼大于船，牙眼怖杀侬。
- 州南数十里，有海无天地。飓风有时作，掀簸真差事。
- 圣人于天下，于物无不容。比闻此州囚，亦在生还侬。
- 官无嫌此州，固罪人所徙。官当明时来，事不待说委。
- 官不自谨慎，宜即引分往。胡为此水边，神色久戃慌。
- bd大瓶罂小，所任自有宜。官何不自量，满溢以取斯。
- 工农虽小人，事业各有守。不知官在朝，有益国家不。
- 得无虱其间，不武亦不文。仁义饬其躬，巧奸败群伦。
- 叩头谢吏言，始惭今更羞。历官二十余，国恩并未酬。
- 凡吏之所诃，嗟实颇有之。不即金木诛，敢不识恩私。
- 潮州虽云远，虽恶不可过。于身实已多，敢不持自贺。

## 拼音
- nan2 xing2 yu2 liu4 xun2 ， shi3 xia4 chang1 le4 long2 。 xian3 e4 bu4 ke3 zhuang4 ， chuan2 shi2 xiang1 chong1 zhuang4 。
- wang3 wen4 long2 tou2 li4 ， chao2 zhou1 shang4 ji3 li3 。 hang2 dang0 he2 shi2 dao4 ， tu3 feng1 fu4 he2 si4 。
- long2 li4 chui2 shou3 xiao4 ， guan1 he2 wen4 zhi1 yu2 。 pi4 guan1 ju1 jing1 yi4 ， he2 you2 zhi1 dong1 wu2 。
- dong1 wu2 you2 huan4 xiang1 ， guan1 zhi1 zi4 you3 you2 。 chao2 zhou1 di3 chu4 suo3 ， you3 zui4 nai3 cuan4 liu2 。
- nong2 xing4 wu2 fu4 fan4 ， he2 you2 dao4 er2 zhi1 。 guan1 jin1 xing2 zi4 dao4 ， na4 ju4 wang4 wen4 wei4 。
- bu4 yu2 zu2 jian4 kun4 ， han4 chu1 kui4 qie3 hai4 。 li4 yue1 liao2 xi4 guan1 ， nong2 chang2 shi3 wang3 ba4 。
- ling3 nan2 da4 di3 tong2 ， guan1 qu4 dao4 ku3 liao2 。 xia4 ci3 san1 qian1 li3 ， you3 zhou1 shi3 ming2 chao2 。
- e4 xi1 zhang4 du2 ju4 ， lei2 dian4 chang2 xiong1 xiong1 。 e4 yu2 da4 yu2 chuan2 ， ya2 yan3 bu4 sha1 nong2 。
- zhou1 nan2 shu4 shi2 li3 ， you3 hai3 wu2 tian1 di4 。 ju4 feng1 you3 shi2 zuo4 ， xian1 bo4 zhen1 chai1 shi4 。
- sheng4 ren2 yu2 tian1 xia4 ， yu2 wu4 wu2 bu4 rong2 。 bi3 wen2 ci3 zhou1 qiu2 ， yi4 zai4 sheng1 huan2 nong2 。
- guan1 wu2 xian2 ci3 zhou1 ， gu4 zui4 ren2 suo3 xi3 。 guan1 dang1 ming2 shi2 lai2 ， shi4 bu2 dai4 shuo1 wei3 。
- guan1 bu2 zi4 jin3 shen4 ， yi2 ji2 yin3 fen1 wang3 。 hu2 wei4 ci3 shui3 bian1 ， shen2 se4 jiu3 tang3 huang1 。
- b d da4 ping2 ying1 xiao3 ， suo3 ren4 zi4 you3 yi2 。 guan1 he2 bu2 zi4 liang4 ， man3 yi4 yi3 qu3 si1 。
- gong1 nong2 sui1 xiao3 ren2 ， shi4 ye4 ge4 you3 shou3 。 bu4 zhi1 guan1 zai4 chao2 ， you3 yi4 guo2 jia1 bu4 。
- de2 wu2 shi1 qi2 jian1 ， bu4 wu3 yi4 bu4 wen2 。 ren2 yi4 chi4 qi2 gong1 ， qiao3 jian1 bai4 qun2 lun2 。
- kou4 tou2 xie4 li4 yan2 ， shi3 can2 jin1 geng4 xiu1 。 li4 guan1 er4 shi2 yu2 ， guo2 en1 bing4 wei4 chou2 。
- fan2 li4 zhi1 suo3 he1 ， jie1 shi2 po1 you3 zhi1 。 bu4 ji2 jin1 mu4 zhu1 ， gan3 bu4 shi2 en1 si1 。
- chao2 zhou1 sui1 yun2 yuan3 ， sui1 e4 bu4 ke3 guo4 。 yu2 shen1 shi2 yi3 duo1 ， gan3 bu4 chi2 zi4 he4 。

## 注释

## 译文

## 赏析
