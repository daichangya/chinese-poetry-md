---
id: han-yu-zeng-bie-yuan-shi-ba-xie-lu-liu-shou
title: 赠别元十八协律六首
titlePinyin: zeng4 bie2 yuan2 shi2 ba1 xie2 lü4 liu4 shou3
titleSlug: zeng-bie-yuan-shi-ba-xie-lu-liu-shou
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 知识久去眼，吾行其既远。瞢瞢莫訾省，默默但寝饭。
- 子兮何为者，冠佩立宪宪。何氏之从学，兰蕙已满畹。
- 于何玩其光，以至岁向晚。治惟尚和同，无俟于謇謇。
- 或师绝学贤，不以艺自挽。子兮独如何，能自媚婉娩。
- 金石出声音，宫室发关楗。何人识章甫，而知骏蹄踠。
- 惜乎吾无居，不得留息偃。临当背面时，裁诗示缱绻。
- 英英桂林伯，实惟文武特。远劳从事贤，来吊逐臣色。
- 南裔多山海，道里屡纡直。风波无程期，所忧动不测。
- 子行诚艰难，我去未穷极。临别且何言，有泪不可拭。
- 吾友柳子厚，其人艺且贤。吾未识子时，已览赠子篇。
- 寤寐想风采，于今已三年。不意流窜路，旬日同食眠。
- 所闻昔已多，所得今过前。如何又须别，使我抱悁悁。
- 势要情所重，排斥则埃尘。骨肉未免然，又况四海人。
- 嶷嶷桂林伯，矫矫义勇身。生平所未识，待我逾交亲。
- 遗我数幅书，继以药物珍。药物防瘴疠，书劝养形神。
- 不知四罪地，岂有再起辰。穷途致感激，肝胆还轮囷。
- 读书患不多，思义患不明。患足已不学，既学患不行。
- 子今四美具，实大华亦荣。王官不可阙，未宜后诸生。
- 嗟我摈南海，无由助飞鸣。
- 寄书龙城守，君骥何时秣。峡山逢飓风，雷电助撞捽。
- 乘潮簸扶胥，近岸指一发。两岩虽云牢，水石互飞发。
- 屯门虽云高，亦映波浪没。余罪不足惜，子生未宜忽。
- 胡为不忍别，感谢情至骨。

## 拼音
- zhi1 shi0 jiu3 qu4 yan3 ， wu2 xing2 qi2 ji4 yuan3 。 meng2 meng2 mo4 zi1 sheng3 ， mo4 mo4 dan4 qin3 fan4 。
- zi3 xi1 he2 wei4 zhe3 ， guan1 pei4 li4 xian4 xian4 。 he2 shi4 zhi1 cong2 xue2 ， lan2 hui4 yi3 man3 wan3 。
- yu2 he2 wan2 qi2 guang1 ， yi3 zhi4 sui4 xiang4 wan3 。 zhi4 wei2 shang4 he2 tong2 ， wu2 si4 yu2 jian3 jian3 。
- huo4 shi1 jue2 xue2 xian2 ， bu4 yi3 yi4 zi4 wan3 。 zi3 xi1 du2 ru2 he2 ， neng2 zi4 mei4 wan3 mian3 。
- jin1 shi2 chu1 sheng1 yin1 ， gong1 shi4 fa1 guan1 jian4 。 he2 ren2 shi2 zhang1 fu3 ， er2 zhi1 jun4 ti2 wan3 。
- xi1 hu1 wu2 wu2 ju1 ， bu4 de2 liu2 xi1 yan3 。 lin2 dang1 bei4 mian4 shi2 ， cai2 shi1 shi4 qian3 quan3 。
- ying1 ying1 gui4 lin2 bo2 ， shi2 wei2 wen2 wu3 te4 。 yuan3 lao2 cong2 shi4 xian2 ， lai2 diao4 zhu2 chen2 se4 。
- nan2 yi4 duo1 shan1 hai3 ， dao4 li3 lü3 yu1 zhi2 。 feng1 bo1 wu2 cheng2 qi1 ， suo3 you1 dong4 bu2 ce4 。
- zi3 xing2 cheng2 jian1 nan2 ， wo3 qu4 wei4 qiong2 ji2 。 lin2 bie2 qie3 he2 yan2 ， you3 lei4 bu4 ke3 shi4 。
- wu2 you3 liu3 zi3 hou4 ， qi2 ren2 yi4 qie3 xian2 。 wu2 wei4 shi2 zi3 shi2 ， yi3 lan3 zeng4 zi3 pian1 。
- wu4 mei4 xiang3 feng1 cai3 ， yu2 jin1 yi3 san1 nian2 。 bu2 yi4 liu2 cuan4 lu4 ， xun2 ri4 tong2 shi2 mian2 。
- suo3 wen2 xi1 yi3 duo1 ， suo3 de2 jin1 guo4 qian2 。 ru2 he2 you4 xu1 bie2 ， shi3 wo3 bao4 yuan1 yuan1 。
- shi4 yao4 qing2 suo3 zhong4 ， pai2 chi4 ze2 ai1 chen2 。 gu3 rou4 wei4 mian3 ran2 ， you4 kuang4 si4 hai3 ren2 。
- yi2 yi2 gui4 lin2 bo2 ， jiao3 jiao3 yi4 yong3 shen1 。 sheng1 ping2 suo3 wei4 shi2 ， dai4 wo3 yu2 jiao1 qin1 。
- yi2 wo3 shu4 fu2 shu1 ， ji4 yi3 yao4 wu4 zhen1 。 yao4 wu4 fang2 zhang4 li4 ， shu1 quan4 yang3 xing2 shen2 。
- bu4 zhi1 si4 zui4 di4 ， qi3 you3 zai4 qi3 chen2 。 qiong2 tu2 zhi4 gan3 ji1 ， gan1 dan3 hai2 lun2 qun1 。
- du2 shu1 huan4 bu4 duo1 ， si1 yi4 huan4 bu4 ming2 。 huan4 zu2 yi3 bu4 xue2 ， ji4 xue2 huan4 bu4 xing2 。
- zi3 jin1 si4 mei3 ju4 ， shi2 da4 hua2 yi4 rong2 。 wang2 guan1 bu4 ke3 que1 ， wei4 yi2 hou4 zhu1 sheng1 。
- jie1 wo3 bin4 nan2 hai3 ， wu2 you2 zhu4 fei1 ming2 。
- ji4 shu1 long2 cheng2 shou3 ， jun1 ji4 he2 shi2 mo4 。 xia2 shan1 feng2 ju4 feng1 ， lei2 dian4 zhu4 zhuang4 zuo2 。
- cheng2 chao2 bo4 fu2 xu1 ， jin4 an4 zhi3 yi4 fa1 。 liang3 yan2 sui1 yun2 lao2 ， shui3 shi2 hu4 fei1 fa1 。
- tun2 men2 sui1 yun2 gao1 ， yi4 ying4 bo1 lang4 mei2 。 yu2 zui4 bu4 zu2 xi1 ， zi3 sheng1 wei4 yi2 hu1 。
- hu2 wei4 bu4 ren3 bie2 ， gan3 xie4 qing2 zhi4 gu3 。

## 注释

## 译文

## 赏析
