---
id: han-yu-song-hui-shi
title: 送惠师
titlePinyin: song4 hui4 shi1
titleSlug: song-hui-shi
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 惠师浮屠者，乃是不羁人。十五爱山水，超然谢朋亲。
- 脱冠剪头发，飞步遗踪尘。发迹入四明，梯空上秋旻。
- 遂登天台望，众壑皆嶙峋。夜宿最高顶，举头看星辰。
- 光芒相照烛，南北争罗陈。兹地绝翔走，自然严且神。
- 微风吹木石，澎湃闻韶钧。夜半起下视，溟波衔日轮。
- 鱼龙惊踊跃，叫啸成悲辛。怪气或紫赤，敲磨共轮囷。
- 金鸦既腾翥，六合俄清新。常闻禹穴奇，东去窥瓯闽。
- 越俗不好古，流传失其真。幽踪邈难得，圣路嗟长堙。
- 回临浙江涛，屹起高峨岷。壮志死不息，千年如隔晨。
- 是非竟何有，弃去非吾伦。凌江诣庐岳，浩荡极游巡。
- 崔崒没云表，陂陀浸湖沦。是时雨初霁，悬瀑垂天绅。
- 前年往罗浮，步戛南海漘。大哉阳德盛，荣茂恒留春。
- 鹏𬸣堕长翮，鲸戏侧修鳞。自来连州寺，曾未造城𬮱。
- 日携青云客，探胜穷崖滨。太守邀不去，群官请徒频。
- 囊无一金资，翻谓富者贫。昨日忽不见，我令访其邻。
- 奔波自追及，把手问所因。顾我却兴叹，君宁异于民。
- 离合自古然，辞别安足珍。吾闻九疑好，夙志今欲伸。
- 斑竹啼舜妇，清湘沈楚臣。衡山与洞庭，此固道所循。
- 寻崧方抵洛，历华遂之秦。浮游靡定处，偶往即通津。
- 吾言子当去，子道非吾遵。江鱼不池活，野鸟难笼驯。
- 吾非西方教，怜子狂且醇。吾嫉惰游者，怜子愚且谆。
- 去矣各异趣，何为浪沾巾。

## 拼音
- hui4 shi1 fu2 tu2 zhe3 ， nai3 shi4 bu4 ji1 ren2 。 shi2 wu3 ai4 shan1 shui3 ， chao1 ran2 xie4 peng2 qin1 。
- tuo1 guan1 jian3 tou2 fa0 ， fei1 bu4 yi2 zong1 chen2 。 fa1 ji4 ru4 si4 ming2 ， ti1 kong1 shang4 qiu1 min2 。
- sui4 deng1 tian1 tai2 wang4 ， zhong4 he4 jie1 lin2 xun2 。 ye4 su4 zui4 gao1 ding3 ， ju3 tou2 kan4 xing1 chen2 。
- guang1 mang2 xiang1 zhao4 zhu2 ， nan2 bei3 zheng1 luo2 chen2 。 zi1 di4 jue2 xiang2 zou3 ， zi4 ran2 yan2 qie3 shen2 。
- wei1 feng1 chui1 mu4 shi2 ， peng2 pai4 wen2 shao2 jun1 。 ye4 ban4 qi3 xia4 shi4 ， ming2 bo1 xian2 ri4 lun2 。
- yu2 long2 jing1 yong3 yue4 ， jiao4 xiao4 cheng2 bei1 xin1 。 guai4 qi4 huo4 zi3 chi4 ， qiao1 mo2 gong4 lun2 qun1 。
- jin1 ya1 ji4 teng2 zhu4 ， liu4 he2 e2 qing1 xin1 。 chang2 wen2 yu3 xue2 qi2 ， dong1 qu4 kui1 ou1 min3 。
- yue4 su2 bu4 hao3 gu3 ， liu2 chuan2 shi1 qi2 zhen1 。 you1 zong1 miao3 nan2 de2 ， sheng4 lu4 jie1 chang2 yin1 。
- hui2 lin2 zhe4 jiang1 tao1 ， yi4 qi3 gao1 e2 min2 。 zhuang4 zhi4 si3 bu4 xi1 ， qian1 nian2 ru2 ge2 chen2 。
- shi4 fei1 jing4 he2 you3 ， qi4 qu4 fei1 wu2 lun2 。 ling2 jiang1 yi4 lu2 yue4 ， hao4 dang4 ji2 you2 xun2 。
- cui1 zu2 mei2 yun2 biao3 ， bei1 tuo2 jin4 hu2 lun2 。 shi4 shi2 yu3 chu1 ji4 ， xuan2 pu4 chui2 tian1 shen1 。
- qian2 nian2 wang3 luo2 fu2 ， bu4 jia2 nan2 hai3 chun2 。 da4 zai1 yang2 de2 sheng4 ， rong2 mao4 heng2 liu2 chun1 。
- peng2 xian1 duo4 chang2 he2 ， jing1 xi4 ce4 xiu1 lin2 。 zi4 lai2 lian2 zhou1 si4 ， ceng2 wei4 zao4 cheng2 yin1 。
- ri4 xie2 qing1 yun2 ke4 ， tan4 sheng4 qiong2 ya2 bin1 。 tai4 shou3 yao1 bu2 qu4 ， qun2 guan1 qing3 tu2 pin2 。
- nang2 wu2 yi4 jin1 zi1 ， fan1 wei4 fu4 zhe3 pin2 。 zuo2 ri4 hu1 bu2 jian4 ， wo3 ling4 fang3 qi2 lin2 。
- ben1 bo1 zi4 zhui1 ji2 ， ba3 shou3 wen4 suo3 yin1 。 gu4 wo3 que4 xing1 tan4 ， jun1 ning2 yi4 yu2 min2 。
- li2 he2 zi4 gu3 ran2 ， ci2 bie2 an1 zu2 zhen1 。 wu2 wen2 jiu3 yi2 hao3 ， su4 zhi4 jin1 yu4 shen1 。
- ban1 zhu2 ti2 shun4 fu4 ， qing1 xiang1 shen3 chu3 chen2 。 heng2 shan1 yu3 dong4 ting2 ， ci3 gu4 dao4 suo3 xun2 。
- xun2 song1 fang1 di3 luo4 ， li4 hua2 sui4 zhi1 qin2 。 fu2 you2 mi2 ding4 chu4 ， ou3 wang3 ji2 tong1 jin1 。
- wu2 yan2 zi3 dang1 qu4 ， zi3 dao4 fei1 wu2 zun1 。 jiang1 yu2 bu4 chi2 huo2 ， ye3 niao3 nan2 long2 xun4 。
- wu2 fei1 xi1 fang1 jiao4 ， lian2 zi3 kuang2 qie3 chun2 。 wu2 ji2 duo4 you2 zhe3 ， lian2 zi3 yu2 qie3 zhun1 。
- qu4 yi3 ge4 yi4 qu4 ， he2 wei4 lang4 zhan1 jin1 。

## 注释

## 译文

## 赏析
