---
id: han-yu-li-hua-er-shou-er
title: 李花二首 二
titlePinyin: li3 hua1 er4 shou3   er4
titleSlug: li-hua-er-shou-er
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 当春天地争奢华，洛阳园苑尤纷拏。
- 谁将平地万堆雪，翦刻作此连天花。
- 日光赤色照未好，明月暂入都交加。
- 夜领张彻投卢仝，乘云共至玉皇家。
- 长姬香御四罗列，缟裙练帨无等差。
- 静濯明妆有所奉，顾我未肯置齿牙。
- 清寒莹骨肝胆醒，一生思虑无由邪。

## 拼音
- dang1 chun1 tian1 di4 zheng1 she1 hua2 ， luo4 yang2 yuan2 yuan4 you2 fen1 na2 。
- shui2 jiang1 ping2 di4 wan4 dui1 xue3 ， jian3 ke4 zuo4 ci3 lian2 tian1 hua1 。
- ri4 guang1 chi4 se4 zhao4 wei4 hao3 ， ming2 yue4 zan4 ru4 dou1 jiao1 jia1 。
- ye4 ling3 zhang1 che4 tou2 lu2 tong2 ， cheng2 yun2 gong4 zhi4 yu4 huang2 jia1 。
- chang2 ji1 xiang1 yu4 si4 luo2 lie4 ， gao3 qun2 lian4 shui4 wu2 deng3 cha4 。
- jing4 zhuo2 ming2 zhuang1 you3 suo3 feng4 ， gu4 wo3 wei4 ken3 zhi4 chi3 ya2 。
- qing1 han2 ying2 gu3 gan1 dan3 xing3 ， yi4 sheng1 si1 lü4 wu2 you2 xie2 。

## 注释

## 译文

## 赏析
