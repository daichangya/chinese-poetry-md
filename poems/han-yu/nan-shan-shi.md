---
id: han-yu-nan-shan-shi
title: 南山诗
titlePinyin: nan2 shan1 shi1
titleSlug: nan-shan-shi
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吾闻京城南，兹惟群山囿。东西两际海，巨细难悉究。
- 山经及地志，茫昧非受授。团辞试提挈，挂一念万漏。
- 欲休谅不能，粗叙所经觏。尝升崇丘望，戢戢见相凑。
- 晴明出棱角，缕脉碎分绣。蒸岚相澒洞，表里忽通透。
- 无风自飘簸，融液煦柔茂。横云时平凝，点点露数岫。
- 天空浮修眉，浓绿画新就。孤撑有巉绝，海浴褰鹏噣。
- 春阳潜沮洳，濯濯吐深秀。岩峦虽嵂崒，软弱类含酎。
- 夏炎百木盛，荫郁增埋覆。神灵日歊歔，云气争结构。
- 秋霜喜刻轹，磔卓立臒瘦。参差相叠重，刚耿陵宇宙。
- 冬行虽幽墨，冰雪工琢镂。新曦照危峨，亿丈恒高袤。
- 明昏无停态，顷刻异状候。西南雄太白，突起莫间簉。
- 藩都配德运，分宅占丁戊。逍遥越坤位，诋讦陷干窦。
- 空虚寒兢兢，风气较搜漱。朱维方烧日，阴霰纵腾糅。
- 昆明大池北，去觌偶晴昼。绵联穷俯视，倒侧困清沤。
- 微澜动水面，踊跃躁猱狖。惊呼惜破碎，仰喜呀不仆。
- 前寻径杜墅，岔蔽毕原陋。崎岖上轩昂，始得观览富。
- 行行将遂穷，岭陆烦互走。勃然思坼裂，拥掩难恕宥。
- 巨灵与夸蛾，远贾期必售。还疑造物意，固护蓄精佑。
- 力虽能排斡，雷电怯呵诟。攀缘脱手足，蹭蹬抵积甃。
- 茫如试矫首，堛塞生怐愗。威容丧萧爽，近新迷远旧。
- 拘官计日月，欲进不可又。因缘窥其湫，凝湛閟阴兽。
- 鱼虾可俯掇，神物安敢寇。林柯有脱叶，欲堕鸟惊救。
- 争衔弯环飞，投弃急哺鷇。旋归道回睨，达枿壮复奏。
- 吁嗟信奇怪，峙质能化贸。前年遭谴谪，探历得邂逅。
- 初从蓝田入，顾盻劳颈脰。时天晦大雪，泪目苦蒙瞀。
- 峻涂拖长冰，直上若悬溜。褰衣步推马，颠蹶退且复。
- 苍黄忘遐睎，所瞩才左右。杉篁咤蒲苏，杲耀攒介胄。
- 专心忆平道，脱险逾避臭。昨来逢清霁，宿愿忻始副。
- 峥嵘跻冢顶，倏闪杂鼯鼬。前低划开阔，烂漫堆众皱。
- 或连若相从，或蹙若相斗。或妥若弭伏，或竦若惊雊。
- 或散若瓦解，或赴若辐凑。或翩若船游，或决若马骤。
- 或背若相恶，或向若相佑。或乱若抽笋，或嵲若注灸。
- 或错若绘画，或缭若篆籀。或罗若星离，或蓊若云逗。
- 或浮若波涛，或碎若锄耨。或如贲育伦，赌胜勇前购。
- 先强势已出，后钝嗔bz譳。或如帝王尊，丛集朝贱幼。
- 虽亲不亵狎，虽远不悖谬。或如临食案，肴核纷饤饾。
- 又如游九原，坟墓包椁柩。或累若盆罂，或揭若bB豆。
- 或覆若曝鳖，或颓若寝兽。或蜿若藏龙，或翼若搏鹫。
- 或齐若友朋，或随若先后。或迸若流落，或顾若宿留。
- 或戾若仇雠，或密若婚媾。或俨若峨冠，或翻若舞袖。
- 或屹若战阵，或围若搜狩。或靡然东注，或偃然北首。
- 或如火熹焰，或若气饙馏。或行而不辍，或遗而不收。
- 或斜而不倚，或弛而不彀。或赤若秃鬝，或熏若柴槱。
- 或如龟拆兆，或若卦分繇。或前横若剥，或后断若姤。
- 延延离又属，夬夬叛还遘。喁喁鱼闯萍，落落月经宿。
- 訚訚树墙垣，𪩘𪩘驾库厩。参参削剑戟，焕焕衔莹琇。
- 敷敷花披萼，k7々屋摧溜。悠悠舒而安，兀兀狂以狃。
- 超超出犹奔，蠢蠢骇不懋。大哉立天地，经纪肖营腠。
- 厥初孰开张，黾勉谁劝侑。创兹朴而巧，戮力忍劳疚。
- 得非施斧斤，无乃假诅咒。鸿荒竟无传，功大莫酬僦。
- 尝闻于祠官，芬苾降歆嗅。斐然作歌诗，惟用赞报酭。

## 拼音
- wu2 wen2 jing1 cheng2 nan2 ， zi1 wei2 qun2 shan1 you4 。 dong1 xi1 liang3 ji4 hai3 ， ju4 xi4 nan2 xi1 jiu1 。
- shan1 jing1 ji2 di4 zhi4 ， mang2 mei4 fei1 shou4 shou4 。 tuan2 ci2 shi4 ti2 qie4 ， gua4 yi2 nian4 wan4 lou4 。
- yu4 xiu1 liang4 bu4 neng2 ， cu1 xu4 suo3 jing1 gou4 。 chang2 sheng1 chong2 qiu1 wang4 ， ji2 ji2 jian4 xiang1 cou4 。
- qing2 ming2 chu1 leng2 jiao3 ， lü3 mai4 sui4 fen1 xiu4 。 zheng1 lan2 xiang1 hong4 dong4 ， biao3 li3 hu1 tong1 tou4 。
- wu2 feng1 zi4 piao1 bo4 ， rong2 ye4 xu4 rou2 mao4 。 heng2 yun2 shi2 ping2 ning2 ， dian3 dian3 lu4 shu4 xiu4 。
- tian1 kong1 fu2 xiu1 mei2 ， nong2 lü4 hua4 xin1 jiu4 。 gu1 cheng1 you3 chan2 jue2 ， hai3 yu4 qian1 peng2 zhou4 。
- chun1 yang2 qian2 ju3 ru4 ， zhuo2 zhuo2 tu3 shen1 xiu4 。 yan2 luan2 sui1 lü4 zu2 ， ruan3 ruo4 lei4 han2 zhou4 。
- xia4 yan2 bai3 mu4 sheng4 ， yin4 yu4 zeng1 mai2 fu4 。 shen2 ling2 ri4 xiao1 xu1 ， yun2 qi4 zheng1 jie2 gou4 。
- qiu1 shuang1 xi3 ke4 li4 ， zhe2 zhuo2 li4 wo4 shou4 。 cen1 ci1 xiang1 die2 zhong4 ， gang1 geng3 ling2 yu3 zhou4 。
- dong1 xing2 sui1 you1 mo4 ， bing1 xue3 gong1 zhuo2 lou4 。 xin1 xi1 zhao4 wei1 e2 ， yi4 zhang4 heng2 gao1 mao4 。
- ming2 hun1 wu2 ting2 tai4 ， qing3 ke4 yi4 zhuang4 hou4 。 xi1 nan2 xiong2 tai4 bai2 ， tu1 qi3 mo4 jian1 zao4 。
- fan1 dou1 pei4 de2 yun4 ， fen1 zhai2 zhan4 ding1 wu4 。 xiao1 yao2 yue4 kun1 wei4 ， di3 jie2 xian4 gan1 dou4 。
- kong1 xu1 han2 jing1 jing1 ， feng1 qi4 jiao4 sou1 shu4 。 zhu1 wei2 fang1 shao1 ri4 ， yin1 xian4 zong4 teng2 rou2 。
- kun1 ming2 da4 chi2 bei3 ， qu4 di2 ou3 qing2 zhou4 。 mian2 lian2 qiong2 fu3 shi4 ， dao3 ce4 kun4 qing1 ou1 。
- wei1 lan2 dong4 shui3 mian4 ， yong3 yue4 zao4 nao2 you4 。 jing1 hu1 xi1 po4 sui4 ， yang3 xi3 ya0 bu4 pu2 。
- qian2 xun2 jing4 du4 shu4 ， cha4 bi4 bi4 yuan2 lou4 。 qi2 qu1 shang4 xuan1 ang2 ， shi3 de2 guan1 lan3 fu4 。
- xing2 xing2 jiang1 sui4 qiong2 ， ling3 lu4 fan2 hu4 zou3 。 bo2 ran2 si1 che4 lie4 ， yong1 yan3 nan2 shu4 you4 。
- ju4 ling2 yu3 kua1 e2 ， yuan3 jia3 qi1 bi4 shou4 。 hai2 yi2 zao4 wu4 yi4 ， gu4 hu4 xu4 jing1 you4 。
- li4 sui1 neng2 pai2 wo4 ， lei2 dian4 qie4 he1 gou4 。 pan1 yuan2 tuo1 shou3 zu2 ， ceng4 deng1 di3 ji1 zhou4 。
- mang2 ru2 shi4 jiao3 shou3 ， bi4 sai1 sheng1 kou4 mao4 。 wei1 rong2 sang4 xiao1 shuang3 ， jin4 xin1 mi2 yuan3 jiu4 。
- ju1 guan1 ji4 ri4 yue4 ， yu4 jin4 bu4 ke3 you4 。 yin1 yuan2 kui1 qi2 qiu1 ， ning2 zhan4 bi4 yin1 shou4 。
- yu2 xia1 ke3 fu3 duo1 ， shen2 wu4 an1 gan3 kou4 。 lin2 ke1 you3 tuo1 ye4 ， yu4 duo4 niao3 jing1 jiu4 。
- zheng1 xian2 wan1 huan2 fei1 ， tou2 qi4 ji2 bu3 kou4 。 xuan2 gui1 dao4 hui2 ni4 ， da2 nie4 zhuang4 fu4 zou4 。
- xu1 jie1 xin4 qi2 guai4 ， zhi4 zhi4 neng2 hua4 mao4 。 qian2 nian2 zao1 qian3 zhe2 ， tan4 li4 de2 xie4 hou4 。
- chu1 cong2 lan2 tian2 ru4 ， gu4 xi4 lao2 jing3 dou4 。 shi2 tian1 hui4 da4 xue3 ， lei4 mu4 ku3 meng2 mao4 。
- jun4 tu2 tuo1 chang2 bing1 ， zhi2 shang4 ruo4 xuan2 liu1 。 qian1 yi1 bu4 tui1 ma3 ， dian1 jue3 tui4 qie3 fu4 。
- cang1 huang2 wang4 xia2 xi1 ， suo3 zhu3 cai2 zuo3 you4 。 shan1 huang2 zha4 pu2 su1 ， gao3 yao4 zan3 jie4 zhou4 。
- zhuan1 xin1 yi4 ping2 dao4 ， tuo1 xian3 yu2 bi4 chou4 。 zuo2 lai2 feng2 qing1 ji4 ， su4 yuan4 xin1 shi3 fu4 。
- zheng1 rong2 ji1 zhong3 ding3 ， shu1 shan3 za2 wu2 you4 。 qian2 di1 hua4 kai1 kuo4 ， lan4 man4 dui1 zhong4 zhou4 。
- huo4 lian2 ruo4 xiang1 cong2 ， huo4 cu4 ruo4 xiang1 dou4 。 huo4 tuo3 ruo4 mi3 fu2 ， huo4 song3 ruo4 jing1 gou4 。
- huo4 san4 ruo4 wa3 jie3 ， huo4 fu4 ruo4 fu2 cou4 。 huo4 pian1 ruo4 chuan2 you2 ， huo4 jue2 ruo4 ma3 zhou4 。
- huo4 bei4 ruo4 xiang1 e4 ， huo4 xiang4 ruo4 xiang1 you4 。 huo4 luan4 ruo4 chou1 sun3 ， huo4 nie4 ruo4 zhu4 jiu3 。
- huo4 cuo4 ruo4 hui4 hua4 ， huo4 liao2 ruo4 zhuan4 zhou4 。 huo4 luo2 ruo4 xing1 li2 ， huo4 weng3 ruo4 yun2 dou4 。
- huo4 fu2 ruo4 bo1 tao1 ， huo4 sui4 ruo4 chu2 nou4 。 huo4 ru2 ben1 yu4 lun2 ， du3 sheng4 yong3 qian2 gou4 。
- xian1 qiang2 shi4 yi3 chu1 ， hou4 dun4 chen1 b z rou4 。 huo4 ru2 di4 wang2 zun1 ， cong2 ji2 chao2 jian4 you4 。
- sui1 qin1 bu2 xie4 xia2 ， sui1 yuan3 bu2 bei4 miu4 。 huo4 ru2 lin2 shi2 an4 ， yao2 he2 fen1 ding4 dou4 。
- you4 ru2 you2 jiu3 yuan2 ， fen2 mu4 bao1 guo3 jiu4 。 huo4 lei4 ruo4 pen2 ying1 ， huo4 jie1 ruo4 b B dou4 。
- huo4 fu4 ruo4 pu4 bie1 ， huo4 tui2 ruo4 qin3 shou4 。 huo4 wan1 ruo4 cang2 long2 ， huo4 yi4 ruo4 bo2 jiu4 。
- huo4 qi2 ruo4 you3 peng2 ， huo4 sui2 ruo4 xian1 hou4 。 huo4 beng4 ruo4 liu2 luo4 ， huo4 gu4 ruo4 su4 liu2 。
- huo4 li4 ruo4 chou2 chou2 ， huo4 mi4 ruo4 hun1 gou4 。 huo4 yan3 ruo4 e2 guan1 ， huo4 fan1 ruo4 wu3 xiu4 。
- huo4 yi4 ruo4 zhan4 zhen4 ， huo4 wei2 ruo4 sou1 shou4 。 huo4 mi2 ran2 dong1 zhu4 ， huo4 yan3 ran2 bei3 shou3 。
- huo4 ru2 huo3 xi1 yan4 ， huo4 ruo4 qi4 fen1 liu2 。 huo4 xing2 er2 bu2 chuo4 ， huo4 yi2 er2 bu4 shou1 。
- huo4 xie2 er2 bu4 yi3 ， huo4 chi2 er2 bu2 gou4 。 huo4 chi4 ruo4 tu1 qian1 ， huo4 xun1 ruo4 chai2 you3 。
- huo4 ru2 gui1 chai1 zhao4 ， huo4 ruo4 gua4 fen1 yao2 。 huo4 qian2 heng2 ruo4 bao1 ， huo4 hou4 duan4 ruo4 gou4 。
- yan2 yan2 li2 you4 shu3 ， guai4 guai4 pan4 hai2 gou4 。 yong2 yong2 yu2 chuang3 ping2 ， luo4 luo4 yue4 jing1 su4 。
- yin2 yin2 shu4 qiang2 yuan2 ， yan3 yan3 jia4 ku4 jiu4 。 can1 can1 xiao1 jian4 ji3 ， huan4 huan4 xian2 ying2 xiu4 。
- fu1 fu1 hua1 pi1 e4 ， k 7 tong2 wu1 cui1 liu1 。 you1 you1 shu1 er2 an1 ， wu4 wu4 kuang2 yi3 niu3 。
- chao1 chao1 chu1 you2 ben1 ， chun3 chun3 hai4 bu2 mao4 。 da4 zai1 li4 tian1 di4 ， jing1 ji4 xiao4 ying2 cou4 。
- jue2 chu1 shu2 kai1 zhang1 ， mian3 mian3 shui2 quan4 you4 。 chuang4 zi1 pu3 er2 qiao3 ， lu4 li4 ren3 lao2 jiu4 。
- de2 fei1 shi1 fu3 jin1 ， wu2 nai3 jia3 zu3 zhou4 。 hong2 huang1 jing4 wu2 chuan2 ， gong1 da4 mo4 chou2 jiu4 。
- chang2 wen2 yu2 ci2 guan1 ， fen1 bi4 jiang4 xin1 xiu4 。 fei3 ran2 zuo4 ge1 shi1 ， wei2 yong4 zan4 bao4 you4 。

## 注释

## 译文

## 赏析
