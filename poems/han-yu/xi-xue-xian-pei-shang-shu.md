---
id: han-yu-xi-xue-xian-pei-shang-shu
title: 喜雪献裴尚书
titlePinyin: xi3 xue3 xian4 pei2 shang4 shu1
titleSlug: xi-xue-xian-pei-shang-shu
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 宿云寒不卷，春雪堕如簁。骋巧先投隙，潜光半入池。
- 喜深将策试，惊密仰簷窥。自下何曾污，增高未觉危。
- 比心明可烛，拂面爱还吹。妒舞时飘袖，欺梅并压枝。
- 地空迷界限，砌满接高卑。浩荡乾坤合，霏微物象移。
- 为祥矜大熟，布泽荷平施。已分年华晚，犹怜曙色随。
- 气严当酒换，洒急听窗知。照曜临初日，玲珑滴晚澌。
- 聚庭看岳耸，扫路见云披。阵势鱼丽远，书文鸟篆奇。
- 纵欢罗艳黠，列贺拥熊螭。履敝行偏冷，门扃卧更羸。
- 悲嘶闻病马，浪走信娇儿。灶静愁烟绝，丝繁念鬓衰。
- 拟盐吟旧句，授简慕前规。捧赠同燕石，多惭失所宜。

## 拼音
- su4 yun2 han2 bu2 juan4 ， chun1 xue3 duo4 ru2 shai1 。 cheng3 qiao3 xian1 tou2 xi4 ， qian2 guang1 ban4 ru4 chi2 。
- xi3 shen1 jiang1 ce4 shi4 ， jing1 mi4 yang3 yan2 kui1 。 zi4 xia4 he2 ceng2 wu1 ， zeng1 gao1 wei4 jue2 wei1 。
- bi3 xin1 ming2 ke3 zhu2 ， fu2 mian4 ai4 hai2 chui1 。 du4 wu3 shi2 piao1 xiu4 ， qi1 mei2 bing4 ya1 zhi1 。
- di4 kong1 mi2 jie4 xian4 ， qi4 man3 jie1 gao1 bei1 。 hao4 dang4 qian2 kun1 he2 ， fei1 wei1 wu4 xiang4 yi2 。
- wei4 xiang2 jin1 da4 shu2 ， bu4 ze2 he2 ping2 shi1 。 yi3 fen1 nian2 hua2 wan3 ， you2 lian2 shu3 se4 sui2 。
- qi4 yan2 dang1 jiu3 huan4 ， sa3 ji2 ting1 chuang1 zhi1 。 zhao4 yao4 lin2 chu1 ri4 ， ling2 long2 di1 wan3 si1 。
- ju4 ting2 kan4 yue4 song3 ， sao3 lu4 jian4 yun2 pi1 。 zhen4 shi4 yu2 li4 yuan3 ， shu1 wen2 niao3 zhuan4 qi2 。
- zong4 huan1 luo2 yan4 xia2 ， lie4 he4 yong1 xiong2 chi1 。 lü3 bi4 xing2 pian1 leng3 ， men2 jiong1 wo4 geng4 lei2 。
- bei1 si1 wen2 bing4 ma3 ， lang4 zou3 xin4 jiao1 er2 。 zao4 jing4 chou2 yan1 jue2 ， si1 fan2 nian4 bin4 shuai1 。
- ni3 yan2 yin2 jiu4 ju4 ， shou4 jian3 mu4 qian2 gui1 。 peng3 zeng4 tong2 yan4 shi2 ， duo1 can2 shi1 suo3 yi2 。

## 注释

## 译文

## 赏析
