---
id: han-yu-luo-chi
title: 落齿
titlePinyin: luo4 chi3
titleSlug: luo-chi
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 去年落一牙，今年落一齿。俄然落六七，落势殊未已。
- 余存皆动摇，尽落应始止。忆初落一时，但念豁可耻。
- 及至落二三，始忧衰即死。每一将落时，懔懔恒在已。
- 叉牙妨食物，颠倒怯漱水。终焉舍我落，意与崩山比。
- 今来落既熟，见落空相似。余存二十余，次第知落矣。
- 倘常岁落一，自足支两纪。如其落并空，与渐亦同指。
- 人言齿之落，寿命理难恃。我言生有涯，长短俱死尔。
- 人言齿之豁，左右惊谛视。我言庄周云，水雁各有喜。
- 语讹默固好，嚼废软还美。因歌遂成诗，持用诧妻子。

## 拼音
- qu4 nian2 luo4 yi4 ya2 ， jin1 nian2 luo4 yi4 chi3 。 e2 ran2 luo4 liu4 qi1 ， luo4 shi4 shu1 wei4 yi3 。
- yu2 cun2 jie1 dong4 yao2 ， jin4 luo4 ying4 shi3 zhi3 。 yi4 chu1 luo4 yi4 shi2 ， dan4 nian4 huo1 ke3 chi3 。
- ji2 zhi4 luo4 er4 san1 ， shi3 you1 shuai1 ji2 si3 。 mei3 yi4 jiang1 luo4 shi2 ， lin3 lin3 heng2 zai4 yi3 。
- cha1 ya2 fang2 shi2 wu4 ， dian1 dao3 qie4 shu4 shui3 。 zhong1 yan1 she4 wo3 luo4 ， yi4 yu3 beng1 shan1 bi3 。
- jin1 lai2 luo4 ji4 shu2 ， jian4 luo4 kong1 xiang1 si4 。 yu2 cun2 er4 shi2 yu2 ， ci4 di4 zhi1 luo4 yi3 。
- tang3 chang2 sui4 luo4 yi1 ， zi4 zu2 zhi1 liang3 ji4 。 ru2 qi2 luo4 bing4 kong1 ， yu3 jian4 yi4 tong2 zhi3 。
- ren2 yan2 chi3 zhi1 luo4 ， shou4 ming4 li3 nan2 shi4 。 wo3 yan2 sheng1 you3 ya2 ， chang2 duan3 ju4 si3 er3 。
- ren2 yan2 chi3 zhi1 huo1 ， zuo3 you4 jing1 di4 shi4 。 wo3 yan2 zhuang1 zhou1 yun2 ， shui3 yan4 ge4 you3 xi3 。
- yu3 e2 mo4 gu4 hao3 ， jiao2 fei4 ruan3 hai2 mei3 。 yin1 ge1 sui4 cheng2 shi1 ， chi2 yong4 cha4 qi1 zi3 。

## 注释

## 译文

## 赏析
