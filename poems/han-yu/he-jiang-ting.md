---
id: han-yu-he-jiang-ting
title: 合江亭
titlePinyin: he2 jiang1 ting2
titleSlug: he-jiang-ting
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 红亭枕湘江，蒸水会其左。瞰临眇空阔，绿净不可唾。
- 维昔经营初，邦君实王佐。翦林迁神祠，买地费家货。
- 梁栋巨集可爱，结构丽匪过。伊人去轩腾，兹宇遂颓挫。
- 老郎来何暮，高唱久乃和。树兰盈九畹，栽竹逾万个。
- 长绠汲沧浪，幽蹊下坎坷。波涛夜俯听，云树朝对卧。
- 初如遗宦情，终乃最郡课。人生诚无几，事往悲岂奈。
- 萧条绵岁时，契阔继庸懦。胜事谁复论，丑声日已播。
- 中丞黜凶邪，天子闵穷饿。君侯至之初，闾里自相贺。
- 淹滞乐闲旷，勤苦劝慵惰。为余扫尘阶，命乐醉众座。
- 穷秋感平分，新月怜半破。愿书岩上石，勿使泥尘涴。

## 拼音
- hong2 ting2 zhen3 xiang1 jiang1 ， zheng1 shui3 hui4 qi2 zuo3 。 kan4 lin2 miao3 kong1 kuo4 ， lü4 jing4 bu4 ke3 tuo4 。
- wei2 xi1 jing1 ying2 chu1 ， bang1 jun1 shi2 wang2 zuo3 。 jian3 lin2 qian1 shen2 ci2 ， mai3 di4 fei4 jia1 huo4 。
- liang2 dong4 ju4 ji2 ke3 ai4 ， jie2 gou4 li4 fei3 guo4 。 yi1 ren2 qu4 xuan1 teng2 ， zi1 yu3 sui4 tui2 cuo4 。
- lao3 lang2 lai2 he2 mu4 ， gao1 chang4 jiu3 nai3 he2 。 shu4 lan2 ying2 jiu3 wan3 ， zai1 zhu2 yu2 wan4 ge4 。
- chang2 geng3 ji2 cang1 lang4 ， you1 qi1 xia4 kan3 ke3 。 bo1 tao1 ye4 fu3 ting1 ， yun2 shu4 chao2 dui4 wo4 。
- chu1 ru2 yi2 huan4 qing2 ， zhong1 nai3 zui4 jun4 ke4 。 ren2 sheng1 cheng2 wu2 ji3 ， shi4 wang3 bei1 qi3 nai4 。
- xiao1 tiao2 mian2 sui4 shi2 ， qi4 kuo4 ji4 yong1 nuo4 。 sheng4 shi4 shui2 fu4 lun4 ， chou3 sheng1 ri4 yi3 bo1 。
- zhong1 cheng2 chu4 xiong1 xie2 ， tian1 zi3 min3 qiong2 e4 。 jun1 hou2 zhi4 zhi1 chu1 ， lü2 li3 zi4 xiang1 he4 。
- yan1 zhi4 le4 xian2 kuang4 ， qin2 ku3 quan4 yong1 duo4 。 wei4 yu2 sao3 chen2 jie1 ， ming4 le4 zui4 zhong4 zuo4 。
- qiong2 qiu1 gan3 ping2 fen1 ， xin1 yue4 lian2 ban4 po4 。 yuan4 shu1 yan2 shang4 shi2 ， wu4 shi3 ni2 chen2 wo4 。

## 注释

## 译文

## 赏析
