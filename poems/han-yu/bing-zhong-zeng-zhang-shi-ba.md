---
id: han-yu-bing-zhong-zeng-zhang-shi-ba
title: 病中赠张十八
titlePinyin: bing4 zhong1 zeng4 zhang1 shi2 ba1
titleSlug: bing-zhong-zeng-zhang-shi-ba
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 中虚得暴下，避冷卧北窗。不蹋晓鼓朝，安眠听逢逢。
- 籍也处闾里，抱能未施邦。文章自娱戏，金石日击撞。
- 龙文百斛鼎，笔力可独扛。谈舌久不掉，非君亮谁双。
- 扶几导之言，曲节初𪭢𪭢。半途喜开凿，派别失大江。
- 吾欲盈其气，不令见麾幢。牛羊满田野，解旆束空杠。
- 倾尊与斟酌，四壁堆罂缸。玄帷隔雪风，照炉钉明釭。
- 夜阑纵捭阖，哆口疏眉厖。势侔高阳翁，坐约齐横降。
- 连日挟所有，形躯顿胮肛。将归乃徐谓，子言得无哤。
- 回军与角逐，斫树收穷庞。雌声吐款要，酒壶缀羊腔。
- 君乃昆仑渠，籍乃岭头泷。譬如蚁蛭微，讵可陵崆uu。
- 幸愿终赐之，斩拔枿与桩。从此识归处，东流水淙淙。

## 拼音
- zhong1 xu1 de2 bao4 xia4 ， bi4 leng3 wo4 bei3 chuang1 。 bu2 ta4 xiao3 gu3 chao2 ， an1 mian2 ting1 feng2 feng2 。
- ji2 ye3 chu4 lü2 li3 ， bao4 neng2 wei4 shi1 bang1 。 wen2 zhang1 zi4 yu2 xi4 ， jin1 shi2 ri4 ji1 zhuang4 。
- long2 wen2 bai3 hu2 ding3 ， bi3 li4 ke3 du2 kang2 。 tan2 she2 jiu3 bu2 diao4 ， fei1 jun1 liang4 shui2 shuang1 。
- fu2 ji3 dao3 zhi1 yan2 ， qu3 jie2 chu1 𪭢 𪭢 。 ban4 tu2 xi3 kai1 zao2 ， pai4 bie2 shi1 da4 jiang1 。
- wu2 yu4 ying2 qi2 qi4 ， bu2 ling4 jian4 hui1 zhuang4 。 niu2 yang2 man3 tian2 ye3 ， jie3 pei4 shu4 kong1 gang4 。
- qing1 zun1 yu3 zhen1 zhuo2 ， si4 bi4 dui1 ying1 gang1 。 xuan2 wei2 ge2 xue3 feng1 ， zhao4 lu2 ding1 ming2 gang1 。
- ye4 lan2 zong4 bai3 he2 ， duo1 kou3 shu1 mei2 mang2 。 shi4 mou2 gao1 yang2 weng1 ， zuo4 yue1 qi2 heng2 jiang4 。
- lian2 ri4 xie2 suo3 you3 ， xing2 qu1 dun4 pang1 gang1 。 jiang1 gui1 nai3 xu2 wei4 ， zi3 yan2 de2 wu2 mang2 。
- hui2 jun1 yu3 jue2 zhu2 ， zhuo2 shu4 shou1 qiong2 pang2 。 ci2 sheng1 tu3 kuan3 yao4 ， jiu3 hu2 zhui4 yang2 qiang1 。
- jun1 nai3 kun1 lun2 qu2 ， ji2 nai3 ling3 tou2 long2 。 pi4 ru2 yi3 zhi4 wei1 ， ju4 ke3 ling2 kong1 u u 。
- xing4 yuan4 zhong1 ci4 zhi1 ， zhan3 ba2 nie4 yu3 zhuang1 。 cong2 ci3 shi2 gui1 chu4 ， dong1 liu2 shui3 cong2 cong2 。

## 注释

## 译文

## 赏析
