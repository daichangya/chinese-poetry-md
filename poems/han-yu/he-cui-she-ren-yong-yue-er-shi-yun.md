---
id: han-yu-he-cui-she-ren-yong-yue-er-shi-yun
title: 和崔舍人咏月二十韵
titlePinyin: he2 cui1 she4 ren2 yong3 yue4 er4 shi2 yun4
titleSlug: he-cui-she-ren-yong-yue-er-shi-yun
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 三秋端正月，今夜出东溟。对日犹分势，腾天渐吐灵。
- 未高烝远气，半上霁孤形。赫奕当躔次，虚徐度杳冥。
- 长河晴散雾，列宿曙分萤。浩荡英华溢，萧疏物象泠。
- 池边临倒照，簷际送横经。花树参差见，皋禽断续聆。
- 牖光窥寂寞，砧影伴娉婷。幽坐看侵户，闲吟爱满庭。
- 辉斜通壁练，彩碎射沙星。清洁云间路，空凉水上亭。
- 净堪分顾兔，细得数飘萍。山翠相凝绿，林烟共幂青。
- 过隅惊桂侧，当午觉轮停。属思摛霞锦，追欢罄缥瓶。
- 郡楼何处望，陇笛此时听。右掖连台座，重门限禁扃。
- 风台观滉漾，冰砌步青荧。独有虞庠客，无由拾落蓂。

## 拼音
- san1 qiu1 duan1 zheng1 yue4 ， jin1 ye4 chu1 dong1 ming2 。 dui4 ri4 you2 fen1 shi4 ， teng2 tian1 jian4 tu3 ling2 。
- wei4 gao1 zheng1 yuan3 qi4 ， ban4 shang4 ji4 gu1 xing2 。 he4 yi4 dang1 chan2 ci4 ， xu1 xu2 du4 yao3 ming2 。
- chang2 he2 qing2 san4 wu4 ， lie4 su4 shu3 fen1 ying2 。 hao4 dang4 ying1 hua2 yi4 ， xiao1 shu1 wu4 xiang4 ling2 。
- chi2 bian1 lin2 dao3 zhao4 ， yan2 ji4 song4 heng2 jing1 。 hua1 shu4 cen1 ci1 jian4 ， gao1 qin2 duan4 xu4 ling2 。
- you3 guang1 kui1 ji4 mo4 ， zhen1 ying3 ban4 ping1 ting2 。 you1 zuo4 kan4 qin1 hu4 ， xian2 yin2 ai4 man3 ting2 。
- hui1 xie2 tong1 bi4 lian4 ， cai3 sui4 she4 sha1 xing1 。 qing1 jie2 yun2 jian1 lu4 ， kong1 liang2 shui3 shang4 ting2 。
- jing4 kan1 fen1 gu4 tu4 ， xi4 de2 shu4 piao1 ping2 。 shan1 cui4 xiang1 ning2 lü4 ， lin2 yan1 gong4 mi4 qing1 。
- guo4 yu2 jing1 gui4 ce4 ， dang1 wu3 jiao4 lun2 ting2 。 shu3 si1 chi1 xia2 jin3 ， zhui1 huan1 qing4 piao3 ping2 。
- jun4 lou2 he2 chu4 wang4 ， long3 di2 ci3 shi2 ting1 。 you4 ye4 lian2 tai2 zuo4 ， zhong4 men2 xian4 jin4 jiong1 。
- feng1 tai2 guan1 huang4 yang4 ， bing1 qi4 bu4 qing1 ying2 。 du2 you3 yu2 xiang2 ke4 ， wu2 you2 shi2 luo4 mi4 。

## 注释

## 译文

## 赏析
