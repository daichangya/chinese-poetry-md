---
id: han-yu-nu-ji
title: 驽骥
titlePinyin: nu2 ji4
titleSlug: nu-ji
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 驽骀诚龌龊，市者何其稠。
- 力小若易制，价微良易酬。
- 渴饮一斗水，饥食一束刍。
- 嘶鸣当大路，志气若有余。
- 骐骥生绝域，自矜无匹俦。
- 牵驱入市门，行者不为留。
- 借问价几何，黄金比嵩丘。
- 借问行几何，咫尺视九州。
- 饥食玉山禾，渴饮醴泉流。
- 问谁能为御，旷世不可求。
- 惟昔穆天子，乘之极遐游。
- 王良执其辔，造父挟其辀。
- 因言天外事，茫惚使人愁。
- 驽骀谓骐骥，饿死余尔羞。
- 有能必见用，有德必见收。
- 孰云时与命，通塞皆自由。
- 骐骥不敢言，低徊但垂头。
- 人皆劣骐骥，共以驽骀优。
- 喟余独兴叹，才命不同谋。
- 寄诗同心子，为我商声讴。

## 拼音
- nu2 dai4 cheng2 wo4 chuo4 ， shi4 zhe3 he2 qi2 chou2 。
- li4 xiao3 ruo4 yi4 zhi4 ， jia4 wei1 liang2 yi4 chou2 。
- ke3 yin3 yi4 dou3 shui3 ， ji1 shi2 yi2 shu4 chu2 。
- si1 ming2 dang1 da4 lu4 ， zhi4 qi4 ruo4 you3 yu2 。
- qi2 ji4 sheng1 jue2 yu4 ， zi4 jin1 wu2 pi3 chou2 。
- qian1 qu1 ru4 shi4 men2 ， xing2 zhe3 bu2 wei4 liu2 。
- jie4 wen4 jia4 ji3 he2 ， huang2 jin1 bi3 song1 qiu1 。
- jie4 wen4 xing2 ji3 he2 ， zhi3 chi3 shi4 jiu3 zhou1 。
- ji1 shi2 yu4 shan1 he2 ， ke3 yin3 li3 quan2 liu2 。
- wen4 shui2 neng2 wei4 yu4 ， kuang4 shi4 bu4 ke3 qiu2 。
- wei2 xi1 mu4 tian1 zi3 ， cheng2 zhi1 ji2 xia2 you2 。
- wang2 liang2 zhi2 qi2 pei4 ， zao4 fu4 xie2 qi2 zhou1 。
- yin1 yan2 tian1 wai4 shi4 ， mang2 hu1 shi3 ren2 chou2 。
- nu2 dai4 wei4 qi2 ji4 ， e4 si3 yu2 er3 xiu1 。
- you3 neng2 bi4 jian4 yong4 ， you3 de2 bi4 jian4 shou1 。
- shu2 yun2 shi2 yu3 ming4 ， tong1 sai1 jie1 zi4 you2 。
- qi2 ji4 bu4 gan3 yan2 ， di1 huai2 dan4 chui2 tou2 。
- ren2 jie1 lie4 qi2 ji4 ， gong4 yi3 nu2 dai4 you1 。
- kui4 yu2 du2 xing1 tan4 ， cai2 ming4 bu4 tong2 mou2 。
- ji4 shi1 tong2 xin1 zi3 ， wei4 wo3 shang1 sheng1 ou1 。

## 注释

## 译文

## 赏析
