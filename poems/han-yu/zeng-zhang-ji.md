---
id: han-yu-zeng-zhang-ji
title: 赠张籍
titlePinyin: zeng4 zhang1 ji2
titleSlug: zeng-zhang-ji
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 吾老著读书，余事不挂眼。有儿虽甚怜，教示不免简。
- 君来好呼出，踉跄越门限。惧其无所知，见则先愧赧。
- 昨因有缘事，上马插手版。留君住厅食，使立侍盘盏。
- 薄暮归见君，迎我笑而莞。指渠相贺言，此是万金产。
- 吾爱其风骨，粹美无可拣。试将诗义授，如以肉贯丳。
- 开祛露毫末，自得高蹇𡶴。我身蹈丘轲，爵位不早绾。
- 固宜长有人，文章绍编刬。感荷君子德，恍若乘朽栈。
- 召令吐所记，解摘了瑟僴。顾视窗壁间，亲戚竞觇矕。
- 喜气排寒冬，逼耳鸣𪾢睆。如今更谁恨，便可耕灞浐。

## 拼音
- wu2 lao3 zhu4 du2 shu1 ， yu2 shi4 bu2 gua4 yan3 。 you3 er2 sui1 shen4 lian2 ， jiao4 shi4 bu4 mian3 jian3 。
- jun1 lai2 hao3 hu1 chu1 ， liang4 qiang4 yue4 men2 xian4 。 ju4 qi2 wu2 suo3 zhi1 ， jian4 ze2 xian1 kui4 nan3 。
- zuo2 yin1 you3 yuan2 shi4 ， shang4 ma3 cha1 shou3 ban3 。 liu2 jun1 zhu4 ting1 shi2 ， shi3 li4 shi4 pan2 zhan3 。
- bo2 mu4 gui1 jian4 jun1 ， ying2 wo3 xiao4 er2 wan3 。 zhi3 qu2 xiang1 he4 yan2 ， ci3 shi4 wan4 jin1 chan3 。
- wu2 ai4 qi2 feng1 gu3 ， cui4 mei3 wu2 ke3 jian3 。 shi4 jiang1 shi1 yi4 shou4 ， ru2 yi3 rou4 guan4 chan3 。
- kai1 qu1 lu4 hao2 mo4 ， zi4 de2 gao1 jian3 𡶴 。 wo3 shen1 dao3 qiu1 ke1 ， jue2 wei4 bu4 zao3 wan3 。
- gu4 yi2 chang2 you3 ren2 ， wen2 zhang1 shao4 bian1 chan3 。 gan3 he2 jun1 zi3 de2 ， huang3 ruo4 cheng2 xiu3 zhan4 。
- zhao4 ling4 tu3 suo3 ji4 ， jie3 zhai1 le0 se4 xian4 。 gu4 shi4 chuang1 bi4 jian1 ， qin1 qi0 jing4 chan1 man3 。
- xi3 qi4 pai2 han2 dong1 ， bi1 er3 ming2 xian4 huan4 。 ru2 jin1 geng4 shui2 hen4 ， bian4 ke3 geng1 ba4 chan3 。

## 注释

## 译文

## 赏析
