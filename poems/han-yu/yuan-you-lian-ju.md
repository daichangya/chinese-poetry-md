---
id: han-yu-yuan-you-lian-ju
title: 远游联句
titlePinyin: yuan3 you2 lian2 ju4
titleSlug: yuan-you-lian-ju
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 别肠车轮转，一日一万周。——孟郊
- 离思春冰泮，烂漫不可收。——韩愈
- 驰光忽以迫，飞辔谁能留。——孟郊
- 取之讵灼灼，此去信悠悠。——李翱
- 楚客宿江上，夜魂栖浪头。晓日生远岸，水芳缀孤舟。——孟郊
- 村饮泊好木，野蔬拾新柔。独含凄凄别，中结郁郁愁。——孟郊
- 人忆旧行乐，鸟吟新得俦。——孟郊
- 灵瑟时窅窅，霠猿夜啾啾。愤涛气尚盛，恨竹泪空幽。——韩愈
- 长怀绝无已，多感良自尤。即路涉献岁，归期眇凉秋。——韩愈
- 两欢日牢落，孤悲坐绸缪。——韩愈
- 观怪忽荡漾，叩奇独冥搜。海鲸吞明月，浪岛没大沤。——孟郊
- 我有一寸钩，欲钓千丈流。良知忽然远，壮志郁无抽。——孟郊
- 魍魅暂出没，蛟螭互蟠蟉。昌言拜舜禹，举eM凌斗牛。——韩愈
- 怀糈馈贤屈，乘桴追圣丘。飘然天外步，岂肯区中囚。——韩愈
- 楚些待谁吊，贾辞缄恨投。翳明弗可晓，秘魂安所求。——孟郊
- 气毒放逐域，蓼杂芳菲畴。当春忽凄凉，不枯亦飕飗。——孟郊
- 貉谣众猥款，巴语相咿嚘。默誓去外俗，嘉愿还中州。——孟郊
- 江生行既乐，躬辇自相戮。饮醇趣明代，味腥谢荒陬。——孟郊
- 驰深鼓利楫，趋险惊蜚𬨎。系石沈靳尚，开弓射𫛝吺。——韩愈
- 路暗执屏翳，波惊戮阳侯。广泛信缥缈，高行恣浮游。——韩愈
- 外患萧萧去，中悒稍稍瘳。振衣造云阙，跪坐陈清猷。——韩愈
- 德风变谗巧，仁气销戈矛。名声照西海，淑问无时休。——韩愈
- 归哉孟夫子，归去无夷犹。——韩愈

## 拼音
- bie2 chang2 che1 lun2 zhuan4 ， yi2 ri4 yi2 wan4 zhou1 。 — — meng4 jiao1
- li2 si1 chun1 bing1 pan4 ， lan4 man4 bu4 ke3 shou1 。 — — han2 yu4
- chi2 guang1 hu1 yi3 po4 ， fei1 pei4 shui2 neng2 liu2 。 — — meng4 jiao1
- qu3 zhi1 ju4 zhuo2 zhuo2 ， ci3 qu4 xin4 you1 you1 。 — — li3 ao2
- chu3 ke4 su4 jiang1 shang4 ， ye4 hun2 qi1 lang4 tou0 。 xiao3 ri4 sheng1 yuan3 an4 ， shui3 fang1 zhui4 gu1 zhou1 。 — — meng4 jiao1
- cun1 yin3 bo2 hao3 mu4 ， ye3 shu1 shi2 xin1 rou2 。 du2 han2 qi1 qi1 bie2 ， zhong1 jie2 yu4 yu4 chou2 。 — — meng4 jiao1
- ren2 yi4 jiu4 xing2 le4 ， niao3 yin2 xin1 de2 chou2 。 — — meng4 jiao1
- ling2 se4 shi2 yao3 yao3 ， yin1 yuan2 ye4 jiu1 jiu1 。 fen4 tao1 qi4 shang4 sheng4 ， hen4 zhu2 lei4 kong1 you1 。 — — han2 yu4
- chang2 huai2 jue2 wu2 yi3 ， duo1 gan3 liang2 zi4 you2 。 ji2 lu4 she4 xian4 sui4 ， gui1 qi1 miao3 liang2 qiu1 。 — — han2 yu4
- liang3 huan1 ri4 lao2 luo4 ， gu1 bei1 zuo4 chou2 mou2 。 — — han2 yu4
- guan1 guai4 hu1 dang4 yang4 ， kou4 qi2 du2 ming2 sou1 。 hai3 jing1 tun1 ming2 yue4 ， lang4 dao3 mei2 da4 ou1 。 — — meng4 jiao1
- wo3 you3 yi2 cun4 gou1 ， yu4 diao4 qian1 zhang4 liu2 。 liang2 zhi1 hu1 ran2 yuan3 ， zhuang4 zhi4 yu4 wu2 chou1 。 — — meng4 jiao1
- wang3 mei4 zan4 chu1 mei2 ， jiao1 chi1 hu4 pan2 liu2 。 chang1 yan2 bai4 shun4 yu3 ， ju3 e M ling2 dou4 niu2 。 — — han2 yu4
- huai2 xu3 kui4 xian2 qu1 ， cheng2 fu2 zhui1 sheng4 qiu1 。 piao1 ran2 tian1 wai4 bu4 ， qi3 ken3 qu1 zhong1 qiu2 。 — — han2 yu4
- chu3 xie1 dai4 shui2 diao4 ， jia3 ci2 jian1 hen4 tou2 。 yi4 ming2 fu2 ke3 xiao3 ， mi4 hun2 an1 suo3 qiu2 。 — — meng4 jiao1
- qi4 du2 fang4 zhu2 yu4 ， liao3 za2 fang1 fei1 chou2 。 dang1 chun1 hu1 qi1 liang2 ， bu4 ku1 yi4 sou1 liu2 。 — — meng4 jiao1
- mo4 yao2 zhong4 wei3 kuan3 ， ba1 yu3 xiang1 yi1 you1 。 mo4 shi4 qu4 wai4 su2 ， jia1 yuan4 hai2 zhong1 zhou1 。 — — meng4 jiao1
- jiang1 sheng1 xing2 ji4 le4 ， gong1 nian3 zi4 xiang1 lu4 。 yin3 chun2 qu4 ming2 dai4 ， wei4 xing1 xie4 huang1 zou1 。 — — meng4 jiao1
- chi2 shen1 gu3 li4 ji2 ， qu1 xian3 jing1 fei1 you2 。 xi4 shi2 shen3 jin4 shang4 ， kai1 gong1 she4 𫛝 dou1 。 — — han2 yu4
- lu4 an4 zhi2 ping2 yi4 ， bo1 jing1 lu4 yang2 hou2 。 guang3 fan4 xin4 piao1 miao3 ， gao1 xing2 zi4 fu2 you2 。 — — han2 yu4
- wai4 huan4 xiao1 xiao1 qu4 ， zhong1 yi4 shao1 shao1 chou1 。 zhen4 yi1 zao4 yun2 que1 ， gui4 zuo4 chen2 qing1 you2 。 — — han2 yu4
- de2 feng1 bian4 chan2 qiao3 ， ren2 qi4 xiao1 ge1 mao2 。 ming2 sheng1 zhao4 xi1 hai3 ， shu1 wen4 wu2 shi2 xiu1 。 — — han2 yu4
- gui1 zai1 meng4 fu1 zi3 ， gui1 qu4 wu2 yi2 you2 。 — — han2 yu4

## 注释

## 译文

## 赏析
