---
id: han-yu-yue-yang-lou-bie-dou-si-zhi
title: 岳阳楼别窦司直
titlePinyin: yue4 yang2 lou2 bie2 dou4 si1 zhi2
titleSlug: yue-yang-lou-bie-dou-si-zhi
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 洞庭九州间，厥大谁与让。南汇群崖水，北注何奔放。
- 潴为七百里，吞纳各殊状。自古澄不清，环混无归向。
- 炎风日搜搅，幽怪多冗长。轩然大波起，宇宙隘而妨。
- 巍峨拔嵩华，腾踔较健壮。声音一何宏，轰輵车万两。
- 犹疑帝轩辕，张乐就空旷。蛟螭露笋簴，缟练吹组帐。
- 鬼神非人世，节奏颇跌踼。阳施见夸丽，阴闭感凄怆。
- 朝过宜春口，极北缺堤障。夜缆巴陵洲，丛芮才可傍。
- 星河尽涵泳，俯仰迷下上。余澜怒不已，喧聒鸣瓮盎。
- 明登岳阳楼，辉焕朝日亮。飞廉戢其威，清晏息纤纩。
- 泓澄湛凝绿，物影巧相况。江豚时出戏，惊波忽荡漾。
- 时当冬之孟，隙窍缩寒涨。前临指近岸，侧坐眇难望。
- 涤濯神魂醒，幽怀舒以畅。主人孩童旧，握手乍忻怅。
- 怜我窜逐归，相见得无恙。开筵交履舄，烂漫倒家酿。
- 杯行无留停，高柱送清唱。中盘进橙栗，投掷倾脯酱。
- 欢穷悲心生，婉娈不能忘。念昔始读书，志欲干霸王。
- 屠龙破千金，为艺亦云亢。爱才不择行，触事得谗谤。
- 前年出官由，此祸最无妄。公卿采虚名，擢拜识天仗。
- 奸猜畏弹射，斥逐恣欺诳。新恩移府庭，逼侧厕诸将。
- 于嗟苦驽缓，但惧失宜当。追思南渡时，鱼腹甘所葬。
- 严程迫风帆，劈箭入高浪。颠沈在须臾，忠鲠谁复谅。
- 生还真可喜，克己自惩创。庶从今日后，粗识得与丧。
- 事多改前好，趣有获新尚。誓耕十亩田，不取万乘相。
- 细君知蚕织，稚子已能饷。行当挂其冠，生死君一访。

## 拼音
- dong4 ting2 jiu3 zhou1 jian1 ， jue2 da4 shui2 yu3 rang4 。 nan2 hui4 qun2 ya2 shui3 ， bei3 zhu4 he2 ben1 fang4 。
- zhu1 wei4 qi1 bai3 li3 ， tun1 na4 ge4 shu1 zhuang4 。 zi4 gu3 cheng2 bu4 qing1 ， huan2 hun4 wu2 gui1 xiang4 。
- yan2 feng1 ri4 sou1 jiao3 ， you1 guai4 duo1 rong3 chang2 。 xuan1 ran2 da4 bo1 qi3 ， yu3 zhou4 ai4 er2 fang2 。
- wei1 e2 ba2 song1 hua2 ， teng2 chuo1 jiao4 jian4 zhuang4 。 sheng1 yin1 yi4 he2 hong2 ， hong1 ge2 che1 wan4 liang3 。
- you2 yi2 di4 xuan1 yuan2 ， zhang1 le4 jiu4 kong1 kuang4 。 jiao1 chi1 lu4 sun3 ju4 ， gao3 lian4 chui1 zu3 zhang4 。
- gui3 shen2 fei1 ren2 shi4 ， jie2 zou4 po1 die1 tang2 。 yang2 shi1 jian4 kua1 li4 ， yin1 bi4 gan3 qi1 chuang4 。
- chao2 guo4 yi2 chun1 kou3 ， ji2 bei3 que1 di1 zhang4 。 ye4 lan3 ba1 ling2 zhou1 ， cong2 rui4 cai2 ke3 bang4 。
- xing1 he2 jin4 han2 yong3 ， fu3 yang3 mi2 xia4 shang4 。 yu2 lan2 nu4 bu4 yi3 ， xuan1 guo1 ming2 weng4 ang4 。
- ming2 deng1 yue4 yang2 lou2 ， hui1 huan4 chao2 ri4 liang4 。 fei1 lian2 ji2 qi2 wei1 ， qing1 yan4 xi1 xian1 kuang4 。
- hong2 cheng2 zhan4 ning2 lü4 ， wu4 ying3 qiao3 xiang1 kuang4 。 jiang1 tun2 shi2 chu1 xi4 ， jing1 bo1 hu1 dang4 yang4 。
- shi2 dang1 dong1 zhi1 meng4 ， xi4 qiao4 suo1 han2 zhang3 。 qian2 lin2 zhi3 jin4 an4 ， ce4 zuo4 miao3 nan2 wang4 。
- di2 zhuo2 shen2 hun2 xing3 ， you1 huai2 shu1 yi3 chang4 。 zhu3 ren2 hai2 tong2 jiu4 ， wo4 shou3 zha4 xin1 chang4 。
- lian2 wo3 cuan4 zhu2 gui1 ， xiang1 jian4 de2 wu2 yang4 。 kai1 yan2 jiao1 lü3 xi4 ， lan4 man4 dao3 jia1 niang4 。
- bei1 xing2 wu2 liu2 ting2 ， gao1 zhu4 song4 qing1 chang4 。 zhong1 pan2 jin4 cheng2 li4 ， tou2 zhi4 qing1 pu2 jiang4 。
- huan1 qiong2 bei1 xin1 sheng1 ， wan3 luan2 bu4 neng2 wang4 。 nian4 xi1 shi3 du2 shu1 ， zhi4 yu4 gan1 ba4 wang2 。
- tu2 long2 po4 qian1 jin1 ， wei4 yi4 yi4 yun2 kang4 。 ai4 cai2 bu4 ze2 xing2 ， chu4 shi4 de2 chan2 bang4 。
- qian2 nian2 chu1 guan1 you2 ， ci3 huo4 zui4 wu2 wang4 。 gong1 qing1 cai3 xu1 ming2 ， zhuo2 bai4 shi2 tian1 zhang4 。
- jian1 cai1 wei4 tan2 she4 ， chi4 zhu2 zi4 qi1 kuang2 。 xin1 en1 yi2 fu3 ting2 ， bi1 ce4 ce4 zhu1 jiang1 。
- yu2 jie1 ku3 nu2 huan3 ， dan4 ju4 shi1 yi2 dang1 。 zhui1 si1 nan2 du4 shi2 ， yu2 fu4 gan1 suo3 zang4 。
- yan2 cheng2 po4 feng1 fan1 ， pi1 jian4 ru4 gao1 lang4 。 dian1 shen3 zai4 xu1 yu2 ， zhong1 geng3 shui2 fu4 liang4 。
- sheng1 huan2 zhen1 ke3 xi3 ， ke4 ji3 zi4 cheng2 chuang4 。 shu4 cong2 jin1 ri4 hou4 ， cu1 shi2 de2 yu3 sang4 。
- shi4 duo1 gai3 qian2 hao3 ， qu4 you3 huo4 xin1 shang4 。 shi4 geng1 shi2 mu3 tian2 ， bu4 qu3 wan4 sheng4 xiang1 。
- xi4 jun1 zhi1 can2 zhi1 ， zhi4 zi3 yi3 neng2 xiang3 。 hang2 dang0 gua4 qi2 guan1 ， sheng1 si3 jun1 yi4 fang3 。

## 注释

## 译文

## 赏析
