---
id: han-yu-shuang-niao-shi
title: 双鸟诗
titlePinyin: shuang1 niao3 shi1
titleSlug: shuang-niao-shi
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 双鸟海外来，飞飞到中州。
- 一鸟落城市，一鸟集岩幽。
- 不得相伴鸣，尔来三千秋。
- 两鸟各闭口，万象衔口头。
- 春风卷地起，百鸟皆飘浮。
- 两鸟忽相逢，百日鸣不休。
- 有耳聒皆聋，有口反自羞。
- 百舌旧饶声，从此恒低头。
- 得病不呻唤，泯默至死休。
- 雷公告天公，百物须膏油。
- 自从两鸟鸣，聒乱雷声收。
- 鬼神怕嘲咏，造化皆停留。
- 草木有微情，挑抉示九州。
- 虫鼠诚微物，不堪苦诛求。
- 不停两鸟鸣，百物皆生愁。
- 不停两鸟鸣，自此无春秋。
- 不停两鸟鸣，日月难旋辀。
- 不停两鸟鸣，大法失九畴。
- 周公不为公，孔丘不为丘。
- 天公怪两鸟，各捉一处囚。
- 百虫与百鸟，然后鸣啾啾。
- 两鸟既别处，闭声省愆尤。
- 朝食千头龙，暮食千头牛。
- 朝饮河生尘，暮饮海绝流。
- 还当三千秋，更起鸣相酬。

## 拼音
- shuang1 niao3 hai3 wai4 lai2 ， fei1 fei1 dao4 zhong1 zhou1 。
- yi4 niao3 luo4 cheng2 shi4 ， yi4 niao3 ji2 yan2 you1 。
- bu4 de2 xiang1 ban4 ming2 ， er3 lai2 san1 qian1 qiu1 。
- liang3 niao3 ge4 bi4 kou3 ， wan4 xiang4 xian2 kou3 tou2 。
- chun1 feng1 juan4 di4 qi3 ， bai3 niao3 jie1 piao1 fu2 。
- liang3 niao3 hu1 xiang1 feng2 ， bai3 ri4 ming2 bu4 xiu1 。
- you3 er3 guo1 jie1 long2 ， you3 kou3 fan3 zi4 xiu1 。
- bai3 she2 jiu4 rao2 sheng1 ， cong2 ci3 heng2 di1 tou2 。
- de2 bing4 bu4 shen1 huan4 ， min3 mo4 zhi4 si3 xiu1 。
- lei2 gong1 gao4 tian1 gong1 ， bai3 wu4 xu1 gao1 you2 。
- zi4 cong2 liang3 niao3 ming2 ， guo1 luan4 lei2 sheng1 shou1 。
- gui3 shen2 pa4 chao2 yong3 ， zao4 hua4 jie1 ting2 liu2 。
- cao3 mu4 you3 wei1 qing2 ， tiao1 jue2 shi4 jiu3 zhou1 。
- chong2 shu3 cheng2 wei1 wu4 ， bu4 kan1 ku3 zhu1 qiu2 。
- bu4 ting2 liang3 niao3 ming2 ， bai3 wu4 jie1 sheng1 chou2 。
- bu4 ting2 liang3 niao3 ming2 ， zi4 ci3 wu2 chun1 qiu1 。
- bu4 ting2 liang3 niao3 ming2 ， ri4 yue4 nan2 xuan2 zhou1 。
- bu4 ting2 liang3 niao3 ming2 ， da4 fa3 shi1 jiu3 chou2 。
- zhou1 gong1 bu2 wei4 gong1 ， kong3 qiu1 bu2 wei4 qiu1 。
- tian1 gong1 guai4 liang3 niao3 ， ge4 zhuo1 yi2 chu4 qiu2 。
- bai3 chong2 yu3 bai3 niao3 ， ran2 hou4 ming2 jiu1 jiu1 。
- liang3 niao3 ji4 bie2 chu4 ， bi4 sheng1 sheng3 qian1 you2 。
- chao2 shi2 qian1 tou2 long2 ， mu4 shi2 qian1 tou2 niu2 。
- chao2 yin3 he2 sheng1 chen2 ， mu4 yin3 hai3 jue2 liu2 。
- hai2 dang1 san1 qian1 qiu1 ， geng4 qi3 ming2 xiang1 chou2 。

## 注释

## 译文

## 赏析
