---
id: han-yu-nan-shan-you-gao-shu-xing-zeng-li-zong-min
title: 南山有高树行赠李宗闵
titlePinyin: nan2 shan1 you3 gao1 shu4 xing2 zeng4 li3 zong1 min3
titleSlug: nan-shan-you-gao-shu-xing-zeng-li-zong-min
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 南山有高树，花叶何衰衰。上有凤凰巢，凤凰乳且栖。
- 四旁多长枝，群鸟所托依。黄鹄据其高，众鸟接其卑。
- 不知何山鸟，羽毛有光辉。飞飞择所处，正得众所希。
- 上承凤凰恩，自期永不衰。中与黄鹄群，不自隐其私。
- 下视众鸟群，汝徒竟何为。不知挟丸子，心默有所规。
- 弹汝枝叶间，汝翅不觉摧。或言由黄鹄，黄鹄岂有之。
- 慎勿猜众鸟，众鸟不足猜。无人语凤凰，汝屈安得知。
- 黄鹄得汝去，婆娑弄毛衣。前汝下视鸟，各议汝瑕疵。
- 汝岂无朋匹，有口莫肯开。汝落蒿艾间，几时复能飞。
- 哀哀故山友，中夜思汝悲。路远翅翎短，不得持汝归。

## 拼音
- nan2 shan1 you3 gao1 shu4 ， hua1 ye4 he2 shuai1 shuai1 。 shang4 you3 feng4 huang2 chao2 ， feng4 huang2 ru3 qie3 qi1 。
- si4 pang2 duo1 chang2 zhi1 ， qun2 niao3 suo3 tuo1 yi1 。 huang2 hu2 ju4 qi2 gao1 ， zhong4 niao3 jie1 qi2 bei1 。
- bu4 zhi1 he2 shan1 niao3 ， yu3 mao2 you3 guang1 hui1 。 fei1 fei1 ze2 suo3 chu4 ， zheng4 de2 zhong4 suo3 xi1 。
- shang4 cheng2 feng4 huang2 en1 ， zi4 qi1 yong3 bu4 shuai1 。 zhong1 yu3 huang2 hu2 qun2 ， bu2 zi4 yin3 qi2 si1 。
- xia4 shi4 zhong4 niao3 qun2 ， ru3 tu2 jing4 he2 wei4 。 bu4 zhi1 xie2 wan2 zi0 ， xin1 mo4 you3 suo3 gui1 。
- tan2 ru3 zhi1 ye4 jian1 ， ru3 chi4 bu4 jue2 cui1 。 huo4 yan2 you2 huang2 hu2 ， huang2 hu2 qi3 you3 zhi1 。
- shen4 wu4 cai1 zhong4 niao3 ， zhong4 niao3 bu4 zu2 cai1 。 wu2 ren2 yu3 feng4 huang2 ， ru3 qu1 an1 de2 zhi1 。
- huang2 hu2 de2 ru3 qu4 ， po2 suo1 nong4 mao2 yi1 。 qian2 ru3 xia4 shi4 niao3 ， ge4 yi4 ru3 xia2 ci1 。
- ru3 qi3 wu2 peng2 pi3 ， you3 kou3 mo4 ken3 kai1 。 ru3 luo4 hao1 ai4 jian1 ， ji3 shi2 fu4 neng2 fei1 。
- ai1 ai1 gu4 shan1 you3 ， zhong1 ye4 si1 ru3 bei1 。 lu4 yuan3 chi4 ling2 duan3 ， bu4 de2 chi2 ru3 gui1 。

## 注释

## 译文

## 赏析
