---
id: han-yu-he-hou-xie-lu-yong-sun
title: 和侯协律咏笋
titlePinyin: he2 hou2 xie2 lü4 yong3 sun3
titleSlug: he-hou-xie-lu-yong-sun
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 竹亭人不到，新笋满前轩。乍出真堪赏，初多未觉烦。
- 成行齐婢仆，环立比儿孙。验长常携尺，愁干屡侧盆。
- 对吟忘膳饮，偶坐变朝昏。滞雨膏腴湿，骄阳气候温。
- 得时方张王，挟势欲腾骞。见角牛羊没，看皮虎豹存。
- 攒生犹有隙，散布忽无垠。讵可持筹算，谁能以理言。
- 纵横公占地，罗列暗连根。狂剧时穿壁，横强几触藩。
- 深潜如避逐，远去若追奔。始讶妨人路，还惊入药园。
- 萌芽防浸大，覆载莫偏恩。已复侵危砌，非徒出短垣。
- 身宁虞瓦砾，计拟掩兰荪。且叹高无数，庸知上几番。
- 短长终不校，先后竟谁论。外恨苞藏密，中仍节目繁。
- 暂须回步履，要取助盘飧。穰穰疑翻地，森森竞塞门。
- 戈矛头戢戢，蛇虺首掀掀。妇懦咨料拣，儿痴谒尽髡。
- 侯生来慰我，诗句读惊魂。属和才将竭，呻吟至日暾。

## 拼音
- zhu2 ting2 ren2 bu2 dao4 ， xin1 sun3 man3 qian2 xuan1 。 zha4 chu1 zhen1 kan1 shang3 ， chu1 duo1 wei4 jue2 fan2 。
- cheng2 xing2 qi2 bi4 pu2 ， huan2 li4 bi3 er2 sun1 。 yan4 chang2 chang2 xie2 chi3 ， chou2 gan1 lü3 ce4 pen2 。
- dui4 yin2 wang4 shan4 yin3 ， ou3 zuo4 bian4 chao2 hun1 。 zhi4 yu3 gao1 yu2 shi1 ， jiao1 yang2 qi4 hou4 wen1 。
- de2 shi2 fang1 zhang1 wang2 ， xie2 shi4 yu4 teng2 qian1 。 jian4 jiao3 niu2 yang2 mei2 ， kan4 pi2 hu3 bao4 cun2 。
- zan3 sheng1 you2 you3 xi4 ， san4 bu4 hu1 wu2 yin2 。 ju4 ke3 chi2 chou2 suan4 ， shui2 neng2 yi3 li3 yan2 。
- zong4 heng2 gong1 zhan4 di4 ， luo2 lie4 an4 lian2 gen1 。 kuang2 ju4 shi2 chuan1 bi4 ， heng2 qiang2 ji3 chu4 fan1 。
- shen1 qian2 ru2 bi4 zhu2 ， yuan3 qu4 ruo4 zhui1 ben1 。 shi3 ya4 fang2 ren2 lu4 ， hai2 jing1 ru4 yao4 yuan2 。
- meng2 ya2 fang2 jin4 da4 ， fu4 zai3 mo4 pian1 en1 。 yi3 fu4 qin1 wei1 qi4 ， fei1 tu2 chu1 duan3 yuan2 。
- shen1 ning2 yu2 wa3 li4 ， ji4 ni3 yan3 lan2 sun1 。 qie3 tan4 gao1 wu2 shu4 ， yong1 zhi1 shang4 ji3 fan1 。
- duan3 chang2 zhong1 bu2 xiao4 ， xian1 hou4 jing4 shui2 lun4 。 wai4 hen4 bao1 cang2 mi4 ， zhong1 reng2 jie2 mu4 fan2 。
- zan4 xu1 hui2 bu4 lü3 ， yao4 qu3 zhu4 pan2 sun1 。 rang2 rang2 yi2 fan1 di4 ， sen1 sen1 jing4 sai1 men2 。
- ge1 mao2 tou2 ji2 ji2 ， she2 hui1 shou3 xian1 xian1 。 fu4 nuo4 zi1 liao4 jian3 ， er2 chi1 ye4 jin4 kun1 。
- hou2 sheng1 lai2 wei4 wo3 ， shi1 ju4 dou4 jing1 hun2 。 shu3 he2 cai2 jiang1 jie2 ， shen1 yin2 zhi4 ri4 tun1 。

## 注释

## 译文

## 赏析
