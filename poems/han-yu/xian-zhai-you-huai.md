---
id: han-yu-xian-zhai-you-huai
title: 县斋有怀
titlePinyin: xian4 zhai1 you3 huai2
titleSlug: xian-zhai-you-huai
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 少小尚奇伟，平生足悲咤。犹嫌子夏儒，肯学樊迟稼。
- 事业窥皋稷，文章蔑曹谢。濯缨起江湖，缀佩杂兰麝。
- 悠悠指长道，去去策高驾。谁为倾国谋，自许连城价。
- 初随计吏贡，屡入泽宫射。虽免十上劳，何能一战霸。
- 人情忌殊异，世路多权诈。蹉跎颜遂低，摧折气愈下。
- 冶长信非罪，侯生或遭骂。怀书出皇都，衔泪渡清灞。
- 身将老寂寞，志欲死闲暇。朝食不盈肠，冬衣才掩髂。
- 军书既频召，戎马乃连跨。大梁从相公，彭城赴仆射。
- 弓箭围狐兔，丝竹罗酒炙。两府变荒凉，三年就休假。
- 求官去东洛，犯雪过西华。尘埃紫陌春，风雨灵台夜。
- 名声荷朋友，援引乏姻娅。虽陪彤庭臣，讵纵青冥靶。
- 寒空耸危阙，晓色曜修架。捐躯辰在丁，铩翮时方蜡。
- 投荒诚职分，领邑幸宽赦。湖波翻日车，岭石坼天罅。
- 毒雾恒熏昼，炎风每烧夏。雷威固已加，飓势仍相借。
- 气象杳难测，声音吁可怕。夷言听未惯，越俗循犹乍。
- 指摘两憎嫌，睢盱互猜讶。只缘恩未报，岂谓生足藉。
- 嗣皇新继明，率土日流化。惟思涤瑕垢，长去事桑柘。
- 㔉嵩开云扃，压颍抗风榭。禾麦种满地，梨枣栽绕舍。
- 儿童稍长成，雀鼠得驱吓。官租日输纳，村酒时邀迓。
- 闲爱老农愚，归弄小女姹。如今便可尔，何用毕婚嫁。

## 拼音
- shao3 xiao3 shang4 qi2 wei3 ， ping2 sheng1 zu2 bei1 zha4 。 you2 xian2 zi3 xia4 ru2 ， ken3 xue2 fan2 chi2 jia4 。
- shi4 ye4 kui1 gao1 ji4 ， wen2 zhang1 mie4 cao2 xie4 。 zhuo2 ying1 qi3 jiang1 hu2 ， zhui4 pei4 za2 lan2 she4 。
- you1 you1 zhi3 chang2 dao4 ， qu4 qu4 ce4 gao1 jia4 。 shui2 wei4 qing1 guo2 mou2 ， zi4 xu3 lian2 cheng2 jia4 。
- chu1 sui2 ji4 li4 gong4 ， lü3 ru4 ze2 gong1 she4 。 sui1 mian3 shi2 shang4 lao2 ， he2 neng2 yi2 zhan4 ba4 。
- ren2 qing2 ji4 shu1 yi4 ， shi4 lu4 duo1 quan2 zha4 。 cuo1 tuo2 yan2 sui4 di1 ， cui1 zhe2 qi4 yu4 xia4 。
- ye3 chang2 xin4 fei1 zui4 ， hou2 sheng1 huo4 zao1 ma4 。 huai2 shu1 chu1 huang2 dou1 ， xian2 lei4 du4 qing1 ba4 。
- shen1 jiang1 lao3 ji4 mo4 ， zhi4 yu4 si3 xian2 xia2 。 chao2 shi2 bu4 ying2 chang2 ， dong1 yi1 cai2 yan3 qia4 。
- jun1 shu1 ji4 pin2 zhao4 ， rong2 ma3 nai3 lian2 kua4 。 da4 liang2 cong2 xiang4 gong0 ， peng2 cheng2 fu4 pu2 she4 。
- gong1 jian4 wei2 hu2 tu4 ， si1 zhu2 luo2 jiu3 zhi4 。 liang3 fu3 bian4 huang1 liang2 ， san1 nian2 jiu4 xiu1 jia4 。
- qiu2 guan1 qu4 dong1 luo4 ， fan4 xue3 guo4 xi1 hua2 。 chen2 ai1 zi3 mo4 chun1 ， feng1 yu3 ling2 tai2 ye4 。
- ming2 sheng1 he2 peng2 you3 ， yuan2 yin3 fa2 yin1 ya4 。 sui1 pei2 tong2 ting2 chen2 ， ju4 zong4 qing1 ming2 ba3 。
- han2 kong1 song3 wei1 que1 ， xiao3 se4 yao4 xiu1 jia4 。 juan1 qu1 chen2 zai4 ding1 ， sha1 he2 shi2 fang1 la4 。
- tou2 huang1 cheng2 zhi2 fen1 ， ling3 yi4 xing4 kuan1 she4 。 hu2 bo1 fan1 ri4 che1 ， ling3 shi2 che4 tian1 xia4 。
- du2 wu4 heng2 xun1 zhou4 ， yan2 feng1 mei3 shao1 xia4 。 lei2 wei1 gu4 yi3 jia1 ， ju4 shi4 reng2 xiang1 jie4 。
- qi4 xiang4 yao3 nan2 ce4 ， sheng1 yin1 xu1 ke3 pa4 。 yi2 yan2 ting1 wei4 guan4 ， yue4 su2 xun2 you2 zha4 。
- zhi3 zhai1 liang3 zeng1 xian2 ， sui1 xu1 hu4 cai1 ya4 。 zhi1 yuan2 en1 wei4 bao4 ， qi3 wei4 sheng1 zu2 jie4 。
- si4 huang2 xin1 ji4 ming2 ， lü4 tu3 ri4 liu2 hua4 。 wei2 si1 di2 xia2 gou4 ， chang2 qu4 shi4 sang1 zhe4 。
- 㔉 song1 kai1 yun2 jiong1 ， ya1 ying3 kang4 feng1 xie4 。 he2 mai4 zhong3 man3 di4 ， li2 zao3 zai1 rao4 she4 。
- er2 tong2 shao1 chang2 cheng2 ， que4 shu3 de2 qu1 xia4 。 guan1 zu1 ri4 shu1 na4 ， cun1 jiu3 shi2 yao1 ya4 。
- xian2 ai4 lao3 nong2 yu2 ， gui1 nong4 xiao3 nü3 cha4 。 ru2 jin1 bian4 ke3 er3 ， he2 yong4 bi4 hun1 jia4 。

## 注释

## 译文

## 赏析
