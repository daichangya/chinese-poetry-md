---
id: han-yu-fu-jiang-ling-tu-zhong-ji-zeng-wang-er-shi-bu-que-li-shi-yi-shi-yi-li-er-afe2b0cd
title: 赴江陵途中寄赠王二十补阙李十一拾遗李二十六员外翰林三学士
titlePinyin: fu4 jiang1 ling2 tu2 zhong1 ji4 zeng4 wang2 er4 shi2 bu3 que1 li3 shi2 yi1 shi2 yi2 li3 er4 shi2 liu4 yuan2 wai4 han4 lin2 san1 xue2 shi4
titleSlug: fu-jiang-ling-tu-zhong-ji-zeng-wang-er-shi-bu-que-li-shi-yi-shi-yi-li-er-afe2b0cd
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 孤臣昔放逐，血泣追愆尤。汗漫不省识，恍如乘桴浮。
- 或自疑上疏，上疏岂其由。是年京师旱，田亩少所收。
- 上怜民无食，征赋半已休。有司恤经费，未免烦征求。
- 富者既云急，贫者固已流。传闻闾里间，赤子弃渠沟。
- 持男易斗粟，掉臂莫肯酬。我时出衢路，饿者何其稠。
- 亲逢道边死，伫立久咿嚘。归舍不能食，有如鱼中钩。
- 适会除御史，诚当得言秋。拜疏移合门，为忠宁自谋。
- 上陈人疾苦，无令绝其喉。下陈畿甸内，根本理宜优。
- 积雪验丰熟，幸宽待蚕麰。天子恻然感，司空叹绸缪。
- 谓言即施设，乃反迁炎州。同官尽才俊，偏善柳与刘。
- 或虑语言泄，传之落冤雠。二子不宜尔，将疑断还不。
- 中使临门遣，顷刻不得留。病妹卧床褥，分知隔明幽。
- 悲啼乞就别，百请不颔头。弱妻抱稚子，出拜忘惭羞。
- 黾勉不回顾，行行诣连州。朝为青云士，暮作白头囚。
- 商山季冬月，冰冻绝行辀。春风洞庭浪，出没惊孤舟。
- 逾岭到所任，低颜奉君侯。酸寒何足道，随事生疮疣。
- 远地触途异，吏民似猿猴。生狞多忿很，辞舌纷嘲啁。
- 白日屋簷下，双鸣斗鸺鹠。有蛇类两首，有蛊群飞游。
- 穷冬或摇扇，盛夏或重裘。飓起最可畏，訇哮簸陵丘。
- 雷霆助光怪，气象难比侔。疠疫忽潜遘，十家无一瘳。
- 猜嫌动置毒，对案辄怀愁。前日遇恩赦，私心喜还忧。
- 果然又羁絷，不得归锄耰。此府雄且大，腾凌尽戈矛。
- 栖栖法曹掾，何处事卑陬。生平企仁义，所学皆孔周。
- 早知大理官，不列三后俦。何况亲犴狱，敲搒发奸偷。
- 悬知失事势，恐自罹罝罘。湘水清且急，凉风日修修。
- 胡为首归路，旅泊尚夷犹。昨者京使至，嗣皇传冕旒。
- 赫然下明诏，首罪诛共吺。复闻颠夭辈，峨冠进鸿畴。
- 班行再肃穆，璜佩鸣琅璆。伫继贞观烈，边封脱兜鍪。
- 三贤推侍从，卓荦倾枚邹。高议参造化，清文焕皇猷。
- 协心辅齐圣，致理同毛𬨎。小雅咏鹿鸣，食苹贵呦呦。
- 遗风邈不嗣，岂忆尝同裯。失志早衰换，前期拟蜉蝣。
- 自从齿牙缺，始慕舌为柔。因疾鼻又塞，渐能等熏莸。
- 深思罢官去，毕命依松楸。空怀焉能果，但见岁已遒。
- 殷汤闵禽兽，解网祝蛛蝥。雷焕掘宝剑，冤氛消斗牛。
- 兹道诚可尚，谁能借前筹。殷勤答吾友，明月非暗投。

## 拼音
- gu1 chen2 xi1 fang4 zhu2 ， xue4 qi4 zhui1 qian1 you2 。 han4 man4 bu4 sheng3 shi2 ， huang3 ru2 cheng2 fu2 fu2 。
- huo4 zi4 yi2 shang4 shu1 ， shang4 shu1 qi3 qi2 you2 。 shi4 nian2 jing1 shi1 han4 ， tian2 mu3 shao3 suo3 shou1 。
- shang4 lian2 min2 wu2 shi2 ， zheng1 fu4 ban4 yi3 xiu1 。 you3 si1 xu4 jing1 fei4 ， wei4 mian3 fan2 zheng1 qiu2 。
- fu4 zhe3 ji4 yun2 ji2 ， pin2 zhe3 gu4 yi3 liu2 。 chuan2 wen2 lü2 li3 jian1 ， chi4 zi3 qi4 qu2 gou1 。
- chi2 nan2 yi4 dou4 su4 ， diao4 bi4 mo4 ken3 chou2 。 wo3 shi2 chu1 qu2 lu4 ， e4 zhe3 he2 qi2 chou2 。
- qin1 feng2 dao4 bian1 si3 ， zhu4 li4 jiu3 yi1 you1 。 gui1 she4 bu4 neng2 shi2 ， you3 ru2 yu2 zhong1 gou1 。
- shi4 hui4 chu2 yu4 shi3 ， cheng2 dang1 de2 yan2 qiu1 。 bai4 shu1 yi2 he2 men2 ， wei4 zhong1 ning2 zi4 mou2 。
- shang4 chen2 ren2 ji2 ku3 ， wu2 ling4 jue2 qi2 hou2 。 xia4 chen2 ji1 dian4 nei4 ， gen1 ben3 li3 yi2 you1 。
- ji1 xue3 yan4 feng1 shu2 ， xing4 kuan1 dai4 can2 mou2 。 tian1 zi3 ce4 ran2 gan3 ， si1 kong1 tan4 chou2 mou2 。
- wei4 yan2 ji2 shi1 she4 ， nai3 fan3 qian1 yan2 zhou1 。 tong2 guan1 jin4 cai2 jun4 ， pian1 shan4 liu3 yu3 liu2 。
- huo4 lü4 yu3 yan2 xie4 ， chuan2 zhi1 luo4 yuan1 chou2 。 er4 zi3 bu4 yi2 er3 ， jiang1 yi2 duan4 hai2 bu4 。
- zhong1 shi3 lin2 men2 qian3 ， qing3 ke4 bu4 de2 liu2 。 bing4 mei4 wo4 chuang2 ru4 ， fen1 zhi1 ge2 ming2 you1 。
- bei1 ti2 qi3 jiu4 bie2 ， bai3 qing3 bu2 han4 tou2 。 ruo4 qi1 bao4 zhi4 zi3 ， chu1 bai4 wang4 can2 xiu1 。
- mian3 mian3 bu4 hui2 gu4 ， xing2 xing2 yi4 lian2 zhou1 。 chao2 wei4 qing1 yun2 shi4 ， mu4 zuo4 bai2 tou2 qiu2 。
- shang1 shan1 ji4 dong1 yue4 ， bing1 dong4 jue2 xing2 zhou1 。 chun1 feng1 dong4 ting2 lang4 ， chu1 mo4 jing1 gu1 zhou1 。
- yu2 ling3 dao4 suo3 ren4 ， di1 yan2 feng4 jun1 hou2 。 suan1 han2 he2 zu2 dao4 ， sui2 shi4 sheng1 chuang1 you2 。
- yuan3 di4 chu4 tu2 yi4 ， li4 min2 si4 yuan2 hou2 。 sheng1 ning2 duo1 fen4 hen3 ， ci2 she2 fen1 chao2 zhou1 。
- bai2 ri4 wu1 yan2 xia4 ， shuang1 ming2 dou4 xiu1 liu2 。 you3 she2 lei4 liang3 shou3 ， you3 gu3 qun2 fei1 you2 。
- qiong2 dong1 huo4 yao2 shan4 ， sheng4 xia4 huo4 zhong4 qiu2 。 ju4 qi3 zui4 ke3 wei4 ， hong1 xiao4 bo4 ling2 qiu1 。
- lei2 ting2 zhu4 guang1 guai4 ， qi4 xiang4 nan2 bi3 mou2 。 li4 yi4 hu1 qian2 gou4 ， shi2 jia1 wu2 yi4 chou1 。
- cai1 xian2 dong4 zhi4 du2 ， dui4 an4 zhe2 huai2 chou2 。 qian2 ri4 yu4 en1 she4 ， si1 xin1 xi3 hai2 you1 。
- guo3 ran2 you4 ji1 zhi2 ， bu4 de2 gui1 chu2 you1 。 ci3 fu3 xiong2 qie3 da4 ， teng2 ling2 jin4 ge1 mao2 。
- qi1 qi1 fa3 cao2 yuan4 ， he2 chu3 shi4 bei1 zou1 。 sheng1 ping2 qi3 ren2 yi4 ， suo3 xue2 jie1 kong3 zhou1 。
- zao3 zhi1 da4 li3 guan1 ， bu2 lie4 san1 hou4 chou2 。 he2 kuang4 qin1 an4 yu4 ， qiao1 peng2 fa1 jian1 tou1 。
- xuan2 zhi1 shi1 shi4 shi4 ， kong3 zi4 li2 ju1 fu2 。 xiang1 shui3 qing1 qie3 ji2 ， liang2 feng1 ri4 xiu1 xiu1 。
- hu2 wei2 shou3 gui1 lu4 ， lü3 bo2 shang4 yi2 you2 。 zuo2 zhe3 jing1 shi3 zhi4 ， si4 huang2 chuan2 mian3 liu2 。
- he4 ran2 xia4 ming2 zhao4 ， shou3 zui4 zhu1 gong4 dou1 。 fu4 wen2 dian1 yao1 bei4 ， e2 guan1 jin4 hong2 chou2 。
- ban1 xing2 zai4 su4 mu4 ， huang2 pei4 ming2 lang2 qiu2 。 zhu4 ji4 zhen1 guan1 lie4 ， bian1 feng1 tuo1 dou1 mou2 。
- san1 xian2 tui1 shi4 cong2 ， zhuo2 luo4 qing1 mei2 zou1 。 gao1 yi4 can1 zao4 hua4 ， qing1 wen2 huan4 huang2 you2 。
- xie2 xin1 fu3 qi2 sheng4 ， zhi4 li3 tong2 mao2 you2 。 xiao3 ya3 yong3 lu4 ming2 ， shi2 ping2 gui4 you1 you1 。
- yi2 feng1 miao3 bu2 si4 ， qi3 yi4 chang2 tong2 dao1 。 shi1 zhi4 zao3 shuai1 huan4 ， qian2 qi1 ni3 fu2 you2 。
- zi4 cong2 chi3 ya2 que1 ， shi3 mu4 she2 wei4 rou2 。 yin1 ji2 bi2 you4 sai1 ， jian4 neng2 deng3 xun1 you2 。
- shen1 si1 ba4 guan1 qu4 ， bi4 ming4 yi1 song1 qiu1 。 kong1 huai2 yan1 neng2 guo3 ， dan4 jian4 sui4 yi3 qiu2 。
- yin1 tang1 min3 qin2 shou4 ， jie3 wang3 zhu4 zhu1 mao2 。 lei2 huan4 jue2 bao3 jian4 ， yuan1 fen1 xiao1 dou4 niu2 。
- zi1 dao4 cheng2 ke3 shang4 ， shui2 neng2 jie4 qian2 chou2 。 yin1 qin2 da2 wu2 you3 ， ming2 yue4 fei1 an4 tou2 。

## 注释

## 译文

## 赏析
