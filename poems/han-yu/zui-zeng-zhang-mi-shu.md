---
id: han-yu-zui-zeng-zhang-mi-shu
title: 醉赠张秘书
titlePinyin: zui4 zeng4 zhang1 mi4 shu1
titleSlug: zui-zeng-zhang-mi-shu
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 人皆劝我酒，我若耳不闻。今日到君家，呼酒持劝君。
- 为此座上客，及余各能文。君诗多态度，蔼蔼春空云。
- 东野动惊俗，天葩吐奇芬。张籍学古淡，轩鹤避鸡群。
- 阿买不识字，颇知书八分。诗成使之写，亦足张吾军。
- 所以欲得酒，为文俟其醺。酒味既冷冽，酒气又氛氲。
- 性情渐浩浩，谐笑方云云。此诚得酒意，余外徒缤纷。
- 长安众富儿，盘馔罗膻荤。不解文字饮，惟能醉红裙。
- 虽得一饷乐，有如聚飞蚊。今我及数子，固无莸与熏。
- 险语破鬼胆，高词媲皇坟。至宝不雕琢，神功谢锄耘。
- 方今向太平，元凯承华勋。吾徒幸无事，庶以穷朝曛。

## 拼音
- ren2 jie1 quan4 wo3 jiu3 ， wo3 ruo4 er3 bu4 wen2 。 jin1 ri4 dao4 jun1 jia1 ， hu1 jiu3 chi2 quan4 jun1 。
- wei4 ci3 zuo4 shang4 ke4 ， ji2 yu2 ge4 neng2 wen2 。 jun1 shi1 duo1 tai4 du4 ， ai3 ai3 chun1 kong1 yun2 。
- dong1 ye3 dong4 jing1 su2 ， tian1 pa1 tu3 qi2 fen1 。 zhang1 ji2 xue2 gu3 dan4 ， xuan1 he4 bi4 ji1 qun2 。
- a1 mai3 bu4 shi2 zi4 ， po1 zhi1 shu1 ba1 fen1 。 shi1 cheng2 shi3 zhi1 xie3 ， yi4 zu2 zhang1 wu2 jun1 。
- suo3 yi3 yu4 de2 jiu3 ， wei4 wen2 si4 qi2 xun1 。 jiu3 wei4 ji4 leng3 lie4 ， jiu3 qi4 you4 fen1 yun1 。
- xing4 qing2 jian4 hao4 hao4 ， xie2 xiao4 fang1 yun2 yun2 。 ci3 cheng2 de2 jiu3 yi4 ， yu2 wai4 tu2 bin1 fen1 。
- chang2 an1 zhong4 fu4 er2 ， pan2 zhuan4 luo2 shan1 hun1 。 bu4 jie3 wen2 zi4 yin3 ， wei2 neng2 zui4 hong2 qun2 。
- sui1 de2 yi4 xiang3 le4 ， you3 ru2 ju4 fei1 wen2 。 jin1 wo3 ji2 shu4 zi3 ， gu4 wu2 you2 yu3 xun1 。
- xian3 yu3 po4 gui3 dan3 ， gao1 ci2 pi4 huang2 fen2 。 zhi4 bao3 bu4 diao1 zhuo2 ， shen2 gong1 xie4 chu2 yun2 。
- fang1 jin1 xiang4 tai4 ping2 ， yuan2 kai3 cheng2 hua2 xun1 。 wu2 tu2 xing4 wu2 shi4 ， shu4 yi3 qiong2 chao2 xun1 。

## 注释

## 译文

## 赏析
