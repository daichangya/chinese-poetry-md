---
id: han-yu-dong-du-yu-chun
title: 东都遇春
titlePinyin: dong1 du1 yu4 chun1
titleSlug: dong-du-yu-chun
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 少年气真狂，有意与春竞。行逢二三月，九州花相映。
- 川原晓服鲜，桃李晨妆靓。荒乘不知疲，醉死岂辞病。
- 饮啖惟所便，文章倚豪横。尔来曾几时，白发忽满镜。
- 旧游喜乖张，新辈足嘲评。心肠一变化，羞见时节盛。
- 得闲无所作，贵欲辞视听。深居疑避仇，默卧如当暝。
- 朝曦入牖来，鸟唤昏不醒。为生鄙计算，盐米告屡罄。
- 坐疲都忘起，冠侧懒复正。幸蒙东都官，获离机与阱。
- 乖慵遭傲僻，渐染生弊性。既去焉能追，有来犹莫骋。
- 有船魏王池，往往纵孤泳。水容与天色，此处皆绿净。
- 岸树共纷披，渚牙相纬经。怀归苦不果，即事取幽迸。
- 贪求匪名利，所得亦已并。悠悠度朝昏，落落捐季孟。
- 群公一何贤，上戴天子圣。谋谟收禹绩，四面出雄劲。
- 转输非不勤，稽逋有军令。在庭百执事，奉职各祗敬。
- 我独胡为哉，坐与亿兆庆。譬如笼中鸟，仰给活性命。
- 为诗告友生，负愧终究竟。

## 拼音
- shao4 nian2 qi4 zhen1 kuang2 ， you3 yi4 yu3 chun1 jing4 。 xing2 feng2 er4 san1 yue4 ， jiu3 zhou1 hua1 xiang1 ying4 。
- chuan1 yuan2 xiao3 fu2 xian1 ， tao2 li3 chen2 zhuang1 liang4 。 huang1 cheng2 bu4 zhi1 pi2 ， zui4 si3 qi3 ci2 bing4 。
- yin3 dan4 wei2 suo3 bian4 ， wen2 zhang1 yi3 hao2 heng2 。 er3 lai2 ceng2 ji3 shi2 ， bai2 fa4 hu1 man3 jing4 。
- jiu4 you2 xi3 guai1 zhang1 ， xin1 bei4 zu2 chao2 ping2 。 xin1 chang2 yi2 bian4 hua4 ， xiu1 jian4 shi2 jie2 sheng4 。
- de2 xian2 wu2 suo3 zuo4 ， gui4 yu4 ci2 shi4 ting1 。 shen1 ju1 yi2 bi4 chou2 ， mo4 wo4 ru2 dang1 ming2 。
- chao2 xi1 ru4 you3 lai2 ， niao3 huan4 hun1 bu4 xing3 。 wei2 sheng1 bi3 ji4 suan4 ， yan2 mi3 gao4 lü3 qing4 。
- zuo4 pi2 dou1 wang4 qi3 ， guan1 ce4 lan3 fu4 zheng4 。 xing4 meng2 dong1 du1 guan1 ， huo4 li2 ji1 yu3 jing3 。
- guai1 yong1 zao1 ao4 pi4 ， jian4 ran3 sheng1 bi4 xing4 。 ji4 qu4 yan1 neng2 zhui1 ， you3 lai2 you2 mo4 cheng3 。
- you3 chuan2 wei4 wang2 chi2 ， wang3 wang3 zong4 gu1 yong3 。 shui3 rong2 yu3 tian1 se4 ， ci3 chu4 jie1 lü4 jing4 。
- an4 shu4 gong4 fen1 pi1 ， zhu3 ya2 xiang1 wei3 jing1 。 huai2 gui1 ku3 bu4 guo3 ， ji2 shi4 qu3 you1 beng4 。
- tan1 qiu2 fei3 ming2 li4 ， suo3 de2 yi4 yi3 bing4 。 you1 you1 du4 chao2 hun1 ， luo4 luo4 juan1 ji4 meng4 。
- qun2 gong1 yi4 he2 xian2 ， shang4 dai4 tian1 zi3 sheng4 。 mou2 mo2 shou1 yu3 ji4 ， si4 mian4 chu1 xiong2 jing4 。
- zhuan3 shu1 fei1 bu4 qin2 ， ji1 bu1 you3 jun1 ling4 。 zai4 ting2 bai3 zhi2 shi4 ， feng4 zhi2 ge4 zhi1 jing4 。
- wo3 du2 hu2 wei4 zai1 ， zuo4 yu3 yi4 zhao4 qing4 。 pi4 ru2 long2 zhong1 niao3 ， yang3 gei3 huo2 xing4 ming4 。
- wei4 shi1 gao4 you3 sheng1 ， fu4 kui4 zhong1 jiu1 jing4 。

## 注释

## 译文

## 赏析
