---
id: han-yu-tiao-zhang-ji
title: 调张籍
titlePinyin: tiao2 zhang1 ji2
titleSlug: tiao-zhang-ji
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 李杜文章在，光焰万丈长。不知群儿愚，那用故谤伤。
- 蚍蜉撼大树，可笑不自量。伊我生其后，举颈遥相望。
- 夜梦多见之，昼思反微茫。徒观斧凿痕，不瞩治水航。
- 想当施手时，巨刃磨天扬。垠崖划崩豁，乾坤摆雷硠。
- 惟此两夫子，家居率荒凉。帝欲长吟哦，故遣起且僵。
- 剪翎送笼中，使看百鸟翔。平生千万篇，金薤垂琳琅。
- 仙官敕六丁，雷电下取将。流落人间者，太山一毫芒。
- 我愿生两翅，捕逐出八荒。精诚忽交通，百怪入我肠。
- 刺手拔鲸牙，举瓢酌天浆。腾身跨汗漫，不著织女襄。
- 顾语地上友，经营无太忙。乞君飞霞佩，与我高颉颃。

## 拼音
- li3 du4 wen2 zhang1 zai4 ， guang1 yan4 wan4 zhang4 chang2 。 bu4 zhi1 qun2 er2 yu2 ， na4 yong4 gu4 bang4 shang1 。
- pi2 fu2 han4 da4 shu4 ， ke3 xiao4 bu2 zi4 liang4 。 yi1 wo3 sheng1 qi2 hou4 ， ju3 jing3 yao2 xiang1 wang4 。
- ye4 meng4 duo1 jian4 zhi1 ， zhou4 si1 fan3 wei1 mang2 。 tu2 guan1 fu3 zao2 hen2 ， bu4 zhu3 zhi4 shui3 hang2 。
- xiang3 dang1 shi1 shou3 shi2 ， ju4 ren4 mo2 tian1 yang2 。 yin2 ya2 hua4 beng1 huo1 ， qian2 kun1 bai3 lei2 lang2 。
- wei2 ci3 liang3 fu1 zi3 ， jia1 ju1 lü4 huang1 liang2 。 di4 yu4 chang2 yin2 e2 ， gu4 qian3 qi3 qie3 jiang1 。
- jian3 ling2 song4 long2 zhong1 ， shi3 kan4 bai3 niao3 xiang2 。 ping2 sheng1 qian1 wan4 pian1 ， jin1 xie4 chui2 lin2 lang2 。
- xian1 guan1 chi4 liu4 ding1 ， lei2 dian4 xia4 qu3 jiang1 。 liu2 luo4 ren2 jian1 zhe3 ， tai4 shan1 yi4 hao2 mang2 。
- wo3 yuan4 sheng1 liang3 chi4 ， bu3 zhu2 chu1 ba1 huang1 。 jing1 cheng2 hu1 jiao1 tong1 ， bai3 guai4 ru4 wo3 chang2 。
- ci4 shou3 ba2 jing1 ya2 ， ju3 piao2 zhuo2 tian1 jiang1 。 teng2 shen1 kua4 han4 man4 ， bu2 zhu4 zhi1 nü3 xiang1 。
- gu4 yu3 di4 shang4 you3 ， jing1 ying2 wu2 tai4 mang2 。 qi3 jun1 fei1 xia2 pei4 ， yu3 wo3 gao1 jie2 hang2 。

## 注释

## 译文

## 赏析
