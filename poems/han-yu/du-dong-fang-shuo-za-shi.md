---
id: han-yu-du-dong-fang-shuo-za-shi
title: 读东方朔杂事
titlePinyin: du2 dong1 fang1 shuo4 za2 shi4
titleSlug: du-dong-fang-shuo-za-shi
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 严严王母宫，下维万仙家。噫欠为飘风，濯手大雨沱。
- 方朔乃竖子，骄不加禁诃。偷入雷电室，𫐒輘掉狂车。
- 王母闻以笑，卫官助呀呀。不知万万人，生身埋泥沙。
- 簸顿五山踣，流漂八维蹉。曰吾儿可憎，奈此狡狯何。
- 方朔闻不喜，褫身络蛟蛇。瞻相北斗柄，两手自相挼。
- 群仙急乃言，百犯庸不科。向观睥睨处，事在不可赦。
- 欲不布露言，外口实喧哗。王母不得已，颜嚬口赍嗟。
- 颔头可其奏，送以紫玉珂。方朔不惩创，挟恩更矜夸。
- 诋欺刘天子，正昼溺殿衙。一旦不辞诀，摄身凌苍霞。

## 拼音
- yan2 yan2 wang2 mu3 gong1 ， xia4 wei2 wan4 xian1 jia1 。 yi1 qian4 wei4 piao1 feng1 ， zhuo2 shou3 da4 yu3 tuo2 。
- fang1 shuo4 nai3 shu4 zi3 ， jiao1 bu4 jia1 jin4 he1 。 tou1 ru4 lei2 dian4 shi4 ， 𫐒 ling2 diao4 kuang2 che1 。
- wang2 mu3 wen2 yi3 xiao4 ， wei4 guan1 zhu4 ya0 ya0 。 bu4 zhi1 wan4 wan4 ren2 ， sheng1 shen1 mai2 ni2 sha1 。
- bo4 dun4 wu3 shan1 bo2 ， liu2 piao1 ba1 wei2 cuo1 。 yue1 wu2 er2 ke3 zeng1 ， nai4 ci3 jiao3 kuai4 he2 。
- fang1 shuo4 wen2 bu4 xi3 ， chi3 shen1 luo4 jiao1 she2 。 zhan1 xiang1 bei3 dou4 bing3 ， liang3 shou3 zi4 xiang1 ruo2 。
- qun2 xian1 ji2 nai3 yan2 ， bai3 fan4 yong1 bu4 ke1 。 xiang4 guan1 pi4 ni4 chu4 ， shi4 zai4 bu4 ke3 she4 。
- yu4 bu2 bu4 lu4 yan2 ， wai4 kou3 shi2 xuan1 hua2 。 wang2 mu3 bu4 de2 yi3 ， yan2 pin2 kou3 ji1 jie1 。
- han4 tou2 ke3 qi2 zou4 ， song4 yi3 zi3 yu4 ke1 。 fang1 shuo4 bu4 cheng2 chuang4 ， xie2 en1 geng4 jin1 kua1 。
- di3 qi1 liu2 tian1 zi3 ， zheng4 zhou4 ni4 dian4 ya2 。 yi2 dan4 bu4 ci2 jue2 ， she4 shen1 ling2 cang1 xia2 。

## 注释

## 译文

## 赏析
