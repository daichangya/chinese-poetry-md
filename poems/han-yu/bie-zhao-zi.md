---
id: han-yu-bie-zhao-zi
title: 别赵子
titlePinyin: bie2 zhao4 zi3
titleSlug: bie-zhao-zi
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 我迁于揭阳，君先揭阳居。揭阳去京华，其里万有余。
- 不谓小郭中，有子可与娱。心平而行高，两通诗与书。
- 婆娑海水南，簸弄明月珠。及我迁宜春，意欲携以俱。
- 摆头笑且言，我岂不足欤。又奚为于北，往来以纷如。
- 海中诸山中，幽子颇不无。相期风涛观，已久不可渝。
- 又尝疑龙虾，果谁雄牙须。蚌蠃鱼鳖虫，瞿瞿以狙狙。
- 识一已忘十，大同细自殊。欲一穷究之，时岁屡谢除。
- 今子南且北，岂非亦有图。人心未尝同，不可一理区。
- 宜各从所务，未用相贤愚。

## 拼音
- wo3 qian1 yu2 jie1 yang2 ， jun1 xian1 jie1 yang2 ju1 。 jie1 yang2 qu4 jing1 hua2 ， qi2 li3 wan4 you3 yu2 。
- bu2 wei4 xiao3 guo1 zhong1 ， you3 zi3 ke3 yu3 yu2 。 xin1 ping2 er2 hang2 gao1 ， liang3 tong1 shi1 yu3 shu1 。
- po2 suo1 hai3 shui3 nan2 ， bo4 nong4 ming2 yue4 zhu1 。 ji2 wo3 qian1 yi2 chun1 ， yi4 yu4 xie2 yi3 ju4 。
- bai3 tou2 xiao4 qie3 yan2 ， wo3 qi3 bu4 zu2 yu2 。 you4 xi1 wei4 yu2 bei3 ， wang3 lai2 yi3 fen1 ru2 。
- hai3 zhong1 zhu1 shan1 zhong1 ， you1 zi3 po1 bu4 wu2 。 xiang1 qi1 feng1 tao1 guan1 ， yi3 jiu3 bu4 ke3 yu2 。
- you4 chang2 yi2 long2 xia1 ， guo3 shui2 xiong2 ya2 xu1 。 bang4 luo3 yu2 bie1 chong2 ， qu2 qu2 yi3 ju1 ju1 。
- shi2 yi4 yi3 wang4 shi2 ， da4 tong2 xi4 zi4 shu1 。 yu4 yi4 qiong2 jiu1 zhi1 ， shi2 sui4 lü3 xie4 chu2 。
- jin1 zi3 nan2 qie3 bei3 ， qi3 fei1 yi4 you3 tu2 。 ren2 xin1 wei4 chang2 tong2 ， bu4 ke3 yi4 li3 qu1 。
- yi2 ge4 cong2 suo3 wu4 ， wei4 yong4 xiang1 xian2 yu2 。

## 注释

## 译文

## 赏析
