---
id: han-yu-pei-du-shi-yu-you-xiang-xi-liang-si-du-su-you-ti-yi-shou-yin-xian-yang-chang-shi
title: 陪杜侍御游湘西两寺独宿有题一首，因献杨常侍
titlePinyin: pei2 du4 shi4 yu4 you2 xiang1 xi1 liang3 si4 du2 su4 you3 ti2 yi4 shou3 ， yin1 xian4 yang2 chang2 shi4
titleSlug: pei-du-shi-yu-you-xiang-xi-liang-si-du-su-you-ti-yi-shou-yin-xian-yang-chang-shi
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 长沙千里平，胜地犹在险。况当江阔处，斗起势匪渐。
- 深林高玲珑，青山上琬琰。路穷台殿辟，佛事焕且俨。
- 剖竹走泉源，开廊架崖广。是时秋之残，暑气尚未敛。
- 群行忘后先，朋息弃拘检。客堂喜空凉，华榻有清簟。
- 涧蔬煮蒿芹，水果剥菱芡。伊余夙所慕，陪赏亦云忝。
- 幸逢车马归，独宿门不掩。山楼黑无月，渔火灿星点。
- 夜风一何喧，杉桧屡磨飐。犹疑在波涛，怵惕梦成魇。
- 静思屈原沈，远忆贾谊贬。椒兰争妒忌，绛灌共谗谄。
- 谁令悲生肠，坐使泪盈脸。翻飞乏羽翼，指摘困瑕玷。
- 珥貂藩维重，政化类分陕。礼贤道何优，奉己事苦俭。
- 大厦栋方隆，巨川楫行剡。经营诚少暇，游宴固已歉。
- 旅程愧淹留，徂岁嗟荏苒。平生每多感，柔翰遇频染。
- 辗转岭猿鸣，曙灯青睒睒。

## 拼音
- chang2 sha1 qian1 li3 ping2 ， sheng4 di4 you2 zai4 xian3 。 kuang4 dang1 jiang1 kuo4 chu4 ， dou4 qi3 shi4 fei3 jian4 。
- shen1 lin2 gao1 ling2 long2 ， qing1 shan1 shang4 wan3 yan3 。 lu4 qiong2 tai2 dian4 pi4 ， fo2 shi4 huan4 qie3 yan3 。
- pou1 zhu2 zou3 quan2 yuan2 ， kai1 lang2 jia4 ya2 guang3 。 shi4 shi2 qiu1 zhi1 can2 ， shu3 qi4 shang4 wei4 lian3 。
- qun2 xing2 wang4 hou4 xian1 ， peng2 xi1 qi4 ju1 jian3 。 ke4 tang2 xi3 kong1 liang2 ， hua2 ta4 you3 qing1 dian4 。
- jian4 shu1 zhu3 hao1 qin2 ， shui3 guo3 bao1 ling2 qian4 。 yi1 yu2 su4 suo3 mu4 ， pei2 shang3 yi4 yun2 tian3 。
- xing4 feng2 che1 ma3 gui1 ， du2 su4 men2 bu4 yan3 。 shan1 lou2 hei1 wu2 yue4 ， yu2 huo3 can4 xing1 dian3 。
- ye4 feng1 yi4 he2 xuan1 ， shan1 gui4 lü3 mo2 zhan3 。 you2 yi2 zai4 bo1 tao1 ， chu4 ti4 meng4 cheng2 yan3 。
- jing4 si1 qu1 yuan2 shen3 ， yuan3 yi4 jia3 yi4 bian3 。 jiao1 lan2 zheng1 du4 ji4 ， jiang4 guan4 gong4 chan2 chan3 。
- shui2 ling4 bei1 sheng1 chang2 ， zuo4 shi3 lei4 ying2 lian3 。 fan1 fei1 fa2 yu3 yi4 ， zhi3 zhai1 kun4 xia2 dian4 。
- er3 diao1 fan1 wei2 zhong4 ， zheng4 hua4 lei4 fen1 shan3 。 li3 xian2 dao4 he2 you1 ， feng4 ji3 shi4 ku3 jian3 。
- da4 sha4 dong4 fang1 long2 ， ju4 chuan1 ji2 xing2 yan3 。 jing1 ying2 cheng2 shao3 xia2 ， you2 yan4 gu4 yi3 qian4 。
- lü3 cheng2 kui4 yan1 liu2 ， cu2 sui4 jie1 ren3 ran3 。 ping2 sheng1 mei3 duo1 gan3 ， rou2 han4 yu4 pin2 ran3 。
- nian3 zhuan3 ling3 yuan2 ming2 ， shu3 deng1 qing1 shan3 shan3 。

## 注释

## 译文

## 赏析
