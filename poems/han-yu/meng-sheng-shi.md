---
id: han-yu-meng-sheng-shi
title: 孟生诗
titlePinyin: meng4 sheng1 shi1
titleSlug: meng-sheng-shi
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 孟生江海士，古貌又古心。尝读古人书，谓言古犹今。
- 作诗三百首，窅默咸池音。骑驴到京国，欲和熏风琴。
- 岂识天子居，九重郁沉沉。一门百夫守，无籍不可寻。
- 晶光荡相射，旗戟翩以森。迁延乍却走，惊怪靡自任。
- 举头看白日，泣涕下沾襟。朅来游公卿，莫肯低华簪。
- 谅非轩冕族，应对多差参。萍蓬风波急，桑榆日月侵。
- 奈何从进士，此路转岖嵚。异质忌处群，孤芳难寄林。
- 谁怜松桂性，竞爱桃李阴。朝悲辞树叶，夕感归巢禽。
- 顾我多慷慨，穷簷时见临。清宵静相对，发白聆苦吟。
- 采兰起幽念，眇然望东南。秦吴修且阻，两地无数金。
- 我论徐方牧，好古天下钦。竹实凤所食，德馨神所歆。
- 求观众丘小，必上泰山岑。求观众流细，必泛沧溟深。
- 子其听我言，可以当所箴。既获则思返，无为久滞淫。
- 卞和试三献，期子在秋砧。

## 拼音
- meng4 sheng1 jiang1 hai3 shi4 ， gu3 mao4 you4 gu3 xin1 。 chang2 du2 gu3 ren2 shu1 ， wei4 yan2 gu3 you2 jin1 。
- zuo4 shi1 san1 bai3 shou3 ， yao3 mo4 xian2 chi2 yin1 。 qi2 lü2 dao4 jing1 guo2 ， yu4 he2 xun1 feng1 qin2 。
- qi3 shi2 tian1 zi3 ju1 ， jiu3 chong2 yu4 chen2 chen2 。 yi4 men2 bai3 fu1 shou3 ， wu2 ji2 bu4 ke3 xun2 。
- jing1 guang1 dang4 xiang1 she4 ， qi2 ji3 pian1 yi3 sen1 。 qian1 yan2 zha4 que4 zou3 ， jing1 guai4 mi2 zi4 ren4 。
- ju3 tou2 kan4 bai2 ri4 ， qi4 ti4 xia4 zhan1 jin1 。 qie4 lai2 you2 gong1 qing1 ， mo4 ken3 di1 hua2 zan1 。
- liang4 fei1 xuan1 mian3 zu2 ， ying4 dui4 duo1 cha4 can1 。 ping2 peng2 feng1 bo1 ji2 ， sang1 yu2 ri4 yue4 qin1 。
- nai4 he2 cong2 jin4 shi4 ， ci3 lu4 zhuan3 qu1 qin1 。 yi4 zhi4 ji4 chu4 qun2 ， gu1 fang1 nan2 ji4 lin2 。
- shui2 lian2 song1 gui4 xing4 ， jing4 ai4 tao2 li3 yin1 。 chao2 bei1 ci2 shu4 ye4 ， xi1 gan3 gui1 chao2 qin2 。
- gu4 wo3 duo1 kang1 kai3 ， qiong2 yan2 shi2 jian4 lin2 。 qing1 xiao1 jing4 xiang1 dui4 ， fa1 bai2 ling2 ku3 yin2 。
- cai3 lan2 qi3 you1 nian4 ， miao3 ran2 wang4 dong1 nan2 。 qin2 wu2 xiu1 qie3 zu3 ， liang3 di4 wu2 shu4 jin1 。
- wo3 lun4 xu2 fang1 mu4 ， hao3 gu3 tian1 xia4 qin1 。 zhu2 shi2 feng4 suo3 shi2 ， de2 xin1 shen2 suo3 xin1 。
- qiu2 guan1 zhong4 qiu1 xiao3 ， bi4 shang4 tai4 shan1 cen2 。 qiu2 guan1 zhong4 liu2 xi4 ， bi4 fan4 cang1 ming2 shen1 。
- zi3 qi2 ting1 wo3 yan2 ， ke3 yi3 dang1 suo3 zhen1 。 ji4 huo4 ze2 si1 fan3 ， wu2 wei2 jiu3 zhi4 yin2 。
- bian4 he2 shi4 san1 xian4 ， qi1 zi3 zai4 qiu1 zhen1 。

## 注释

## 译文

## 赏析
