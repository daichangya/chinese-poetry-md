---
id: han-yu-ye-heng-yue-miao-sui-su-yue-si-ti-men-lou
title: 谒衡岳庙遂宿岳寺题门楼
titlePinyin: ye4 heng2 yue4 miao4 sui4 su4 yue4 si4 ti2 men2 lou2
titleSlug: ye-heng-yue-miao-sui-su-yue-si-ti-men-lou
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 七言古诗
---
## 正文
- 五岳祭秩皆三公，四方环镇嵩当中。
- 火维地荒足妖怪，天假神柄专其雄。
- 喷云泄雾藏半腹，虽有绝顶谁能穷？
- 我来正逢秋雨节，阴气晦昧无清风。
- 潜心默祷若有应，岂非正直能感通！
- 须臾静扫众峰出，仰见突兀撑青空。
- 紫盖连延接天柱，石廪腾掷堆祝融。
- 森然魄动下马拜，松柏一径趋灵宫。
- 粉墙丹柱动光彩，鬼物图画填青红。
- 升阶伛偻荐脯酒，欲以菲薄明其衷。
- 庙令老人识神意，睢盱侦伺能鞠躬。
- 手持杯珓导我掷，云此最吉余难同。
- 窜逐蛮荒幸不死，衣食才足甘长终。
- 侯王将相望久绝，神纵欲福难为功。
- 夜投佛寺上高阁，星月掩映云曈昽。
- 猿鸣钟动不知曙，杲杲寒日生于东。

## 拼音
- wu3 yue4 ji4 zhi4 jie1 san1 gong1 ， si4 fang1 huan2 zhen4 song1 dang1 zhong1 。
- huo3 wei2 di4 huang1 zu2 yao1 guai4 ， tian1 jia3 shen2 bing3 zhuan1 qi2 xiong2 。
- pen1 yun2 xie4 wu4 cang2 ban4 fu4 ， sui1 you3 jue2 ding3 shui2 neng2 qiong2 ？
- wo3 lai2 zheng4 feng2 qiu1 yu3 jie2 ， yin1 qi4 hui4 mei4 wu2 qing1 feng1 。
- qian2 xin1 mo4 dao3 ruo4 you3 ying4 ， qi3 fei1 zheng4 zhi2 neng2 gan3 tong1 ！
- xu1 yu2 jing4 sao3 zhong4 feng1 chu1 ， yang3 jian4 tu1 wu4 cheng1 qing1 kong1 。
- zi3 gai4 lian2 yan2 jie1 tian1 zhu4 ， shi2 lin3 teng2 zhi4 dui1 zhu4 rong2 。
- sen1 ran2 po4 dong4 xia4 ma3 bai4 ， song1 bai3 yi2 jing4 qu1 ling2 gong1 。
- fen3 qiang2 dan1 zhu4 dong4 guang1 cai3 ， gui3 wu4 tu2 hua4 tian2 qing1 hong2 。
- sheng1 jie1 yu3 lü3 jian4 pu2 jiu3 ， yu4 yi3 fei3 bo2 ming2 qi2 zhong1 。
- miao4 ling4 lao3 ren2 shi2 shen2 yi4 ， sui1 xu1 zhen1 si4 neng2 ju1 gong1 。
- shou3 chi2 bei1 jiao4 dao3 wo3 zhi4 ， yun2 ci3 zui4 ji2 yu2 nan2 tong2 。
- cuan4 zhu2 man2 huang1 xing4 bu4 si3 ， yi1 shi2 cai2 zu2 gan1 chang2 zhong1 。
- hou2 wang2 jiang4 xiang4 wang4 jiu3 jue2 ， shen2 zong4 yu4 fu2 nan2 wei2 gong1 。
- ye4 tou2 fo2 si4 shang4 gao1 ge2 ， xing1 yue4 yan3 ying4 yun2 tong2 long2 。
- yuan2 ming2 zhong1 dong4 bu4 zhi1 shu3 ， gao3 gao3 han2 ri4 sheng1 yu2 dong1 。

## 注释

## 译文

## 赏析
