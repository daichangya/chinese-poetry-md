---
id: han-yu-song-wen-chang-shi-bei-you
title: 送文畅师北游
titlePinyin: song4 wen2 chang4 shi1 bei3 you2
titleSlug: song-wen-chang-shi-bei-you
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 昔在四门馆，晨有僧来谒。自言本吴人，少小学城阙。
- 已穷佛根源，粗识事𫐐𫐄。挛拘屈吾真，戒辖思远发。
- 荐绅秉笔徒，声誉耀前阀。从求送行诗，屡造忍颠蹶。
- 今成十余卷，浩汗罗斧钺。先生閟穷巷，未得窥剞劂。
- 又闻识大道，何路补黥刖。出其囊中文，满听实清越。
- 谓僧当少安，草序颇排讦。上论古之初，所以施赏罚。
- 下开迷惑胸，窙豁㔉株橛。僧时不听莹，若饮水救暍。
- 风尘一出门，时日多如发。三年窜荒岭，守县坐深樾。
- 征租聚异物，诡制怛巾袜。幽穷谁共语，思想甚含哕。
- 昨来得京官，照壁喜见蝎。况逢旧亲识，无不比鹣蟩。
- 长安多门户，吊庆少休歇。而能勤来过，重惠安可揭。
- 当今圣政初，恩泽完vr狘。胡为不自暇，飘戾逐鹯鷢。
- 仆射领北门，威德压胡羯。相公镇幽都，竹帛烂勋伐。
- 酒场舞闺姝，猎骑围边月。开张箧中宝，自可得津筏。
- 从兹富裘马，宁复茹藜蕨。余期报恩后，谢病老耕垡。
- 庇身指蓬茅，逞志纵猃猲。僧还相访来，山药煮可掘。

## 拼音
- xi1 zai4 si4 men2 guan3 ， chen2 you3 seng1 lai2 ye4 。 zi4 yan2 ben3 wu2 ren2 ， shao3 xiao3 xue2 cheng2 que1 。
- yi3 qiong2 fo2 gen1 yuan2 ， cu1 shi2 shi4 ni2 yue4 。 luan2 ju1 qu1 wu2 zhen1 ， jie4 xia2 si1 yuan3 fa1 。
- jian4 shen1 bing3 bi3 tu2 ， sheng1 yu4 yao4 qian2 fa2 。 cong2 qiu2 song4 xing2 shi1 ， lü3 zao4 ren3 dian1 jue3 。
- jin1 cheng2 shi2 yu2 juan4 ， hao4 han4 luo2 fu3 yue4 。 xian1 sheng1 bi4 qiong2 xiang4 ， wei4 de2 kui1 ji1 jue2 。
- you4 wen2 shi2 da4 dao4 ， he2 lu4 bu3 qing2 yue4 。 chu1 qi2 nang2 zhong1 wen2 ， man3 ting1 shi2 qing1 yue4 。
- wei4 seng1 dang1 shao3 an1 ， cao3 xu4 po1 pai2 jie2 。 shang4 lun4 gu3 zhi1 chu1 ， suo3 yi3 shi1 shang3 fa2 。
- xia4 kai1 mi2 huo4 xiong1 ， xiao1 huo1 㔉 zhu1 jue2 。 seng1 shi2 bu4 ting1 ying2 ， ruo4 yin3 shui3 jiu4 ye1 。
- feng1 chen2 yi4 chu1 men2 ， shi2 ri4 duo1 ru2 fa1 。 san1 nian2 cuan4 huang1 ling3 ， shou3 xian4 zuo4 shen1 yue4 。
- zheng1 zu1 ju4 yi4 wu4 ， gui3 zhi4 da2 jin1 wa4 。 you1 qiong2 shui2 gong4 yu3 ， si1 xiang3 shen4 han2 yue3 。
- zuo2 lai2 de0 jing1 guan1 ， zhao4 bi4 xi3 jian4 xie1 。 kuang4 feng2 jiu4 qin1 shi2 ， wu2 bu4 bi3 jian1 jue2 。
- chang2 an1 duo1 men2 hu4 ， diao4 qing4 shao3 xiu1 xie1 。 er2 neng2 qin2 lai2 guo4 ， zhong4 hui4 an1 ke3 jie1 。
- dang1 jin1 sheng4 zheng4 chu1 ， en1 ze2 wan2 v r xue4 。 hu2 wei4 bu2 zi4 xia2 ， piao1 li4 zhu2 zhan1 jue2 。
- pu2 she4 ling3 bei3 men2 ， wei1 de2 ya1 hu2 jie2 。 xiang4 gong0 zhen4 you1 dou1 ， zhu2 bo2 lan4 xun1 fa2 。
- jiu3 chang3 wu3 gui1 shu1 ， lie4 qi2 wei2 bian1 yue4 。 kai1 zhang1 qie4 zhong1 bao3 ， zi4 ke3 de2 jin1 fa2 。
- cong2 zi1 fu4 qiu2 ma3 ， ning2 fu4 ru2 li2 jue2 。 yu2 qi1 bao4 en1 hou4 ， xie4 bing4 lao3 geng1 fa2 。
- bi4 shen1 zhi3 peng2 mao2 ， cheng3 zhi4 zong4 xian3 he4 。 seng1 hai2 xiang1 fang3 lai2 ， shan1 yao4 zhu3 ke3 jue2 。

## 注释

## 译文

## 赏析
