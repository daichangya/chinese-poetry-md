---
id: han-yu-chao-han-shui
title: 嘲鼾睡
titlePinyin: chao2 han1 shui4
titleSlug: chao-han-shui
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 澹师昼睡时，声气一何猥。顽飙吹肥脂，坑谷相嵬磊。
- 雄哮乍咽绝，每发壮益倍。有如阿鼻尸，长唤忍众罪。
- 马牛惊不食，百鬼聚相待。木枕十字裂，镜面生痱癗。
- 铁佛闻皱眉，石人战摇腿。孰云天地仁，吾欲责真宰。
- 幽寻虱搜耳，猛作涛翻海。太阳不忍明，飞御皆惰怠。
- 乍如彭与黥，呼冤受菹醢。又如圈中虎，号疮兼吼馁。
- 虽令伶伦吹，苦韵难可改。虽令巫咸招，魂爽难复在。
- 何山有灵药，疗此愿与采。
- 澹公坐卧时，长睡无不稳。吾尝闻其声，深虑五藏损。
- 黄河弄𣸣薄，梗涩连拙鲧。南帝初奋槌，凿窍泄混沌。
- 迥然忽长引，万丈不可忖。谓言绝于斯，继出方衮衮。
- 幽幽寸喉中，草木森苯mH。盗贼虽狡狯，亡魂敢窥阃。
- 鸿蒙总合杂，诡谲骋戾很。乍如斗呶呶，忽若怨恳恳。
- 赋形苦不同，无路寻根本。何能堙其源，惟有土一畚。

## 拼音
- dan4 shi1 zhou4 shui4 shi2 ， sheng1 qi4 yi4 he2 wei3 。 wan2 biao1 chui1 fei2 zhi1 ， keng1 gu3 xiang1 wei2 lei3 。
- xiong2 xiao4 zha4 yan4 jue2 ， mei3 fa1 zhuang4 yi4 bei4 。 you3 ru2 a1 bi2 shi1 ， chang2 huan4 ren3 zhong4 zui4 。
- ma3 niu2 jing1 bu4 shi2 ， bai3 gui3 ju4 xiang1 dai4 。 mu4 zhen3 shi2 zi4 lie4 ， jing4 mian4 sheng1 fei4 lei3 。
- tie3 fo2 wen2 zhou4 mei2 ， shi2 ren2 zhan4 yao2 tui3 。 shu2 yun2 tian1 di4 ren2 ， wu2 yu4 ze2 zhen1 zai3 。
- you1 xun2 shi1 sou1 er3 ， meng3 zuo4 tao1 fan1 hai3 。 tai4 yang2 bu4 ren3 ming2 ， fei1 yu4 jie1 duo4 dai4 。
- zha4 ru2 peng2 yu3 qing2 ， hu1 yuan1 shou4 zu1 hai3 。 you4 ru2 quan1 zhong1 hu3 ， hao4 chuang1 jian1 hou3 nei3 。
- sui1 ling4 ling2 lun2 chui1 ， ku3 yun4 nan2 ke3 gai3 。 sui1 ling4 wu1 xian2 zhao1 ， hun2 shuang3 nan2 fu4 zai4 。
- he2 shan1 you3 ling2 yao4 ， liao2 ci3 yuan4 yu3 cai3 。
- dan4 gong1 zuo4 wo4 shi2 ， chang2 shui4 wu2 bu4 wen3 。 wu2 chang2 wen2 qi2 sheng1 ， shen1 lü4 wu3 cang2 sun3 。
- huang2 he2 nong4 fen2 bao2 ， geng3 se4 lian2 zhuo1 gun3 。 nan2 di4 chu1 fen4 chui2 ， zao2 qiao4 xie4 hun4 dun4 。
- jiong3 ran2 hu1 chang2 yin3 ， wan4 zhang4 bu4 ke3 cun3 。 wei4 yan2 jue2 yu2 si1 ， ji4 chu1 fang1 gun3 gun3 。
- you1 you1 cun4 hou2 zhong1 ， cao3 mu4 sen1 ben3 m H 。 dao4 zei2 sui1 jiao3 kuai4 ， wang2 hun2 gan3 kui1 kun3 。
- hong2 meng2 zong3 he2 za2 ， gui3 jue2 cheng3 li4 hen3 。 zha4 ru2 dou4 nao2 nao2 ， hu1 ruo4 yuan4 ken3 ken3 。
- fu4 xing2 ku3 bu4 tong2 ， wu2 lu4 xun2 gen1 ben3 。 he2 neng2 yin1 qi2 yuan2 ， wei2 you3 tu3 yi4 ben3 。

## 注释

## 译文

## 赏析
