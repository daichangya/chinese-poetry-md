---
id: han-yu-ti-xi-bai-jian
title: 题西白涧
titlePinyin: ti2 xi1 bai2 jian4
titleSlug: ti-xi-bai-jian
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 太行之下清且浅，一水盘桓纡山转。
- 千峰万壑不可数，异草幽花几曾见。
- 波中白日隐出明，风翻不动浮云轻。
- 翠峦玉女下双鹤，笑倚秋练开新晴。
- 又疑武陵溪上原，桃花溪尽空潺湲。
- 幽泉间复逗嵒侧，喷珠潄玉相交喧。
- 群猿见之走绝壁，缘峰虚梯弗劳力。
- 鸣禽回面背人飞，为是从来不相识。
- 杖藜因贪仰面看，碍石牵萝错移屐。
- 路穷屈曲疑欲回，迤逦屏开一重碧。
- 残樽遇坐酒即倾，旋摘山菓都无名。
- 题诗且欲尽佳句，能歌翻咏仙难成。
- 天门幽深十里西，无奈落日催人归。
- 谁能可属天宫事，为我乞取须臾期。
- 上天无梯日不顾，牢落归来坛未暮。
- 闭门下马一衾寒，梦想魂驰在何处。
- （见《古今图书集成·山川典》卷四八《太行山部》、乾隆廿四年刊萧应植纂《济源县志》卷十六）。

## 拼音
- tai4 hang2 zhi1 xia4 qing1 qie3 qian3 ， yi4 shui3 pan2 huan2 yu1 shan1 zhuan3 。
- qian1 feng1 wan4 he4 bu4 ke3 shu4 ， yi4 cao3 you1 hua1 ji3 ceng2 jian4 。
- bo1 zhong1 bai2 ri4 yin3 chu1 ming2 ， feng1 fan1 bu2 dong4 fu2 yun2 qing1 。
- cui4 luan2 yu4 nü3 xia4 shuang1 he4 ， xiao4 yi3 qiu1 lian4 kai1 xin1 qing2 。
- you4 yi2 wu3 ling2 xi1 shang4 yuan2 ， tao2 hua1 xi1 jin4 kong1 chan2 yuan2 。
- you1 quan2 jian1 fu4 dou4 yan2 ce4 ， pen1 zhu1 shu4 yu4 xiang1 jiao1 xuan1 。
- qun2 yuan2 jian4 zhi1 zou3 jue2 bi4 ， yuan2 feng1 xu1 ti1 fu2 lao2 li4 。
- ming2 qin2 hui2 mian4 bei4 ren2 fei1 ， wei4 shi4 cong2 lai2 bu4 xiang1 shi2 。
- zhang4 li2 yin1 tan1 yang3 mian4 kan4 ， ai4 shi2 qian1 luo2 cuo4 yi2 ji1 。
- lu4 qiong2 qu1 qu3 yi2 yu4 hui2 ， yi3 li3 ping2 kai1 yi4 chong2 bi4 。
- can2 zun1 yu4 zuo4 jiu3 ji2 qing1 ， xuan2 zhai1 shan1 guo3 dou1 wu2 ming2 。
- ti2 shi1 qie3 yu4 jin4 jia1 ju4 ， neng2 ge1 fan1 yong3 xian1 nan2 cheng2 。
- tian1 men2 you1 shen1 shi2 li3 xi1 ， wu2 nai4 luo4 ri4 cui1 ren2 gui1 。
- shui2 neng2 ke3 shu3 tian1 gong1 shi4 ， wei4 wo3 qi3 qu3 xu1 yu2 qi1 。
- shang4 tian1 wu2 ti1 ri4 bu2 gu4 ， lao2 luo4 gui1 lai2 tan2 wei4 mu4 。
- bi4 men2 xia4 ma3 yi4 qin1 han2 ， meng4 xiang3 hun2 chi2 zai4 he2 chu4 。
- （ jian4 《 gu3 jin1 tu2 shu1 ji2 cheng2 · shan1 chuan1 dian3 》 juan4 si4 ba1 《 tai4 hang2 shan1 bu4 》 、 qian2 long2 nian4 si4 nian2 kan1 xiao1 ying4 zhi2 zuan3 《 ji4 yuan2 xian4 zhi4 》 juan4 shi2 liu4 ） 。

## 注释

## 译文

## 赏析
