---
id: han-yu-jian-shi
title: 荐士
titlePinyin: jian4 shi4
titleSlug: jian-shi
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 周诗三百篇，雅丽理训诰。曾经圣人手，议论安敢到。
- 五言出汉时，苏李首更号。东都渐弥漫，派别百川导。
- 建安能者七，卓荦变风操。逶迤抵晋宋，气象日凋耗。
- 中间数鲍谢，比近最清奥。齐梁及陈隋，众作等蝉噪。
- 搜春摘花卉，沿袭伤剽盗。国朝盛文章，子昂始高蹈。
- 勃兴得李杜，万类困陵暴。后来相继生，亦各臻阃奥。
- 有穷者孟郊，受材实雄骜。冥观洞古今，象外逐幽好。
- 横空盘硬语，妥帖力排奡。敷柔肆纡余，奋猛卷海潦。
- 荣华肖天秀，捷疾逾响报。行身践规矩，甘辱耻媚灶。
- 孟轲分邪正，眸子看了眊。杳然粹而清，可以镇浮躁，
- 俗流知者谁，指注竞嘲傲。圣皇索遗逸，髦士日登造。
- 庙堂有贤相，爱遇均覆焘。况承归与张，二公迭嗟悼。
- 青冥送吹嘘，强箭射鲁缟。胡为久无成，使以归期告。
- 霜风破佳菊，嘉节迫吹帽。念将决焉去，感物增恋嫪。
- 彼微水中荇，尚烦左右芼。鲁侯国至小，庙鼎犹纳郜。
- 幸当择瑉玉，宁有弃珪瑁。悠悠我之思，扰扰风中纛。
- 上言愧无路，日夜惟心祷。鹤翎不天生，变化在啄菢。
- 通波非难图，尺地易可漕。善善不汲汲，后时徒悔懊。
- 救死具八珍，不如一箪犒。微诗公勿诮，恺悌神所劳。

## 拼音
- zhou1 shi1 san1 bai3 pian1 ， ya3 li4 li3 xun4 gao4 。 ceng2 jing1 sheng4 ren2 shou3 ， yi4 lun4 an1 gan3 dao4 。
- wu3 yan2 chu1 han4 shi2 ， su1 li3 shou3 geng4 hao4 。 dong1 du1 jian4 mi2 man4 ， pai4 bie2 bai3 chuan1 dao3 。
- jian4 an1 neng2 zhe3 qi1 ， zhuo2 luo4 bian4 feng1 cao1 。 wei1 yi2 di3 jin4 song4 ， qi4 xiang4 ri4 diao1 hao4 。
- zhong1 jian1 shu4 bao4 xie4 ， bi3 jin4 zui4 qing1 ao4 。 qi2 liang2 ji2 chen2 sui2 ， zhong4 zuo4 deng3 chan2 zao4 。
- sou1 chun1 zhai1 hua1 hui4 ， yan2 xi2 shang1 piao1 dao4 。 guo2 chao2 sheng4 wen2 zhang1 ， zi3 ang2 shi3 gao1 dao3 。
- bo2 xing1 de2 li3 du4 ， wan4 lei4 kun4 ling2 bao4 。 hou4 lai2 xiang1 ji4 sheng1 ， yi4 ge4 zhen1 kun3 ao4 。
- you3 qiong2 zhe3 meng4 jiao1 ， shou4 cai2 shi2 xiong2 ao4 。 ming2 guan1 dong4 gu3 jin1 ， xiang4 wai4 zhu2 you1 hao3 。
- heng2 kong1 pan2 ying4 yu3 ， tuo3 tie1 li4 pai2 ao4 。 fu1 rou2 si4 yu1 yu2 ， fen4 meng3 juan4 hai3 liao2 。
- rong2 hua2 xiao4 tian1 xiu4 ， jie2 ji2 yu2 xiang3 bao4 。 xing2 shen1 jian4 gui1 ju3 ， gan1 ru3 chi3 mei4 zao4 。
- meng4 ke1 fen1 xie2 zheng4 ， mou2 zi3 kan4 le0 mao4 。 yao3 ran2 cui4 er2 qing1 ， ke3 yi3 zhen4 fu2 zao4 ，
- su2 liu2 zhi1 zhe3 shui2 ， zhi3 zhu4 jing4 chao2 ao4 。 sheng4 huang2 suo3 yi2 yi4 ， mao2 shi4 ri4 deng1 zao4 。
- miao4 tang2 you3 xian2 xiang1 ， ai4 yu4 jun1 fu4 tao1 。 kuang4 cheng2 gui1 yu3 zhang1 ， er4 gong1 die2 jie1 dao4 。
- qing1 ming2 song4 chui1 xu1 ， qiang2 jian4 she4 lu3 gao3 。 hu2 wei4 jiu3 wu2 cheng2 ， shi3 yi3 gui1 qi1 gao4 。
- shuang1 feng1 po4 jia1 ju2 ， jia1 jie2 po4 chui1 mao4 。 nian4 jiang1 jue2 yan1 qu4 ， gan3 wu4 zeng1 lian4 lao4 。
- bi3 wei1 shui3 zhong1 xing4 ， shang4 fan2 zuo3 you4 mao4 。 lu3 hou2 guo2 zhi4 xiao3 ， miao4 ding3 you2 na4 gao4 。
- xing4 dang1 ze2 min2 yu4 ， ning2 you3 qi4 gui1 mao4 。 you1 you1 wo3 zhi1 si1 ， rao3 rao3 feng1 zhong1 dao4 。
- shang4 yan2 kui4 wu2 lu4 ， ri4 ye4 wei2 xin1 dao3 。 he4 ling2 bu4 tian1 sheng1 ， bian4 hua4 zai4 zhuo2 bao4 。
- tong1 bo1 fei1 nan2 tu2 ， chi3 di4 yi4 ke3 cao2 。 shan4 shan4 bu4 ji2 ji2 ， hou4 shi2 tu2 hui3 ao4 。
- jiu4 si3 ju4 ba1 zhen1 ， bu4 ru2 yi1 dan1 kao4 。 wei1 shi1 gong1 wu4 qiao4 ， kai3 ti4 shen2 suo3 lao2 。

## 注释

## 译文

## 赏析
