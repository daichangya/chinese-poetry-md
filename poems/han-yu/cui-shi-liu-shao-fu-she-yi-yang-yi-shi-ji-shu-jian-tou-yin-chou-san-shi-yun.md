---
id: han-yu-cui-shi-liu-shao-fu-she-yi-yang-yi-shi-ji-shu-jian-tou-yin-chou-san-shi-yun
title: 崔十六少府摄伊阳，以诗及书见投，因酬三十韵
titlePinyin: cui1 shi2 liu4 shao4 fu3 she4 yi1 yang2 ， yi3 shi1 ji2 shu1 jian4 tou2 ， yin1 chou2 san1 shi2 yun4
titleSlug: cui-shi-liu-shao-fu-she-yi-yang-yi-shi-ji-shu-jian-tou-yin-chou-san-shi-yun
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 崔君初来时，相识颇未惯。但闻赤县尉，不比博士慢。
- 赁屋得连墙，往来忻莫间。我时亦新居，触事苦难办。
- 蔬飧要同吃，破袄请来绽。谓言安堵后，贷借更何患。
- 不知孤遗多，举族仰薄宦。有时未朝餐，得米日已晏。
- 隔墙闻讙呼，众口极鹅雁。前计顿乖张，居然见真赝。
- 娇儿好眉眼，袴脚冻两骭。捧书随诸兄，累累两角丱。
- 冬惟茹寒齑，秋始识瓜瓣。问之不言饥，饫若厌刍豢。
- 才名三十年，久合居给谏。白头趋走里，闭口绝谤讪。
- 府公旧同袍，拔擢宰山涧。寄诗杂诙俳，有类说鹏鷃。
- 上言酒味酸，冬衣竟未擐。下言人吏稀，惟足彪与虥。
- 又言致猪鹿，此语乃善幻。三年国子师，肠肚习藜苋。
- 况住洛之涯，鲂鳟可罩汕。肯效屠门嚼，久嫌弋者篡。
- 谋拙日焦拳，活计似锄刬。男寒涩诗书，妻瘦剩腰襻。
- 为官不事职，厥罪在欺谩。行当自劾去，渔钓老葭薍。
- 岁穷寒气骄，冰雪滑磴栈。音问难屡通，何由觌清盼。

## 拼音
- cui1 jun1 chu1 lai2 shi2 ， xiang1 shi2 po1 wei4 guan4 。 dan4 wen2 chi4 xian4 wei4 ， bu4 bi3 bo2 shi4 man4 。
- lin4 wu1 de2 lian2 qiang2 ， wang3 lai2 xin1 mo4 jian1 。 wo3 shi2 yi4 xin1 ju1 ， chu4 shi4 ku3 nan4 ban4 。
- shu1 sun1 yao4 tong2 chi1 ， po4 ao3 qing3 lai2 zhan4 。 wei4 yan2 an1 du3 hou4 ， dai4 jie4 geng4 he2 huan4 。
- bu4 zhi1 gu1 yi2 duo1 ， ju3 zu2 yang3 bao2 huan4 。 you3 shi2 wei4 chao2 can1 ， de2 mi3 ri4 yi3 yan4 。
- ge2 qiang2 wen2 huan1 hu1 ， zhong4 kou3 ji2 e2 yan4 。 qian2 ji4 dun4 guai1 zhang1 ， ju1 ran2 jian4 zhen1 yan4 。
- jiao1 er2 hao3 mei2 yan3 ， ku4 jiao3 dong4 liang3 gan4 。 peng3 shu1 sui2 zhu1 xiong1 ， lei4 lei4 liang3 jiao3 guan4 。
- dong1 wei2 ru2 han2 ji1 ， qiu1 shi3 shi2 gua1 ban4 。 wen4 zhi1 bu4 yan2 ji1 ， yu4 ruo4 yan4 chu2 huan4 。
- cai2 ming2 san1 shi2 nian2 ， jiu3 he2 ju1 gei3 jian4 。 bai2 tou2 qu1 zou3 li3 ， bi4 kou3 jue2 bang4 shan4 。
- fu3 gong1 jiu4 tong2 pao2 ， ba2 zhuo2 zai3 shan1 jian4 。 ji4 shi1 za2 hui1 pai2 ， you3 lei4 shuo1 peng2 yan4 。
- shang4 yan2 jiu3 wei4 suan1 ， dong1 yi1 jing4 wei4 huan4 。 xia4 yan2 ren2 li4 xi1 ， wei2 zu2 biao1 yu3 zhan4 。
- you4 yan2 zhi4 zhu1 lu4 ， ci3 yu3 nai3 shan4 huan4 。 san1 nian2 guo2 zi3 shi1 ， chang2 du4 xi2 li2 xian4 。
- kuang4 zhu4 luo4 zhi1 ya2 ， fang2 zun1 ke3 zhao4 shan4 。 ken3 xiao4 tu2 men2 jiao2 ， jiu3 xian2 yi4 zhe3 cuan4 。
- mou2 zhuo1 ri4 jiao1 quan2 ， huo2 ji4 si4 chu2 chan3 。 nan2 han2 se4 shi1 shu1 ， qi1 shou4 sheng4 yao1 pan4 。
- wei4 guan1 bu2 shi4 zhi2 ， jue2 zui4 zai4 qi1 man4 。 hang2 dang0 zi4 he2 qu4 ， yu2 diao4 lao3 jia1 wan4 。
- sui4 qiong2 han2 qi4 jiao1 ， bing1 xue3 hua2 deng4 zhan4 。 yin1 wen4 nan2 lü3 tong1 ， he2 you2 di2 qing1 pan4 。

## 注释

## 译文

## 赏析
