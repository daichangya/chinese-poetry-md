---
id: han-yu-xie-zi-ran-shi
title: 谢自然诗
titlePinyin: xie4 zi4 ran2 shi1
titleSlug: xie-zi-ran-shi
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 果州南充县，寒女谢自然。童𫘤无所识，但闻有神仙。
- 轻生学其术，乃在金泉山。繁华荣慕绝，父母慈爱捐。
- 凝心感魑魅，慌惚难具言。一朝坐空室，云雾生其间。
- 如聆笙竽韵，来自冥冥天。白日变幽晦，萧萧风景寒。
- 簷楹暂明灭，五色光属联。观者徒倾骇，踯躅讵敢前。
- 须臾自轻举，飘若风中烟。茫茫八纮大，影响无由缘。
- 里胥上其事，郡守惊且叹。驱车领官吏，氓俗争相先。
- 入门无所见，冠履同蜕蝉。皆云神仙事，灼灼信可传。
- 余闻古夏后，象物知神奸。山林民可入，魍魉莫逢旃。
- 逶迤不复振，后世恣欺谩。幽明纷杂乱，人鬼更相残。
- 秦皇虽笃好，汉武洪其源。自从二主来，此祸竟连连。
- 木石生怪变，狐狸骋妖患。莫能尽性命，安得更长延。
- 人生处万类，知识最为贤。奈何不自信，反欲从物迁。
- 往者不可悔，孤魂抱深冤。来者犹可诫，余言岂空文。
- 人生有常理，男女各有伦。寒衣及饥食，在纺绩耕耘。
- 下以保子孙，上以奉君亲。苟异于此道，皆为弃其身。
- 噫乎彼寒女，永托异物群。感伤遂成诗，昧者宜书绅。

## 拼音
- guo3 zhou1 nan2 chong1 xian4 ， han2 nü3 xie4 zi4 ran2 。 tong2 𫘤 wu2 suo3 shi2 ， dan4 wen2 you3 shen2 xian1 。
- qing1 sheng1 xue2 qi2 shu4 ， nai3 zai4 jin1 quan2 shan1 。 fan2 hua2 rong2 mu4 jue2 ， fu4 mu3 ci2 ai4 juan1 。
- ning2 xin1 gan3 chi1 mei4 ， huang1 hu1 nan2 ju4 yan2 。 yi4 chao2 zuo4 kong1 shi4 ， yun2 wu4 sheng1 qi2 jian1 。
- ru2 ling2 sheng1 yu2 yun4 ， lai2 zi4 ming2 ming2 tian1 。 bai2 ri4 bian4 you1 hui4 ， xiao1 xiao1 feng1 jing3 han2 。
- yan2 ying2 zan4 ming2 mie4 ， wu3 se4 guang1 shu3 lian2 。 guan1 zhe3 tu2 qing1 hai4 ， zhi2 zhu2 ju4 gan3 qian2 。
- xu1 yu2 zi4 qing1 ju3 ， piao1 ruo4 feng1 zhong1 yan1 。 mang2 mang2 ba1 hong2 da4 ， ying3 xiang3 wu2 you2 yuan2 。
- li3 xu1 shang4 qi2 shi4 ， jun4 shou3 jing1 qie3 tan4 。 qu1 che1 ling3 guan1 li4 ， mang2 su2 zheng1 xiang1 xian1 。
- ru4 men2 wu2 suo3 jian4 ， guan1 lü3 tong2 tui4 chan2 。 jie1 yun2 shen2 xian1 shi4 ， zhuo2 zhuo2 xin4 ke3 chuan2 。
- yu2 wen2 gu3 xia4 hou4 ， xiang4 wu4 zhi1 shen2 jian1 。 shan1 lin2 min2 ke3 ru4 ， wang3 liang3 mo4 feng2 zhan1 。
- wei1 yi2 bu2 fu4 zhen4 ， hou4 shi4 zi4 qi1 man4 。 you1 ming2 fen1 za2 luan4 ， ren2 gui3 geng4 xiang1 can2 。
- qin2 huang2 sui1 du3 hao3 ， han4 wu3 hong2 qi2 yuan2 。 zi4 cong2 er4 zhu3 lai2 ， ci3 huo4 jing4 lian2 lian2 。
- mu4 shi2 sheng1 guai4 bian4 ， hu2 li0 cheng3 yao1 huan4 。 mo4 neng2 jin4 xing4 ming4 ， an1 de2 geng4 chang2 yan2 。
- ren2 sheng1 chu4 wan4 lei4 ， zhi1 shi0 zui4 wei4 xian2 。 nai4 he2 bu2 zi4 xin4 ， fan3 yu4 cong2 wu4 qian1 。
- wang3 zhe3 bu4 ke3 hui3 ， gu1 hun2 bao4 shen1 yuan1 。 lai2 zhe3 you2 ke3 jie4 ， yu2 yan2 qi3 kong1 wen2 。
- ren2 sheng1 you3 chang2 li3 ， nan2 nü3 ge4 you3 lun2 。 han2 yi1 ji2 ji1 shi2 ， zai4 fang3 ji4 geng1 yun2 。
- xia4 yi3 bao3 zi3 sun1 ， shang4 yi3 feng4 jun1 qin1 。 gou3 yi4 yu2 ci3 dao4 ， jie1 wei4 qi4 qi2 shen1 。
- yi1 hu1 bi3 han2 nü3 ， yong3 tuo1 yi4 wu4 qun2 。 gan3 shang1 sui4 cheng2 shi1 ， mei4 zhe3 yi2 shu1 shen1 。

## 注释

## 译文

## 赏析
