---
id: han-yu-song-ling-shi
title: 送灵师
titlePinyin: song4 ling2 shi1
titleSlug: song-ling-shi
author: 韩愈
authorPinyin: han2 yu4
authorSlug: han-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 佛法入中国，尔来六百年。齐民逃赋役，高士著幽禅。
- 官吏不之制，纷纷听其然。耕桑日失隶，朝署时遗贤。
- 灵师皇甫姓，胤胄本蝉联。少小涉书史，早能缀文篇。
- 中间不得意，失迹成延迁。逸志不拘教，轩腾断牵挛。
- 围棋斗白黑，生死随机权。六博在一掷，枭卢叱回旋。
- 战诗谁与敌，浩汗横戈鋋。饮酒尽百盏，嘲谐思逾鲜。
- 有时醉花月，高唱清且绵。四座咸寂默，杳如奏湘弦。
- 寻胜不惮险，黔江屡洄沿。瞿塘五六月，惊电让归船。
- 怒水忽中裂，千寻堕幽泉。环回势益急，仰见团团天。
- 投身岂得计，性命甘徒捐。浪沫蹙翻涌，漂浮再生全。
- 同行二十人，魂骨俱坑填。灵师不挂怀，冒涉道转延。
- 开忠二州牧，诗赋时多传。失职不把笔，珠玑为君编。
- 强留费日月，密席罗婵娟。昨者至林邑，使君数开筵。
- 逐客三四公，盈怀赠兰荃。湖游泛漭沆，溪宴驻潺湲。
- 别语不许出，行裾动遭牵。邻州竞招请，书劄何翩翩。
- 十月下桂岭，乘寒恣窥缘。落落王员外，争迎获其先。
- 自从入宾馆，占吝久能专。吾徒颇携被，接宿穷欢妍。
- 听说两京事，分明皆眼前。纵横杂谣俗，琐屑咸罗穿。
- 材调真可惜，朱丹在磨研。方将敛之道，且欲冠其颠。
- 韶阳李太守，高步凌云烟。得客辄忘食，开囊乞缯钱。
- 手持南曹叙，字重青瑶镌。古气参彖系，高标摧太玄。
- 维舟事干谒，披读头风痊。还如旧相识，倾壶畅幽悁。
- 以此复留滞，归骖几时鞭。

## 拼音
- fo2 fa3 ru4 zhong1 guo2 ， er3 lai2 liu4 bai3 nian2 。 qi2 min2 tao2 fu4 yi4 ， gao1 shi4 zhu4 you1 chan2 。
- guan1 li4 bu4 zhi1 zhi4 ， fen1 fen1 ting1 qi2 ran2 。 geng1 sang1 ri4 shi1 li4 ， chao2 shu3 shi2 yi2 xian2 。
- ling2 shi1 huang2 fu3 xing4 ， yin4 zhou4 ben3 chan2 lian2 。 shao3 xiao3 she4 shu1 shi3 ， zao3 neng2 zhui4 wen2 pian1 。
- zhong1 jian1 bu4 de2 yi4 ， shi1 ji4 cheng2 yan2 qian1 。 yi4 zhi4 bu4 ju1 jiao4 ， xuan1 teng2 duan4 qian1 luan2 。
- wei2 qi2 dou4 bai2 hei1 ， sheng1 si3 sui2 ji1 quan2 。 liu4 bo2 zai4 yi2 zhi4 ， xiao1 lu2 chi4 hui2 xuan2 。
- zhan4 shi1 shui2 yu3 di2 ， hao4 han4 heng2 ge1 chan2 。 yin3 jiu3 jin4 bai3 zhan3 ， chao2 xie2 si1 yu2 xian1 。
- you3 shi2 zui4 hua1 yue4 ， gao1 chang4 qing1 qie3 mian2 。 si4 zuo4 xian2 ji4 mo4 ， yao3 ru2 zou4 xiang1 xian2 。
- xun2 sheng4 bu2 dan4 xian3 ， qian2 jiang1 lü3 hui2 yan2 。 qu2 tang2 wu3 liu4 yue4 ， jing1 dian4 rang4 gui1 chuan2 。
- nu4 shui3 hu1 zhong1 lie4 ， qian1 xun2 duo4 you1 quan2 。 huan2 hui2 shi4 yi4 ji2 ， yang3 jian4 tuan2 tuan2 tian1 。
- tou2 shen1 qi3 de2 ji4 ， xing4 ming4 gan1 tu2 juan1 。 lang4 mo4 cu4 fan1 yong3 ， piao1 fu2 zai4 sheng1 quan2 。
- tong2 hang2 er4 shi2 ren2 ， hun2 gu3 ju4 keng1 tian2 。 ling2 shi1 bu2 gua4 huai2 ， mao4 she4 dao4 zhuan3 yan2 。
- kai1 zhong1 er4 zhou1 mu4 ， shi1 fu4 shi2 duo1 chuan2 。 shi1 zhi2 bu4 ba3 bi3 ， zhu1 ji1 wei4 jun1 bian1 。
- qiang2 liu2 fei4 ri4 yue4 ， mi4 xi2 luo2 chan2 juan1 。 zuo2 zhe3 zhi4 lin2 yi4 ， shi3 jun1 shu4 kai1 yan2 。
- zhu2 ke4 san1 si4 gong1 ， ying2 huai2 zeng4 lan2 quan2 。 hu2 you2 fan4 mang3 hang4 ， xi1 yan4 zhu4 chan2 yuan2 。
- bie2 yu3 bu4 xu3 chu1 ， xing2 ju1 dong4 zao1 qian1 。 lin2 zhou1 jing4 zhao1 qing3 ， shu1 zha1 he2 pian1 pian1 。
- shi2 yue4 xia4 gui4 ling3 ， cheng2 han2 zi4 kui1 yuan2 。 luo4 luo4 wang2 yuan2 wai4 ， zheng1 ying2 huo4 qi2 xian1 。
- zi4 cong2 ru4 bin1 guan3 ， zhan4 lin4 jiu3 neng2 zhuan1 。 wu2 tu2 po1 xie2 bei4 ， jie1 su4 qiong2 huan1 yan2 。
- ting1 shuo1 liang3 jing1 shi4 ， fen1 ming2 jie1 yan3 qian2 。 zong4 heng2 za2 yao2 su2 ， suo3 xie4 xian2 luo2 chuan1 。
- cai2 tiao2 zhen1 ke3 xi1 ， zhu1 dan1 zai4 mo2 yan2 。 fang1 jiang1 lian3 zhi1 dao4 ， qie3 yu4 guan1 qi2 dian1 。
- shao2 yang2 li3 tai4 shou3 ， gao1 bu4 ling2 yun2 yan1 。 de2 ke4 zhe2 wang4 shi2 ， kai1 nang2 qi3 zeng1 qian2 。
- shou3 chi2 nan2 cao2 xu4 ， zi4 zhong4 qing1 yao2 juan1 。 gu3 qi4 can1 tuan4 xi4 ， gao1 biao1 cui1 tai4 xuan2 。
- wei2 zhou1 shi4 gan1 ye4 ， pi1 du2 tou2 feng1 quan2 。 hai2 ru2 jiu4 xiang1 shi2 ， qing1 hu2 chang4 you1 yuan1 。
- yi3 ci3 fu4 liu2 zhi4 ， gui1 can1 ji3 shi2 bian1 。

## 注释

## 译文

## 赏析
