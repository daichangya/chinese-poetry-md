---
id: shi-hao-tong-guan-xu-zhi-jiu-gu-pian
title: 童丱须知 舅姑篇
titlePinyin: tong2 guan4 xu1 zhi1   jiu4 gu1 pian1
titleSlug: tong-guan-xu-zhi-jiu-gu-pian
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 女子年既笄，出适乃从夫。
- 从夫始曰妇，将以事舅姑。
- 舅姑生男儿，鼓舞更忻愉。
- 禀受胚胎成，身体洎发肤。
- 玩之如美玉，宝之如明珠。
- 觊其能立身，孝养勤朝晡。
- 岂知壮有室，却使失欢娱。
- 妇既恣狼戾，夫亦与之俱。
- 翁妪有憎恶，导夫起嗟吁。
- 叔妹有异胞，俾夫肆欺诬。
- 及其享富贵，却云夫自图。
- 珍异私帑积，赀产别籍拘。
- 不念翁与妪，生尔夫之躯。
- 不念叔与妹，尔夫当友于。
- 动辄生离间，岂不负心乎。
- 天殃或人祸，舍尔其谁诛。
- 我有为妇法，尔其听而孚。
- 凡事舅姑礼，与事亲无殊。
- 唯当辅君子，相勉以相须。
- 定省问安否，温凊视衣襦。
- 俎豆奉燕乐，几杖供扶持。
- 出因侍坐席，入则临庖厨。
- 亲意或欲与，承命惟所需。
- 不作曾元养，问有必曰无。
- 亲意所爱敬，率行不敢渝。
- 当以内则篇，终身为范模。
- 其有疾病时，忧惶问医巫。
- 不眠衣带敝，不食形容枯。
- 药饵必自试，宁敢离须臾。
- 以至复初后，吾身方得苏。
- 其有贫困时，四壁立家徒。
- 夫既日负米，不惮涉崎岖。
- 妇亦悯其劳，推食盈盘盂。
- 质贷如已尽，素手居穷途。
- 每务宽慈抱，何尝使向隅。
- 以其所以养，麤粝成甘腴。
- 亲怒我勿怨，亲肥我独臞。
- 忘饥日反哺，岂不见慈乌。
- 亲既感尔孝，祝尔多英雏。
- 佗日尔有妇，复与尔同符。
- 因知妇行孝，乃自立根株。
- 出尔反乎尔，曾不差锱铢。
- 当时奉翁妪，后效收桑榆。
- 时哉不可失，作诗劝踟蹰。

## 拼音
- nü3 zi3 nian2 ji4 ji1 ， chu1 shi4 nai3 cong2 fu1 。
- cong2 fu1 shi3 yue1 fu4 ， jiang1 yi3 shi4 jiu4 gu1 。
- jiu4 gu1 sheng1 nan2 er2 ， gu3 wu3 geng4 xin1 yu2 。
- bing3 shou4 pei1 tai1 cheng2 ， shen1 ti3 ji4 fa1 fu1 。
- wan2 zhi1 ru2 mei3 yu4 ， bao3 zhi1 ru2 ming2 zhu1 。
- ji4 qi2 neng2 li4 shen1 ， xiao4 yang3 qin2 chao2 bu1 。
- qi3 zhi1 zhuang4 you3 shi4 ， que4 shi3 shi1 huan1 yu2 。
- fu4 ji4 zi4 lang2 li4 ， fu1 yi4 yu3 zhi1 ju4 。
- weng1 yu4 you3 zeng1 wu4 ， dao3 fu1 qi3 jie1 xu1 。
- shu1 mei4 you3 yi4 bao1 ， bi3 fu1 si4 qi1 wu1 。
- ji2 qi2 xiang3 fu4 gui4 ， que4 yun2 fu1 zi4 tu2 。
- zhen1 yi4 si1 tang3 ji1 ， zi1 chan3 bie2 ji2 ju1 。
- bu2 nian4 weng1 yu3 yu4 ， sheng1 er3 fu1 zhi1 qu1 。
- bu2 nian4 shu1 yu3 mei4 ， er3 fu1 dang1 you3 yu2 。
- dong4 zhe2 sheng1 li2 jian4 ， qi3 bu2 fu4 xin1 hu1 。
- tian1 yang1 huo4 ren2 huo4 ， she4 er3 qi2 shui2 zhu1 。
- wo3 you3 wei4 fu4 fa3 ， er3 qi2 ting1 er2 fu2 。
- fan2 shi4 jiu4 gu1 li3 ， yu3 shi4 qin1 wu2 shu1 。
- wei2 dang1 fu3 jun1 zi3 ， xiang1 mian3 yi3 xiang1 xu1 。
- ding4 sheng3 wen4 an1 fou3 ， wen1 qing4 shi4 yi1 ru2 。
- zu3 dou4 feng4 yan4 le4 ， ji3 zhang4 gong4 fu2 chi2 。
- chu1 yin1 shi4 zuo4 xi2 ， ru4 ze2 lin2 pao2 chu2 。
- qin1 yi4 huo4 yu4 yu3 ， cheng2 ming4 wei2 suo3 xu1 。
- bu2 zuo4 ceng2 yuan2 yang3 ， wen4 you3 bi4 yue1 wu2 。
- qin1 yi4 suo3 ai4 jing4 ， lü4 xing2 bu4 gan3 yu2 。
- dang1 yi3 nei4 ze2 pian1 ， zhong1 shen1 wei4 fan4 mo2 。
- qi2 you3 ji2 bing4 shi2 ， you1 huang2 wen4 yi1 wu1 。
- bu4 mian2 yi1 dai4 bi4 ， bu4 shi2 xing2 rong2 ku1 。
- yao4 er3 bi4 zi4 shi4 ， ning2 gan3 li2 xu1 yu2 。
- yi3 zhi4 fu4 chu1 hou4 ， wu2 shen1 fang1 de2 su1 。
- qi2 you3 pin2 kun4 shi2 ， si4 bi4 li4 jia1 tu2 。
- fu1 ji4 ri4 fu4 mi3 ， bu2 dan4 she4 qi2 qu1 。
- fu4 yi4 min3 qi2 lao2 ， tui1 shi2 ying2 pan2 yu2 。
- zhi4 dai4 ru2 yi3 jin4 ， su4 shou3 ju1 qiong2 tu2 。
- mei3 wu4 kuan1 ci2 bao4 ， he2 chang2 shi3 xiang4 yu2 。
- yi3 qi2 suo3 yi3 yang3 ， cu1 li4 cheng2 gan1 yu2 。
- qin1 nu4 wo3 wu4 yuan4 ， qin1 fei2 wo3 du2 qu2 。
- wang4 ji1 ri4 fan3 bu3 ， qi3 bu2 jian4 ci2 wu1 。
- qin1 ji4 gan3 er3 xiao4 ， zhu4 er3 duo1 ying1 chu2 。
- tuo2 ri4 er3 you3 fu4 ， fu4 yu3 er3 tong2 fu2 。
- yin1 zhi1 fu4 xing2 xiao4 ， nai3 zi4 li4 gen1 zhu1 。
- chu1 er3 fan3 hu1 er3 ， ceng2 bu2 cha4 zi1 zhu1 。
- dang1 shi2 feng4 weng1 yu4 ， hou4 xiao4 shou1 sang1 yu2 。
- shi2 zai1 bu4 ke3 shi1 ， zuo4 shi1 quan4 chi2 chu2 。

## 注释

## 译文

## 赏析
