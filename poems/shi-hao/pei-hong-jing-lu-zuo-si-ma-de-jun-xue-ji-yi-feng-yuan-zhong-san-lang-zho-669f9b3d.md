---
id: shi-hao-pei-hong-jing-lu-zuo-si-ma-de-jun-xue-ji-yi-feng-yuan-zhong-san-lang-zho-669f9b3d
title: 陪洪景卢左司马德骏薛季益冯圆中三郎中汪中嘉总干游蒋山以三十六陂春水分韵得三字
titlePinyin: pei2 hong2 jing3 lu2 zuo3 si1 ma3 de2 jun4 xue1 ji4 yi4 feng2 yuan2 zhong1 san1 lang2 zhong1 wang1 zhong1 jia1 zong3 gan1 you2 jiang3 shan1 yi3 san1 shi2 liu4 bei1 chun1 shui3 fen4 yun4 de2 san1 zi4
titleSlug: pei-hong-jing-lu-zuo-si-ma-de-jun-xue-ji-yi-feng-yuan-zhong-san-lang-zho-669f9b3d
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大江汹澎湃，风静星斗涵。
- 截然当地险，界限天东南。
- 金陵帝王都，窟宅何耽耽。
- 龙虎争负恃，盘踞昔所谈。
- 我适访陈迹，策马冲烟岚。
- 蒋山上叠翠，秦淮俯拖蓝。
- 宝公道场主，貌像坚瞿昙。
- 千年窣堵波，倒影落寒潭。
- 共知胜绝处，即是弥勒龛。
- 舂春足佳致，慨想聊停骖。
- 六朝互兴废，较德同朝三。
- 中原文武境，久困兵贪婪。
- 曾无混一志，溥施鸿恩覃。
- 区区守覇图，跼束令人慙。
- 岂若吾主圣，坐遣凶渠戡。
- 长驱翔灞上，垂拱受朝参。
- 回观兹奥区，脱去如遗簪。
- 小臣执羁靮，喜释心如惔。
- 再拜觞万寿，恺乐将屡酣。
- 却来寻故栖，了此七不堪。

## 拼音
- da4 jiang1 xiong1 peng2 pai4 ， feng1 jing4 xing1 dou4 han2 。
- jie2 ran2 dang1 di4 xian3 ， jie4 xian4 tian1 dong1 nan2 。
- jin1 ling2 di4 wang2 du1 ， ku1 zhai2 he2 dan1 dan1 。
- long2 hu3 zheng1 fu4 shi4 ， pan2 ju4 xi1 suo3 tan2 。
- wo3 shi4 fang3 chen2 ji4 ， ce4 ma3 chong1 yan1 lan2 。
- jiang3 shan1 shang4 die2 cui4 ， qin2 huai2 fu3 tuo1 lan2 。
- bao3 gong1 dao4 chang3 zhu3 ， mao4 xiang4 jian1 qu2 tan2 。
- qian1 nian2 su1 du3 bo1 ， dao3 ying3 luo4 han2 tan2 。
- gong4 zhi1 sheng4 jue2 chu4 ， ji2 shi4 mi2 le4 kan1 。
- chong1 chun1 zu2 jia1 zhi4 ， kai3 xiang3 liao2 ting2 can1 。
- liu4 chao2 hu4 xing1 fei4 ， jiao4 de2 tong2 chao2 san1 。
- zhong1 yuan2 wen2 wu3 jing4 ， jiu3 kun4 bing1 tan1 lan2 。
- ceng2 wu2 hun4 yi2 zhi4 ， pu3 shi1 hong2 en1 qin2 。
- qu1 qu1 shou3 ba4 tu2 ， ju2 shu4 ling4 ren2 can2 。
- qi3 ruo4 wu2 zhu3 sheng4 ， zuo4 qian3 xiong1 qu2 kan1 。
- chang2 qu1 xiang2 ba4 shang4 ， chui2 gong3 shou4 chao2 can1 。
- hui2 guan1 zi1 ao4 qu1 ， tuo1 qu4 ru2 yi2 zan1 。
- xiao3 chen2 zhi2 ji1 di2 ， xi3 shi4 xin1 ru2 dan4 。
- zai4 bai4 shang1 wan4 shou4 ， kai3 le4 jiang1 lü3 han1 。
- que4 lai2 xun2 gu4 qi1 ， liao3 ci3 qi1 bu4 kan1 。

## 注释

## 译文

## 赏析
