---
id: shi-hao-xin-si-la-yue-xiu-ri-jue-jiang-zhi-gua-zhou-guan-zhan-di-yu-ma-de-jun-fe-ceb11cd5
title: 辛巳腊月休日绝江至瓜洲观战地与马德骏冯圆中二郎中会舟回焦山德骏令嗣始来侍行某偶留金山不获与此游辄和三诗以寄怀时驾至镇江 德骏瘗字韵
titlePinyin: xin1 si4 la4 yue4 xiu1 ri4 jue2 jiang1 zhi4 gua1 zhou1 guan1 zhan4 di4 yu3 ma3 de2 jun4 feng2 yuan2 zhong1 er4 lang2 zhong1 hui4 zhou1 hui2 jiao1 shan1 de2 jun4 ling4 si4 shi3 lai2 shi4 xing2 mou3 ou3 liu2 jin1 shan1 bu2 huo4 yu3 ci3 you2 zhe2 he2 san1 shi1 yi3 ji4 huai2 shi2 jia4 zhi4 zhen4 jiang1   de2 jun4 yi4 zi4 yun4
titleSlug: xin-si-la-yue-xiu-ri-jue-jiang-zhi-gua-zhou-guan-zhan-di-yu-ma-de-jun-fe-ceb11cd5
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天地一郛郭，阴阳司启闭。
- 大江蟠其中，滔滔每东诣。
- 弥漫万顷宽，源委众流细。
- 经营到杨子，讵可以里计。
- 颇闻神禹功，设此限地势。
- 群龙沸波浪，风雨杂吞噬。
- 稍非济川手，未免鱼腹瘗。
- 三国取汉鼎，英雄驰乱世。
- 交朋若弟昆，反眼或背戾。
- 各取天一方，巢穴自株柢。
- 唯于阿堵中，快心咸底滞。
- 曹丕亦时杰，弭节悸无际。
- 胡为称干戈，狂酲倚微毳。
- 笑指铁瓮城，不韪欲睥睨。
- 皇穹佐有德，夺鉴俾昏翳。
- 烟尘一时平，兵威即衰替。
- 我来吊瓜洲，与子若宿契。
- 焦山空在望，我实媿牵制。

## 拼音
- tian1 di4 yi4 fu2 guo1 ， yin1 yang2 si1 qi3 bi4 。
- da4 jiang1 pan2 qi2 zhong1 ， tao1 tao1 mei3 dong1 yi4 。
- mi2 man4 wan4 qing3 kuan1 ， yuan2 wei3 zhong4 liu2 xi4 。
- jing1 ying2 dao4 yang2 zi3 ， ju4 ke3 yi3 li3 ji4 。
- po1 wen2 shen2 yu3 gong1 ， she4 ci3 xian4 di4 shi4 。
- qun2 long2 fei4 bo1 lang4 ， feng1 yu3 za2 tun1 shi4 。
- shao1 fei1 ji4 chuan1 shou3 ， wei4 mian3 yu2 fu4 yi4 。
- san1 guo2 qu3 han4 ding3 ， ying1 xiong2 chi2 luan4 shi4 。
- jiao1 peng2 ruo4 di4 kun1 ， fan3 yan3 huo4 bei4 li4 。
- ge4 qu3 tian1 yi4 fang1 ， chao2 xue2 zi4 zhu1 di3 。
- wei2 yu2 a1 du3 zhong1 ， kuai4 xin1 xian2 di3 zhi4 。
- cao2 pi1 yi4 shi2 jie2 ， mi3 jie2 ji4 wu2 ji4 。
- hu2 wei4 cheng1 gan1 ge1 ， kuang2 cheng2 yi3 wei1 cui4 。
- xiao4 zhi3 tie3 weng4 cheng2 ， bu4 wei3 yu4 pi4 ni4 。
- huang2 qiong2 zuo3 you3 de2 ， duo2 jian4 bi3 hun1 yi4 。
- yan1 chen2 yi4 shi2 ping2 ， bing1 wei1 ji2 shuai1 ti4 。
- wo3 lai2 diao4 gua1 zhou1 ， yu3 zi3 ruo4 su4 qi4 。
- jiao1 shan1 kong1 zai4 wang4 ， wo3 shi2 kui4 qian1 zhi4 。

## 注释

## 译文

## 赏析
