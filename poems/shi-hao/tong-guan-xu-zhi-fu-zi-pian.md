---
id: shi-hao-tong-guan-xu-zhi-fu-zi-pian
title: 童丱须知 父子篇
titlePinyin: tong2 guan4 xu1 zhi1   fu4 zi3 pian1
titleSlug: tong-guan-xu-zhi-fu-zi-pian
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太易本空空，空中有太极。
- 太极判二仪，万物斯生植。
- 天地为父母，万物为子息。
- 人居万物群，最曰具灵识。
- 两家各生子，匪媒其可得。
- 合礼成夫妻，相共孕英特。
- 方当姙娠初，疾呕不纳食。
- 妻既日呻吟，夫亦日忧恻。
- 辛勤弥十月，存亡未可测。
- 暨及震夙时，痛楚千万亿。
- 稍或失调护，沦胥在顷刻。
- 幸尔见婴儿，欢色动颜色。
- 乳哺更携持，几年先用力。
- 母实钟爱怜，父亦思诲饬。
- 资禀尚凡庸，视之如岐嶷。
- 骄慢不率教，巧计为藏匿。
- 一语或中理，夸扬其肯默。
- 葆养觊成人，庶几供子职。
- 提孩知爱亲，此情何可抑。
- 冬温而夏凊，未足酬其德。
- 昏定而晨省，未足酬其德。
- 三牲滋美味，未足酬其德。
- 四序纫华衣，未足酬其德。
- 竭身至老死，未足酬其德。
- 碎身如糜粉，未足酬其德。
- 男仕女有行，其常在亲侧。
- 悠然父母心，相望长相忆。
- 问讯与馈遗，来往当如织。
- 口体所供奉，无问一钱直。
- 亲苟未沾尝，享之宁敢即。
- 其有不安节，归省恨不亟。
- 毋分嫡与继，存心何间忒。
- 虽或不我爱，其敢忘翼翼。
- 王祥跃冰鱼，薛包恋门阈。
- 驭车骞忍寒，耕田舜引慝。
- 于此坚至行，青史斯刊勒。
- 切勿使偏亲，索处萱堂北。
- 富贵未解忧，天伦乃物则。
- 不应中道废，失性甘狂惑。
- 呜呼霄壤间，孰有无亲国。
- 女子远外家，间隙成荆棘。
- 男子听妇言，偏爱滋货殖。
- 礼容故背违，言辞苦凌逼。
- 于义或参商，于物或吝啬。
- 劬劳保抱恩，总不存悃愊。
- 亲老力已衰，欲竞知何克。
- 饮泣更包羞，烦寃满胸臆。
- 父子情既离，万世恩之贼。
- 上帝实监临，天祸阴诛殛。
- 世事每好还，子孙必凶愎。
- 嗟哉宇内人，身处礼义域。
- 忍将君子行，轻以私意蚀。
- 受报方知改，岵屺嗟空陟。
- 生徒伍禽兽，死则堕鬼蜮。
- 一念能回光，悖逆顿可熄。
- 吾言虽鄙俚，万古为矜式。

## 拼音
- tai4 yi4 ben3 kong1 kong1 ， kong1 zhong1 you3 tai4 ji2 。
- tai4 ji2 pan4 er4 yi2 ， wan4 wu4 si1 sheng1 zhi2 。
- tian1 di4 wei4 fu4 mu3 ， wan4 wu4 wei4 zi3 xi1 。
- ren2 ju1 wan4 wu4 qun2 ， zui4 yue1 ju4 ling2 shi2 。
- liang3 jia1 ge4 sheng1 zi3 ， fei3 mei2 qi2 ke3 de2 。
- he2 li3 cheng2 fu1 qi1 ， xiang1 gong4 yun4 ying1 te4 。
- fang1 dang1 ren4 shen1 chu1 ， ji2 ou3 bu2 na4 shi2 。
- qi1 ji4 ri4 shen1 yin2 ， fu1 yi4 ri4 you1 ce4 。
- xin1 qin2 mi2 shi2 yue4 ， cun2 wang2 wei4 ke3 ce4 。
- ji4 ji2 zhen4 su4 shi2 ， tong4 chu3 qian1 wan4 yi4 。
- shao1 huo4 shi1 tiao2 hu4 ， lun2 xu1 zai4 qing3 ke4 。
- xing4 er3 jian4 ying1 er2 ， huan1 se4 dong4 yan2 se4 。
- ru3 bu3 geng4 xie2 chi2 ， ji3 nian2 xian1 yong4 li4 。
- mu3 shi2 zhong1 ai4 lian2 ， fu4 yi4 si1 hui4 chi4 。
- zi1 bing3 shang4 fan2 yong1 ， shi4 zhi1 ru2 qi2 yi2 。
- jiao1 man4 bu2 lü4 jiao4 ， qiao3 ji4 wei4 cang2 ni4 。
- yi4 yu3 huo4 zhong1 li3 ， kua1 yang2 qi2 ken3 mo4 。
- bao3 yang3 ji4 cheng2 ren2 ， shu4 ji1 gong4 zi3 zhi2 。
- ti2 hai2 zhi1 ai4 qin1 ， ci3 qing2 he2 ke3 yi4 。
- dong1 wen1 er2 xia4 qing4 ， wei4 zu2 chou2 qi2 de2 。
- hun1 ding4 er2 chen2 sheng3 ， wei4 zu2 chou2 qi2 de2 。
- san1 sheng1 zi1 mei3 wei4 ， wei4 zu2 chou2 qi2 de2 。
- si4 xu4 ren4 hua2 yi1 ， wei4 zu2 chou2 qi2 de2 。
- jie2 shen1 zhi4 lao3 si3 ， wei4 zu2 chou2 qi2 de2 。
- sui4 shen1 ru2 mi2 fen3 ， wei4 zu2 chou2 qi2 de2 。
- nan2 shi4 nü3 you3 xing2 ， qi2 chang2 zai4 qin1 ce4 。
- you1 ran2 fu4 mu3 xin1 ， xiang1 wang4 zhang3 xiang4 yi4 。
- wen4 xun4 yu3 kui4 yi2 ， lai2 wang3 dang1 ru2 zhi1 。
- kou3 ti3 suo3 gong4 feng4 ， wu2 wen4 yi4 qian2 zhi2 。
- qin1 gou3 wei4 zhan1 chang2 ， xiang3 zhi1 ning2 gan3 ji2 。
- qi2 you3 bu4 an1 jie2 ， gui1 sheng3 hen4 bu4 ji2 。
- wu2 fen1 di2 yu3 ji4 ， cun2 xin1 he2 jian1 te4 。
- sui1 huo4 bu4 wo3 ai4 ， qi2 gan3 wang4 yi4 yi4 。
- wang2 xiang2 yue4 bing1 yu2 ， xue1 bao1 lian4 men2 yu4 。
- yu4 che1 qian1 ren3 han2 ， geng1 tian2 shun4 yin3 te4 。
- yu2 ci3 jian1 zhi4 xing2 ， qing1 shi3 si1 kan1 le4 。
- qie4 wu4 shi3 pian1 qin1 ， suo3 chu4 xuan1 tang2 bei3 。
- fu4 gui4 wei4 jie3 you1 ， tian1 lun2 nai3 wu4 ze2 。
- bu2 ying4 zhong1 dao4 fei4 ， shi1 xing4 gan1 kuang2 huo4 。
- wu1 hu1 xiao1 rang3 jian1 ， shu2 you3 wu2 qin1 guo2 。
- nü3 zi3 yuan3 wai4 jia1 ， jian4 xi4 cheng2 jing1 ji2 。
- nan2 zi3 ting1 fu4 yan2 ， pian1 ai4 zi1 huo4 zhi2 。
- li3 rong2 gu4 bei4 wei2 ， yan2 ci2 ku3 ling2 bi1 。
- yu2 yi4 huo4 can1 shang1 ， yu2 wu4 huo4 lin4 se4 。
- qu2 lao2 bao3 bao4 en1 ， zong3 bu4 cun2 kun3 bi4 。
- qin1 lao3 li4 yi3 shuai1 ， yu4 jing4 zhi1 he2 ke4 。
- yin3 qi4 geng4 bao1 xiu1 ， fan2 yuan1 man3 xiong1 yi4 。
- fu4 zi3 qing2 ji4 li2 ， wan4 shi4 en1 zhi1 zei2 。
- shang4 di4 shi2 jian1 lin2 ， tian1 huo4 yin1 zhu1 ji2 。
- shi4 shi4 mei3 hao3 hai2 ， zi3 sun1 bi4 xiong1 bi4 。
- jie1 zai1 yu3 nei4 ren2 ， shen1 chu4 li3 yi4 yu4 。
- ren3 jiang1 jun1 zi3 xing2 ， qing1 yi3 si1 yi4 shi2 。
- shou4 bao4 fang1 zhi1 gai3 ， hu4 qi3 jie1 kong1 zhi4 。
- sheng1 tu2 wu3 qin2 shou4 ， si3 ze2 duo4 gui3 yu4 。
- yi2 nian4 neng2 hui2 guang1 ， bei4 ni4 dun4 ke3 xi1 。
- wu2 yan2 sui1 bi3 li3 ， wan4 gu3 wei4 jin1 shi4 。

## 注释

## 译文

## 赏析
