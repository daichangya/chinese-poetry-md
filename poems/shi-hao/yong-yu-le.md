---
id: shi-hao-yong-yu-le
title: 永遇乐
titlePinyin: yong3 yu4 le4
titleSlug: yong-yu-le
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 永遇乐
---
## 正文
- 桃李繁华，芰荷清净，景物相继。
- 霜后橙黄，雪中梅绽，迤逦春还至。
- 寻思天气，寒暄凉燠，各有一时乐地。
- 如何被、浮名牵役，此欢逐成抛弃。
- 如今醒也，扁舟短棹，更有篮舆胡倚。
- 到处为家，山肴社酒，野老为宾侣。
- 三杯之后，吴歌楚舞，忘却曳金穿履。
- 虽逢个、清朝贵客，也须共来一醉。

## 拼音
- tao2 li3 fan2 hua2 ， ji4 he2 qing1 jing4 ， jing3 wu4 xiang1 ji4 。
- shuang1 hou4 cheng2 huang2 ， xue3 zhong1 mei2 zhan4 ， yi3 li3 chun1 hai2 zhi4 。
- xun2 si0 tian1 qi4 ， han2 xuan1 liang2 yu4 ， ge4 you3 yi4 shi2 le4 di4 。
- ru2 he2 bei4 、 fu2 ming2 qian1 yi4 ， ci3 huan1 zhu2 cheng2 pao1 qi4 。
- ru2 jin1 xing3 ye3 ， pian1 zhou1 duan3 zhao4 ， geng4 you3 lan2 yu2 hu2 yi3 。
- dao4 chu4 wei4 jia1 ， shan1 yao2 she4 jiu3 ， ye3 lao3 wei4 bin1 lü3 。
- san1 bei1 zhi1 hou4 ， wu2 ge1 chu3 wu3 ， wang4 que4 ye4 jin1 chuan1 lü3 。
- sui1 feng2 ge4 、 qing1 chao2 gui4 ke4 ， ye3 xu1 gong4 lai2 yi2 zui4 。

## 注释

## 译文

## 赏析
