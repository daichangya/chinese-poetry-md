---
id: shi-hao-song-wang-shi-heng-she-ren-shuai-shu-er-shi-yun
title: 送王时亨舍人帅蜀二十韵
titlePinyin: song4 wang2 shi2 heng1 she4 ren2 shuai4 shu3 er4 shi2 yun4
titleSlug: song-wang-shi-heng-she-ren-shuai-shu-er-shi-yun
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文翁上岷江，风化亟飞扬。
- 峩峩当代间，辈出王马扬。
- 挽彼石室流，濯此锦绣肠。
- 遂令蜀士夫，至今能文章。
- 武侯隠偏地，云龙适相值。
- 纯诚革斯俗，三代可立致。
- 千载凛如生，老栢犹英气。
- 遂令蜀士夫，至今抱忠义。
- 乖崖一专城，四海喧嘉名。
- 发奸照幽伏，世仰如神明。
- 蠹弊迹已去，灵祠俎犹腥。
- 遂令蜀士夫，至今有能声。
- 清献镇南峤，余风弭贪暴。
- 琴鹤适自随，薏苡雅非好。
- 熙朝庆登崇，深仁格穹焘。
- 遂令蜀士夫，至今秉清操。
- 英英王紫微，横金拥旌麾。
- 五十四州地，和气蒙烟霏。
- 兼美数君子，士夫得其依。
- 行行报政成，天子𥩟公归。

## 拼音
- wen2 weng1 shang4 min2 jiang1 ， feng1 hua4 ji2 fei1 yang2 。
- e2 e2 dang1 dai4 jian1 ， bei4 chu1 wang2 ma3 yang2 。
- wan3 bi3 shi2 shi4 liu2 ， zhuo2 ci3 jin3 xiu4 chang2 。
- sui4 ling4 shu3 shi4 fu1 ， zhi4 jin1 neng2 wen2 zhang1 。
- wu3 hou2 yin3 pian1 di4 ， yun2 long2 shi4 xiang1 zhi2 。
- chun2 cheng2 ge2 si1 su2 ， san1 dai4 ke3 li4 zhi4 。
- qian1 zai3 lin3 ru2 sheng1 ， lao3 bai3 you2 ying1 qi4 。
- sui4 ling4 shu3 shi4 fu1 ， zhi4 jin1 bao4 zhong1 yi4 。
- guai1 ya2 yi4 zhuan1 cheng2 ， si4 hai3 xuan1 jia1 ming2 。
- fa1 jian1 zhao4 you1 fu2 ， shi4 yang3 ru2 shen2 ming2 。
- du4 bi4 ji4 yi3 qu4 ， ling2 ci2 zu3 you2 xing1 。
- sui4 ling4 shu3 shi4 fu1 ， zhi4 jin1 you3 neng2 sheng1 。
- qing1 xian4 zhen4 nan2 qiao2 ， yu2 feng1 mi3 tan1 bao4 。
- qin2 he4 shi4 zi4 sui2 ， yi4 yi3 ya3 fei1 hao3 。
- xi1 chao2 qing4 deng1 chong2 ， shen1 ren2 ge2 qiong2 tao1 。
- sui4 ling4 shu3 shi4 fu1 ， zhi4 jin1 bing3 qing1 cao1 。
- ying1 ying1 wang2 zi3 wei1 ， heng2 jin1 yong1 jing1 hui1 。
- wu3 shi2 si4 zhou1 di4 ， he2 qi4 meng2 yan1 fei1 。
- jian1 mei3 shu4 jun1 zi3 ， shi4 fu1 de2 qi2 yi1 。
- xing2 xing2 bao4 zheng4 cheng2 ， tian1 zi3 𥩟 gong1 gui1 。

## 注释

## 译文

## 赏析
