---
id: shi-hao-ci-yun-li-guang-zu-rui-xiang
title: 次韵李光祖瑞香
titlePinyin: ci4 yun4 li3 guang1 zu3 rui4 xiang1
titleSlug: ci-yun-li-guang-zu-rui-xiang
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 石蹊万折冻欲裂，两岸梅英照天发。
- 于中更有锦薰笼，芳菲不待勾萌达。
- 奇姿苒苒来仙源，从此横枝不直钱。
- 东风零乱委泥土，只为山家作玉田。
- 岂若夫君有真色，紫葩碧叶从初得。
- 几将消息露人间，纷纷尘俗谁能识。
- 晚居卢阜声名飞，蕙帐悠悠春梦迟。
- 起来鼻观犹馥鬰，杖藜便觉香风随。
- 夭桃谩说燕脂染，落絮徒云白毡糁。
- 品题一著佳客称，并使丁香风味减。
- 蓝溪夫子诚好事，赠我此花良有为。
- 平生岩壑在胸中，培殖根荄年不记。
- 故应谓我知花谱，千夫彩綷来吾圃。
- 拜嘉欢喜不敢当，直欲美芹羞帝所。
- 昔扈龙舆白石川，回銮小憩玉津园。
- 曾见此花千百本，较量今者端无前。
- 若居御苑逢膏泽，车载盆栽惟所适。
- 吾王顾盼即生春，不费阳和些子力。

## 拼音
- shi2 qi1 wan4 zhe2 dong4 yu4 lie4 ， liang3 an4 mei2 ying1 zhao4 tian1 fa1 。
- yu2 zhong1 geng4 you3 jin3 xun1 long2 ， fang1 fei1 bu2 dai4 gou1 meng2 da2 。
- qi2 zi1 ran3 ran3 lai2 xian1 yuan2 ， cong2 ci3 heng2 zhi1 bu4 zhi2 qian2 。
- dong1 feng1 ling2 luan4 wei3 ni2 tu3 ， zhi1 wei4 shan1 jia1 zuo4 yu4 tian2 。
- qi3 ruo4 fu1 jun1 you3 zhen1 se4 ， zi3 pa1 bi4 ye4 cong2 chu1 de2 。
- ji3 jiang1 xiao1 xi1 lu4 ren2 jian1 ， fen1 fen1 chen2 su2 shui2 neng2 shi2 。
- wan3 ju1 lu2 fu4 sheng1 ming2 fei1 ， hui4 zhang4 you1 you1 chun1 meng4 chi2 。
- qi3 lai2 bi2 guan1 you2 fu4 yu4 ， zhang4 li2 bian4 jue2 xiang1 feng1 sui2 。
- yao1 tao2 man4 shuo1 yan4 zhi1 ran3 ， luo4 xu4 tu2 yun2 bai2 zhan1 shen1 。
- pin3 ti2 yi2 zhu4 jia1 ke4 cheng1 ， bing4 shi3 ding1 xiang1 feng1 wei4 jian3 。
- lan2 xi1 fu1 zi3 cheng2 hao3 shi4 ， zeng4 wo3 ci3 hua1 liang2 you3 wei4 。
- ping2 sheng1 yan2 he4 zai4 xiong1 zhong1 ， pei2 zhi2 gen1 gai1 nian2 bu2 ji4 。
- gu4 ying4 wei4 wo3 zhi1 hua1 pu3 ， qian1 fu1 cai3 cui4 lai2 wu2 pu3 。
- bai4 jia1 huan1 xi3 bu4 gan3 dang1 ， zhi2 yu4 mei3 qin2 xiu1 di4 suo3 。
- xi1 hu4 long2 yu2 bai2 shi2 chuan1 ， hui2 luan2 xiao3 qi4 yu4 jin1 yuan2 。
- ceng2 jian4 ci3 hua1 qian1 bai3 ben3 ， jiao4 liang4 jin1 zhe3 duan1 wu2 qian2 。
- ruo4 ju1 yu4 yuan4 feng2 gao1 ze2 ， che1 zai4 pen2 zai1 wei2 suo3 shi4 。
- wu2 wang2 gu4 pan4 ji2 sheng1 chun1 ， bu2 fei4 yang2 he2 xie1 zi3 li4 。

## 注释

## 译文

## 赏析
