---
id: shi-hao-tong-guan-xu-zhi-di-si-pian
title: 童丱须知 娣姒篇
titlePinyin: tong2 guan4 xu1 zhi1   di4 si4 pian1
titleSlug: tong-guan-xu-zhi-di-si-pian
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兄弟各授室，爰归事夫祖。
- 是为叔伯姒，异姓始相聚。
- 习气或氷炭，安可一涂取。
- 故当专和柔，顺适无违拒。
- 彼有妒嫉心，作意相狎侮。
- 惟知以善诱，不异鱼相与。
- 彼有狼戾心，凌轹猛如虎。
- 惟知以理遣，茹刚宜勿吐。
- 奴媵工谗谮，间谍多簧鼓。
- 婴孩群戯弄，叫啼负寃苦。
- 恩怨霎时间，信之诚无补。
- 见境勿动怀，表吾中有主。
- 子姪无分别，一意思存抚。
- 不见北平王，猫尚能相乳。
- 财物有通无，寒温均帛缕。
- 不见柳河东，数世同门户。
- 今人有女儿，不教以规矩。
- 唯与婢妾群，曾不师保姆。
- 一旦入夫门，骄横不足数。
- 长舌为厉阶，牝鸡晨风雨。
- 夫既无刚肠，间言遂旁午。
- 兄弟若仇雠，有面不相覩。
- 异爨或索居，分财或析土。
- 同胞谓慈亲，同气谓严父。
- 一旦因汝来，各使失依怙。
- 我故作是诗，为世开朦瞽。

## 拼音
- xiong1 di4 ge4 shou4 shi4 ， yuan2 gui1 shi4 fu1 zu3 。
- shi4 wei4 shu1 bo2 si4 ， yi4 xing4 shi3 xiang1 ju4 。
- xi2 qi4 huo4 bing1 tan4 ， an1 ke3 yi4 tu2 qu3 。
- gu4 dang1 zhuan1 he2 rou2 ， shun4 shi4 wu2 wei2 ju4 。
- bi3 you3 du4 ji2 xin1 ， zuo4 yi4 xiang1 xia2 wu3 。
- wei2 zhi1 yi3 shan4 you4 ， bu2 yi4 yu2 xiang1 yu3 。
- bi3 you3 lang2 li4 xin1 ， ling2 li4 meng3 ru2 hu3 。
- wei2 zhi1 yi3 li3 qian3 ， ru2 gang1 yi2 wu4 tu3 。
- nu2 ying4 gong1 chan2 zen4 ， jian4 die2 duo1 huang2 gu3 。
- ying1 hai2 qun2 xi4 nong4 ， jiao4 ti2 fu4 yuan1 ku3 。
- en1 yuan4 sha4 shi2 jian1 ， xin4 zhi1 cheng2 wu2 bu3 。
- jian4 jing4 wu4 dong4 huai2 ， biao3 wu2 zhong1 you3 zhu3 。
- zi3 zhi2 wu2 fen1 bie2 ， yi2 yi4 si1 cun2 fu3 。
- bu2 jian4 bei3 ping2 wang2 ， mao1 shang4 neng2 xiang1 ru3 。
- cai2 wu4 you3 tong1 wu2 ， han2 wen1 jun1 bo2 lü3 。
- bu2 jian4 liu3 he2 dong1 ， shu4 shi4 tong2 men2 hu4 。
- jin1 ren2 you3 nü3 er2 ， bu2 jiao4 yi3 gui1 ju3 。
- wei2 yu3 bi4 qie4 qun2 ， ceng2 bu4 shi1 bao3 mu3 。
- yi2 dan4 ru4 fu1 men2 ， jiao1 heng4 bu4 zu2 shu4 。
- chang2 she2 wei4 li4 jie1 ， pin4 ji1 chen2 feng1 yu3 。
- fu1 ji4 wu2 gang1 chang2 ， jian1 yan2 sui4 pang2 wu3 。
- xiong1 di4 ruo4 chou2 chou2 ， you3 mian4 bu4 xiang1 du3 。
- yi4 cuan4 huo4 suo3 ju1 ， fen1 cai2 huo4 xi1 tu3 。
- tong2 bao1 wei4 ci2 qin1 ， tong2 qi4 wei4 yan2 fu4 。
- yi2 dan4 yin1 ru3 lai2 ， ge4 shi3 shi1 yi1 hu4 。
- wo3 gu4 zuo4 shi4 shi1 ， wei4 shi4 kai1 meng2 gu3 。

## 注释

## 译文

## 赏析
