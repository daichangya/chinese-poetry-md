---
id: shi-hao-zou-bi-ci-yun-hu-zhong-fang-shang-dan-gui-zhi-shen
title: 走笔次韵胡中方赏丹桂之什
titlePinyin: zou3 bi3 ci4 yun4 hu2 zhong1 fang1 shang3 dan1 gui4 zhi1 shen2
titleSlug: zou-bi-ci-yun-hu-zhong-fang-shang-dan-gui-zhi-shen
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 粟蕊抟金叶凝碧，独在秋林逞颜色。
- 岂知东溟史氏居，别有奇标人不识。
- 嫦娥侍女盈万千，一一姿貌皆无前。
- 为厌此花忒淡薄，渥丹乞与春争妍。
- 媒滋燕脂霜染蒨，殖根只向广寒殿。
- 几尘俗韵不可干，清凉唯许金风扇。
- 何年移到蓬莱乡，钜万索直谁敢偿。
- 盘纡栏槛久不曜，一日名飞群国香。
- 豪贵争看期缩地，载酒迟来烦鼓吹。
- 园丁闻之竞采撷，夜深不使花神睡。
- 接枝换骨离四明，飘飘爽气排妖氛。
- 遂令禁篽成真赏，余馨賸馥常氤氲。
- 芙蓉寒菊不足数，包羞正似无盐女。
- 从渠摇落动秋声，独步唯兹徧寰宇。
- 我尝对此倾葵金，却思四海状元心。
- 殷勤劝花宜且住，寒士人人折得去。

## 拼音
- su4 rui3 tuan2 jin1 ye4 ning2 bi4 ， du2 zai4 qiu1 lin2 cheng3 yan2 se4 。
- qi3 zhi1 dong1 ming2 shi3 shi4 ju1 ， bie2 you3 qi2 biao1 ren2 bu4 shi2 。
- chang2 e2 shi4 nü3 ying2 wan4 qian1 ， yi1 yi1 zi1 mao4 jie1 wu2 qian2 。
- wei4 yan4 ci3 hua1 te4 dan4 bao2 ， wo4 dan1 qi3 yu3 chun1 zheng1 yan2 。
- mei2 zi1 yan4 zhi1 shuang1 ran3 qian4 ， zhi2 gen1 zhi1 xiang4 guang3 han2 dian4 。
- ji3 chen2 su2 yun4 bu4 ke3 gan1 ， qing1 liang2 wei2 xu3 jin1 feng1 shan4 。
- he2 nian2 yi2 dao4 peng2 lai2 xiang1 ， ju4 wan4 suo3 zhi2 shui2 gan3 chang2 。
- pan2 yu1 lan2 kan3 jiu3 bu2 yao4 ， yi2 ri4 ming2 fei1 qun2 guo2 xiang1 。
- hao2 gui4 zheng1 kan4 qi1 suo1 di4 ， zai3 jiu3 chi2 lai2 fan2 gu3 chui1 。
- yuan2 ding1 wen2 zhi1 jing4 cai3 xie2 ， ye4 shen1 bu4 shi3 hua1 shen2 shui4 。
- jie1 zhi1 huan4 gu3 li2 si4 ming2 ， piao1 piao1 shuang3 qi4 pai2 yao1 fen1 。
- sui4 ling4 jin4 yu4 cheng2 zhen1 shang3 ， yu2 xin1 sheng4 fu4 chang2 yin1 yun1 。
- fu2 rong2 han2 ju2 bu4 zu2 shu4 ， bao1 xiu1 zheng4 si4 wu2 yan2 nü3 。
- cong2 qu2 yao2 luo4 dong4 qiu1 sheng1 ， du2 bu4 wei2 zi1 bian4 huan2 yu3 。
- wo3 chang2 dui4 ci3 qing1 kui2 jin1 ， que4 si1 si4 hai3 zhuang4 yuan2 xin1 。
- yin1 qin2 quan4 hua1 yi2 qie3 zhu4 ， han2 shi4 ren2 ren2 zhe2 de2 qu4 。

## 注释

## 译文

## 赏析
