---
id: shi-hao-zeng-tian-tong-ying-shu-ji
title: 赠天童英书记
titlePinyin: zeng4 tian1 tong2 ying1 shu1 ji4
titleSlug: zeng-tian-tong-ying-shu-ji
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 学禅见性本，学诗事之余。
- 二者若异致，其归岂殊途。
- 方其空洞间，寂默一念无。
- 感物赋万象，儒悬镜太虚。
- 不将亦不迎，其应常如如。
- 向非悟本性，未免声律拘。
- 英师个中人，以诗隠浮图。
- 桃红柳青青，翠竹黄花俱。
- 误落世间耳，脱畧公卿徒。
- 昨朝得东风，打包过江湖。
- 胡为来帝乡，叫阍彻宸居。
- 堂堂老阿师，道价东西徂。
- 住山垂一世，学子纷云趋。
- 寒潭风静练，皎月天心孤。
- 迩来只屦轻，片雪销洪炉。
- 愿言立强名，故事臣敢诬。
- 事成明当发，长吟入春芜。
- 从兹窣堵波，山雪閟天书。
- 顾我坐学省，兀兀如守株。
- 因君听篷雨，为谢故溪鱼。

## 拼音
- xue2 chan2 jian4 xing4 ben3 ， xue2 shi1 shi4 zhi1 yu2 。
- er4 zhe3 ruo4 yi4 zhi4 ， qi2 gui1 qi3 shu1 tu2 。
- fang1 qi2 kong1 dong4 jian1 ， ji4 mo4 yi2 nian4 wu2 。
- gan3 wu4 fu4 wan4 xiang4 ， ru2 xuan2 jing4 tai4 xu1 。
- bu4 jiang1 yi4 bu4 ying2 ， qi2 ying4 chang2 ru2 ru2 。
- xiang4 fei1 wu4 ben3 xing4 ， wei4 mian3 sheng1 lü4 ju1 。
- ying1 shi1 ge4 zhong1 ren2 ， yi3 shi1 yin3 fu2 tu2 。
- tao2 hong2 liu3 qing1 qing1 ， cui4 zhu2 huang2 hua1 ju4 。
- wu4 luo4 shi4 jian1 er3 ， tuo1 lüe4 gong1 qing1 tu2 。
- zuo2 chao2 de2 dong1 feng1 ， da3 bao1 guo4 jiang1 hu2 。
- hu2 wei4 lai2 di4 xiang1 ， jiao4 hun1 che4 chen2 ju1 。
- tang2 tang2 lao3 a1 shi1 ， dao4 jia4 dong1 xi1 cu2 。
- zhu4 shan1 chui2 yi2 shi4 ， xue2 zi3 fen1 yun2 qu1 。
- han2 tan2 feng1 jing4 lian4 ， jiao3 yue4 tian1 xin1 gu1 。
- er3 lai2 zhi1 ju4 qing1 ， pian4 xue3 xiao1 hong2 lu2 。
- yuan4 yan2 li4 qiang2 ming2 ， gu4 shi4 chen2 gan3 wu1 。
- shi4 cheng2 ming2 dang1 fa1 ， chang2 yin2 ru4 chun1 wu2 。
- cong2 zi1 su1 du3 bo1 ， shan1 xue3 bi4 tian1 shu1 。
- gu4 wo3 zuo4 xue2 sheng3 ， wu4 wu4 ru2 shou3 zhu1 。
- yin1 jun1 ting1 peng2 yu3 ， wei4 xie4 gu4 xi1 yu2 。

## 注释

## 译文

## 赏析
