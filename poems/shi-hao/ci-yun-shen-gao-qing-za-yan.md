---
id: shi-hao-ci-yun-shen-gao-qing-za-yan
title: 次韵沈高卿杂言
titlePinyin: ci4 yun4 shen3 gao1 qing1 za2 yan2
titleSlug: ci-yun-shen-gao-qing-za-yan
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 读书正其远大者，莫为蟛蜞专尔雅。
- 傥从纸上觅筌蹄，当识升高必自下。
- 富贵不来将奈何，岂作求食思毁瓦。
- 富贵适来无容心，处以恬然宁满假。
- 仕官要须得若人，是为学足美其身。
- 万方思治徯康济，当吏立政频咨询。
- 从容风俗到淳古，坐可尧舜吾君民。
- 昂头引颈不愧惭，奚必翰墨夸清新。
- 吁嗟二者理非各，俗儒妄分诚臆度。
- 学成用我鹗在天，不用聊复龟藏壳。
- 名利宠辱尚如许，死生之变良足托。
- 沈子才雄敌万夫，声华合与前贤符。
- 君看昔人可炙手，行若市井真屠沽。
- 敝袍陋巷世不如，往往胸次多良图。
- 廼知富贵本余事，穷达有命吾生俱。
- 君诗卓绝了无和，我复感激重扬揄。
- 难逢臭味同，勉子谨厥初，毋待桑榆补东隅。

## 拼音
- du2 shu1 zheng4 qi2 yuan3 da4 zhe3 ， mo4 wei4 peng2 qi2 zhuan1 er3 ya3 。
- tang3 cong2 zhi3 shang4 mi4 quan2 ti2 ， dang1 shi2 sheng1 gao1 bi4 zi4 xia4 。
- fu4 gui4 bu4 lai2 jiang1 nai4 he2 ， qi3 zuo4 qiu2 shi2 si1 hui3 wa3 。
- fu4 gui4 shi4 lai2 wu2 rong2 xin1 ， chu4 yi3 tian2 ran2 ning2 man3 jia3 。
- shi4 guan1 yao4 xu1 de2 ruo4 ren2 ， shi4 wei4 xue2 zu2 mei3 qi2 shen1 。
- wan4 fang1 si1 zhi4 xi1 kang1 ji4 ， dang1 li4 li4 zheng4 pin2 zi1 xun2 。
- cong2 rong2 feng1 su2 dao4 chun2 gu3 ， zuo4 ke3 yao2 shun4 wu2 jun1 min2 。
- ang2 tou2 yin3 jing3 bu2 kui4 can2 ， xi1 bi4 han4 mo4 kua1 qing1 xin1 。
- xu1 jie1 er4 zhe3 li3 fei1 ge4 ， su2 ru2 wang4 fen1 cheng2 yi4 du4 。
- xue2 cheng2 yong4 wo3 e4 zai4 tian1 ， bu2 yong4 liao2 fu4 gui1 cang2 ke2 。
- ming2 li4 chong3 ru3 shang4 ru2 xu3 ， si3 sheng1 zhi1 bian4 liang2 zu2 tuo1 。
- shen3 zi3 cai2 xiong2 di2 wan4 fu1 ， sheng1 hua2 he2 yu3 qian2 xian2 fu2 。
- jun1 kan4 xi1 ren2 ke3 zhi4 shou3 ， xing2 ruo4 shi4 jing3 zhen1 tu2 gu1 。
- bi4 pao2 lou4 xiang4 shi4 bu4 ru2 ， wang3 wang3 xiong1 ci4 duo1 liang2 tu2 。
- nai3 zhi1 fu4 gui4 ben3 yu2 shi4 ， qiong2 da2 you3 ming4 wu2 sheng1 ju4 。
- jun1 shi1 zhuo2 jue2 le0 wu2 he2 ， wo3 fu4 gan3 ji1 zhong4 yang2 yu2 。
- nan2 feng2 chou4 wei4 tong2 ， mian3 zi3 jin3 jue2 chu1 ， wu2 dai4 sang1 yu2 bu3 dong1 yu2 。

## 注释

## 译文

## 赏析
