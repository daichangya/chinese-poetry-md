---
id: shi-hao-tong-guan-xu-zhi-ji-si-pian
title: 童丱须知 祭祀篇
titlePinyin: tong2 guan4 xu1 zhi1   ji4 si4 pian1
titleSlug: tong-guan-xu-zhi-ji-si-pian
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 文王御家邦，风化必自迩。
- 采繁夫人职，专言奉祭祀。
- 洪惟祖先心，贵得贤后嗣。
- 匪取一时孝，觊其能事死。
- 盖自平生来，功行勤积累。
- 防范不敢违，贻厥作基址。
- 子孙洎有室，懵不知此理。
- 燕饮恣欢谑，口腹纵奢靡。
- 霜降雨露濡，怆惕昧所履。
- 故其临祭时，倦色成跛倚。
- 酣歌或笑呼，愤怒或笞捶。
- 不恤祭如在，大似不得已。
- 祖先必吐之，岂复锡繁祉。
- 我劝世间人，于此莫轻视。
- 春秋祭享间，斋戒先恭己。
- 忧思动哀慕，虔谨具芳美。
- 时物堪荐新，当如奉甘旨。
- 饾饤乎自供，焉可使奴婢。
- 扫除蠲秽杂，涤灌去尘滓。
- 馨香出釜甑，滋味登簠簋。
- 勿为贫故约，勿为富故侈。
- 丰俭或有常，不可变其轨。
- 以此奉吾先，神灵必欢喜。
- 緜緜百世后，余庆何能弭。

## 拼音
- wen2 wang2 yu4 jia1 bang1 ， feng1 hua4 bi4 zi4 er3 。
- cai3 fan2 fu1 ren2 zhi2 ， zhuan1 yan2 feng4 ji4 si4 。
- hong2 wei2 zu3 xian1 xin1 ， gui4 de2 xian2 hou4 si4 。
- fei3 qu3 yi4 shi2 xiao4 ， ji4 qi2 neng2 shi4 si3 。
- gai4 zi4 ping2 sheng1 lai2 ， gong1 xing2 qin2 ji1 lei3 。
- fang2 fan4 bu4 gan3 wei2 ， yi2 jue2 zuo4 ji1 zhi3 。
- zi3 sun1 ji4 you3 shi4 ， meng3 bu4 zhi1 ci3 li3 。
- yan4 yin3 zi4 huan1 xue4 ， kou3 fu4 zong4 she1 mi2 。
- shuang1 jiang4 yu3 lu4 ru2 ， chuang4 ti4 mei4 suo3 lü3 。
- gu4 qi2 lin2 ji4 shi2 ， juan4 se4 cheng2 bo3 yi3 。
- han1 ge1 huo4 xiao4 hu1 ， fen4 nu4 huo4 chi1 chui2 。
- bu2 xu4 ji4 ru2 zai4 ， da4 si4 bu4 de2 yi3 。
- zu3 xian1 bi4 tu3 zhi1 ， qi3 fu4 xi1 fan2 zhi3 。
- wo3 quan4 shi4 jian1 ren2 ， yu2 ci3 mo4 qing1 shi4 。
- chun1 qiu1 ji4 xiang3 jian1 ， zhai1 jie4 xian1 gong1 ji3 。
- you1 si1 dong4 ai1 mu4 ， qian2 jin3 ju4 fang1 mei3 。
- shi2 wu4 kan1 jian4 xin1 ， dang1 ru2 feng4 gan1 zhi3 。
- dou4 ding4 hu1 zi4 gong4 ， yan1 ke3 shi3 nu2 bi4 。
- sao3 chu2 juan1 hui4 za2 ， di2 guan4 qu4 chen2 zi3 。
- xin1 xiang1 chu1 fu3 zeng4 ， zi1 wei4 deng1 fu3 gui3 。
- wu4 wei4 pin2 gu4 yue1 ， wu4 wei4 fu4 gu4 chi3 。
- feng1 jian3 huo4 you3 chang2 ， bu4 ke3 bian4 qi2 gui3 。
- yi3 ci3 feng4 wu2 xian1 ， shen2 ling2 bi4 huan1 xi3 。
- mian2 mian2 bai3 shi4 hou4 ， yu2 qing4 he2 neng2 mi3 。

## 注释

## 译文

## 赏析
