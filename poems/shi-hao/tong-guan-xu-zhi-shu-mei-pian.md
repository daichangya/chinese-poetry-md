---
id: shi-hao-tong-guan-xu-zhi-shu-mei-pian
title: 童丱须知 叔妹篇
titlePinyin: tong2 guan4 xu1 zhi1   shu1 mei4 pian1
titleSlug: tong-guan-xu-zhi-shu-mei-pian
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 妇欲事舅姑，先当和叔妹。
- 叔妹不我和，舅姑生怨憝。
- 伯叔贵依义，崇恩胡可废。
- 晨昏同问安，致敬敛身退。
- 语笑不妄发，正色绝冶态。
- 夜行必以烛，相遇毋盼睐。
- 女妹贵亲暱，唯当尽恩爱。
- 椸枷混衣裳，粧奁同粉黛。
- 威仪俾娴习，纫缝勤教诲。
- 其间有过差，识性须忍耐。
- 伯叔各生子，嬉戏鱼同队。
- 切勿分彼己，爱犹我儿辈。
- 姊妹或归宁，亲戚无阻碍。
- 童稚既抚存，仆妾亦下逮。
- 彼于父母前，岂不知欣戴。
- 遂使高堂言，吾子得贤配。
- 推此厚族党，睦婣居外内。
- 心期在阴德，施惠每韬晦。
- 丧葬乏资财，男女未婚对。
- 称家之有无，彼必怀感佩。
- 岁时馈壶浆，燕享盍簪玳。
- 贫富与贵贱，待之宜一槩。
- 猗欤行此行，妇德无瑕颣。
- 万口并一谈，可贻彤管载。

## 拼音
- fu4 yu4 shi4 jiu4 gu1 ， xian1 dang1 he2 shu1 mei4 。
- shu1 mei4 bu4 wo3 he2 ， jiu4 gu1 sheng1 yuan4 dui4 。
- bo2 shu1 gui4 yi1 yi4 ， chong2 en1 hu2 ke3 fei4 。
- chen2 hun1 tong2 wen4 an1 ， zhi4 jing4 lian3 shen1 tui4 。
- yu3 xiao4 bu2 wang4 fa1 ， zheng4 se4 jue2 ye3 tai4 。
- ye4 xing2 bi4 yi3 zhu2 ， xiang1 yu4 wu2 pan4 lai4 。
- nü3 mei4 gui4 qin1 ni4 ， wei2 dang1 jin4 en1 ai4 。
- yi2 jia1 hun4 yi1 shang0 ， zhuang1 lian2 tong2 fen3 dai4 。
- wei1 yi2 bi3 xian2 xi2 ， ren4 feng4 qin2 jiao4 hui4 。
- qi2 jian1 you3 guo4 cha4 ， shi2 xing4 xu1 ren3 nai4 。
- bo2 shu1 ge4 sheng1 zi3 ， xi1 xi4 yu2 tong2 dui4 。
- qie4 wu4 fen1 bi3 ji3 ， ai4 you2 wo3 er2 bei4 。
- zi3 mei4 huo4 gui1 ning2 ， qin1 qi0 wu2 zu3 ai4 。
- tong2 zhi4 ji4 fu3 cun2 ， pu2 qie4 yi4 xia4 dai3 。
- bi3 yu2 fu4 mu3 qian2 ， qi3 bu4 zhi1 xin1 dai4 。
- sui4 shi3 gao1 tang2 yan2 ， wu2 zi3 de2 xian2 pei4 。
- tui1 ci3 hou4 zu2 dang3 ， mu4 yin1 ju1 wai4 nei4 。
- xin1 qi1 zai4 yin1 de2 ， shi1 hui4 mei3 tao1 hui4 。
- sang1 zang4 fa2 zi1 cai2 ， nan2 nü3 wei4 hun1 dui4 。
- cheng1 jia1 zhi1 you3 wu2 ， bi3 bi4 huai2 gan3 pei4 。
- sui4 shi2 kui4 hu2 jiang1 ， yan4 xiang3 he2 zan1 dai4 。
- pin2 fu4 yu3 gui4 jian4 ， dai4 zhi1 yi2 yi2 gai4 。
- yi1 yu2 xing2 ci3 xing2 ， fu4 de2 wu2 xia2 lei4 。
- wan4 kou3 bing4 yi4 tan2 ， ke3 yi2 tong2 guan3 zai3 。

## 注释

## 译文

## 赏析
