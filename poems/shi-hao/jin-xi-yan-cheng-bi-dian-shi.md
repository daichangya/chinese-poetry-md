---
id: shi-hao-jin-xi-yan-cheng-bi-dian-shi
title: 进锡宴澄碧殿诗
titlePinyin: jin4 xi1 yan4 cheng2 bi4 dian4 shi1
titleSlug: jin-xi-yan-cheng-bi-dian-shi
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 季秋中澣日，淳熙隆四禩。
- 朝回揽辔间，中使俄传旨。
- 少须日转申，宣名陪宴喜。
- 预令扫玉堂，深夜备栖止。
- 悚惧跪承命，走驺亟穿市。
- 绛阙耸皇居，非烟常靡靡。
- 入自东华门，熊罴森爪士。
- 诏许乘肩舆，安徐无跛倚。
- 复古距选德，相望几数里。
- 修廓接云汉，岧嶤灿珠蕊。
- 中途敞金扉，恍若蓬壶里。
- 群山拥苍壁，四顾环弱水。
- 山既日夕佳，水亦湛无滓。
- 冰帘映绮疏，琼殿中央峙。
- 澄碧曜宸奎，神龙争守视。
- 舞蹈上丹墀，天威不违咫。
- 奉觞祈万寿，时蒙一启齿。
- 余波丐鼠腹，酒行不知几。
- 徘徊下瑶席，缓步烦玉趾。
- 从游至清激，锡坐谈名理。
- 泉声韵瑟琴，一洗筝笛耳。
- 皇云万几暇，观书每来此。
- 论道及帝王，直欲齐其轨。
- 尧舜禹汤文，前身无乃是。
- 臣言匪献谀，道实由心起。
- 既然明是心，要在力行尔。
- 登桥釂余罍，饮兴未容已。
- 金莲引双烛，再拜离阶戺。
- 玉音宠谕臣，此会宜有纪。
- 归涂感恩荣，占写忘骫骳。

## 拼音
- ji4 qiu1 zhong1 huan4 ri4 ， chun2 xi1 long2 si4 si4 。
- chao2 hui2 lan3 pei4 jian1 ， zhong1 shi3 e2 chuan2 zhi3 。
- shao3 xu1 ri4 zhuan3 shen1 ， xuan1 ming2 pei2 yan4 xi3 。
- yu4 ling4 sao3 yu4 tang2 ， shen1 ye4 bei4 qi1 zhi3 。
- song3 ju4 gui4 cheng2 ming4 ， zou3 zou1 ji2 chuan1 shi4 。
- jiang4 que1 song3 huang2 ju1 ， fei1 yan1 chang2 mi2 mi2 。
- ru4 zi4 dong1 hua2 men2 ， xiong2 pi2 sen1 zhua3 shi4 。
- zhao4 xu3 cheng2 jian1 yu2 ， an1 xu2 wu2 bo3 yi3 。
- fu4 gu3 ju4 xuan3 de2 ， xiang1 wang4 ji3 shu4 li3 。
- xiu1 kuo4 jie1 yun2 han4 ， tiao2 yao2 can4 zhu1 rui3 。
- zhong1 tu2 chang3 jin1 fei1 ， huang3 ruo4 peng2 hu2 li3 。
- qun2 shan1 yong1 cang1 bi4 ， si4 gu4 huan2 ruo4 shui3 。
- shan1 ji4 ri4 xi1 jia1 ， shui3 yi4 zhan4 wu2 zi3 。
- bing1 lian2 ying4 qi3 shu1 ， qiong2 dian4 zhong1 yang1 zhi4 。
- cheng2 bi4 yao4 chen2 kui2 ， shen2 long2 zheng1 shou3 shi4 。
- wu3 dao3 shang4 dan1 chi2 ， tian1 wei1 bu4 wei2 zhi3 。
- feng4 shang1 qi2 wan4 shou4 ， shi2 meng2 yi4 qi3 chi3 。
- yu2 bo1 gai4 shu3 fu4 ， jiu3 xing2 bu4 zhi1 ji3 。
- pai2 huai2 xia4 yao2 xi2 ， huan3 bu4 fan2 yu4 zhi3 。
- cong2 you2 zhi4 qing1 ji1 ， xi1 zuo4 tan2 ming2 li3 。
- quan2 sheng1 yun4 se4 qin2 ， yi4 xi3 zheng1 di2 er3 。
- huang2 yun2 wan4 ji3 xia2 ， guan1 shu1 mei3 lai2 ci3 。
- lun4 dao4 ji2 di4 wang2 ， zhi2 yu4 qi2 qi2 gui3 。
- yao2 shun4 yu3 tang1 wen2 ， qian2 shen1 wu2 nai3 shi4 。
- chen2 yan2 fei3 xian4 yu2 ， dao4 shi2 you2 xin1 qi3 。
- ji4 ran2 ming2 shi4 xin1 ， yao4 zai4 li4 xing2 er3 。
- deng1 qiao2 jiao4 yu2 lei2 ， yin3 xing1 wei4 rong2 yi3 。
- jin1 lian2 yin3 shuang1 zhu2 ， zai4 bai4 li2 jie1 shi4 。
- yu4 yin1 chong3 yu4 chen2 ， ci3 hui4 yi2 you3 ji4 。
- gui1 tu2 gan3 en1 rong2 ， zhan4 xie3 wang4 wei3 bei4 。

## 注释

## 译文

## 赏析
