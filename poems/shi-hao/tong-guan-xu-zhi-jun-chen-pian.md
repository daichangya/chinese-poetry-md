---
id: shi-hao-tong-guan-xu-zhi-jun-chen-pian
title: 童丱须知 君臣篇
titlePinyin: tong2 guan4 xu1 zhi1   jun1 chen2 pian1
titleSlug: tong-guan-xu-zhi-jun-chen-pian
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浑沌判天地，高卑未相亲。
- 三才欲通贯，中间须有人。
- 人最灵于物，民至愚而神。
- 天地寄聪明，动静必相因。
- 饱食无用心，蚩蚩禽兽均。
- 逸居苟不教，焉能叙彜伦。
- 天地悯此类，是故立君臣。
- 君以圣居上，发政先施仁。
- 臣以贤作辅，法度期持循。
- 圣贤适际会，利泽渐无垠。
- 君或肆酷虐，百姓皆颦呻。
- 君或用忠恕，四海熙如春。
- 臣或进谄谀，陂僻正路堙。
- 臣或善谏诤，君子之道伸。
- 所以委质者，恭敬日恂恂。
- 权幸不敢附，贿赂不足珍。
- 穷达自有命，乌可毁天真。
- 挺然秉中正，于以奉咨询。
- 言必称尧舜，孟氏醇乎醇。
- 从容引当道，纳诲每谆谆。
- 君如语好货，公刘道可遵。
- 居行有积裹，王业肇于豳。
- 君如语好色，太王爱妃嫔。
- 当时无怨旷，后效应驺麟。
- 见牛未见羊，王政此问津。
- 今乐犹古乐，乐在同乎民。
- 卒令归正道，何必批逆鳞。
- 拳拳爱主心，曾莫懈昏晨。
- 谋猷入以告，归美法君陈。
- 善则君所有，过思已自新。
- 况乃有几事，不密则失身。
- 但能持此戒，何愧古臣隣。
- 汉唐德既衰，风俗愈不淳。
- 上下怀猜贰，相视如越秦。
- 上固好自用，下亦非同寅。
- 充员苟爵位，责效蔑涓尘。
- 朝居廊庙上，暮不齿簪绅。
- 呜呼君臣间，何乃如参辰。
- 恭惟我清朝，一德格穹旻。
- 起喜歌声洽，恩覃率土滨。

## 拼音
- hun2 dun4 pan4 tian1 di4 ， gao1 bei1 wei4 xiang1 qin1 。
- san1 cai2 yu4 tong1 guan4 ， zhong1 jian1 xu1 you3 ren2 。
- ren2 zui4 ling2 yu2 wu4 ， min2 zhi4 yu2 er2 shen2 。
- tian1 di4 ji4 cong1 ming0 ， dong4 jing4 bi4 xiang1 yin1 。
- bao3 shi2 wu2 yong4 xin1 ， chi1 chi1 qin2 shou4 jun1 。
- yi4 ju1 gou3 bu2 jiao4 ， yan1 neng2 xu4 yi2 lun2 。
- tian1 di4 min3 ci3 lei4 ， shi4 gu4 li4 jun1 chen2 。
- jun1 yi3 sheng4 ju1 shang4 ， fa1 zheng4 xian1 shi1 ren2 。
- chen2 yi3 xian2 zuo4 fu3 ， fa3 du4 qi1 chi2 xun2 。
- sheng4 xian2 shi4 ji4 hui4 ， li4 ze2 jian4 wu2 yin2 。
- jun1 huo4 si4 ku4 nüe4 ， bai3 xing4 jie1 pin2 shen1 。
- jun1 huo4 yong4 zhong1 shu4 ， si4 hai3 xi1 ru2 chun1 。
- chen2 huo4 jin4 chan3 yu2 ， bei1 pi4 zheng4 lu4 yin1 。
- chen2 huo4 shan4 jian4 zheng4 ， jun1 zi3 zhi1 dao4 shen1 。
- suo3 yi3 wei3 zhi4 zhe3 ， gong1 jing4 ri4 xun2 xun2 。
- quan2 xing4 bu4 gan3 fu4 ， hui4 lu4 bu4 zu2 zhen1 。
- qiong2 da2 zi4 you3 ming4 ， wu1 ke3 hui3 tian1 zhen1 。
- ting3 ran2 bing3 zhong1 zheng4 ， yu2 yi3 feng4 zi1 xun2 。
- yan2 bi4 cheng1 yao2 shun4 ， meng4 shi4 chun2 hu1 chun2 。
- cong2 rong2 yin3 dang1 dao4 ， na4 hui4 mei3 zhun1 zhun1 。
- jun1 ru2 yu3 hao3 huo4 ， gong1 liu2 dao4 ke3 zun1 。
- ju1 xing2 you3 ji1 guo3 ， wang2 ye4 zhao4 yu2 bin1 。
- jun1 ru2 yu3 hao4 se4 ， tai4 wang2 ai4 fei1 pin2 。
- dang1 shi2 wu2 yuan4 kuang4 ， hou4 xiao4 ying4 zou1 lin2 。
- jian4 niu2 wei4 jian4 yang2 ， wang2 zheng4 ci3 wen4 jin1 。
- jin1 le4 you2 gu3 le4 ， le4 zai4 tong2 hu1 min2 。
- zu2 ling4 gui1 zheng4 dao4 ， he2 bi4 pi1 ni4 lin2 。
- quan2 quan2 ai4 zhu3 xin1 ， ceng2 mo4 xie4 hun1 chen2 。
- mou2 you2 ru4 yi3 gao4 ， gui1 mei3 fa3 jun1 chen2 。
- shan4 ze2 jun1 suo3 you3 ， guo4 si1 yi3 zi4 xin1 。
- kuang4 nai3 you3 ji3 shi4 ， bu2 mi4 ze2 shi1 shen1 。
- dan4 neng2 chi2 ci3 jie4 ， he2 kui4 gu3 chen2 lin2 。
- han4 tang2 de2 ji4 shuai1 ， feng1 su2 yu4 bu4 chun2 。
- shang4 xia4 huai2 cai1 er4 ， xiang1 shi4 ru2 yue4 qin2 。
- shang4 gu4 hao3 zi4 yong4 ， xia4 yi4 fei1 tong2 yin2 。
- chong1 yuan2 gou3 jue2 wei4 ， ze2 xiao4 mie4 juan1 chen2 。
- chao2 ju1 lang2 miao4 shang4 ， mu4 bu4 chi3 zan1 shen1 。
- wu1 hu1 jun1 chen2 jian1 ， he2 nai3 ru2 can1 chen2 。
- gong1 wei2 wo3 qing1 chao2 ， yi4 de2 ge2 qiong2 min2 。
- qi3 xi3 ge1 sheng1 qia4 ， en1 qin2 lü4 tu3 bin1 。

## 注释

## 译文

## 赏析
