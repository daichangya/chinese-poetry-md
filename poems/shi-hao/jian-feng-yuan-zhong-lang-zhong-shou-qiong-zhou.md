---
id: shi-hao-jian-feng-yuan-zhong-lang-zhong-shou-qiong-zhou
title: 饯冯圆中郎中守邛州
titlePinyin: jian4 feng2 yuan2 zhong1 lang2 zhong1 shou3 qiong2 zhou1
titleSlug: jian-feng-yuan-zhong-lang-zhong-shou-qiong-zhou
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岷峨秀多士，照乘辉连城。
- 夫君挺奇瑞，梯栈来神京。
- 殿前策三道，光焰摩九精。
- 甲科雄鹭序，四海驰文名。
- 一朝坐璧水，缓辔登蓬瀛。
- 二年作铨总，谈笑流品清。
- 陛对本故事，中间俄一鸣。
- 黼座固色喜，无乃群邪惊。
- 堂堂颇牧论，万古追家声。
- 胡为忽掉头，解组寻归程。
- 帝曰邛筰民，抚字宜烦卿。
- 汝其下膏泽，癯瘠均丰盈。
- 上方宝环赐，迟汝襦袴氓。
- 承平二千石，倚任谁云轻。
- 况复近乡井，正昼锦方荣。
- 过家仍上冢，钲鼓喧双旌。
- 男儿贵行志，岂俟腰金横。
- 风云傥际会，衮绣居槐庭。
- 别酒置客邸，伊嗟未忍倾。
- 所嗟君子外，何独伤离情。

## 拼音
- min2 e2 xiu4 duo1 shi4 ， zhao4 cheng2 hui1 lian2 cheng2 。
- fu1 jun1 ting3 qi2 rui4 ， ti1 zhan4 lai2 shen2 jing1 。
- dian4 qian2 ce4 san1 dao4 ， guang1 yan4 mo2 jiu3 jing1 。
- jia3 ke1 xiong2 lu4 xu4 ， si4 hai3 chi2 wen2 ming2 。
- yi4 chao2 zuo4 bi4 shui3 ， huan3 pei4 deng1 peng2 ying2 。
- er4 nian2 zuo4 quan2 zong3 ， tan2 xiao4 liu2 pin3 qing1 。
- bi4 dui4 ben3 gu4 shi4 ， zhong1 jian1 e2 yi4 ming2 。
- fu3 zuo4 gu4 se4 xi3 ， wu2 nai3 qun2 xie2 jing1 。
- tang2 tang2 po1 mu4 lun4 ， wan4 gu3 zhui1 jia1 sheng1 。
- hu2 wei4 hu1 diao4 tou2 ， jie3 zu3 xun2 gui1 cheng2 。
- di4 yue1 qiong2 zuo2 min2 ， fu3 zi4 yi2 fan2 qing1 。
- ru3 qi2 xia4 gao1 ze2 ， qu2 ji2 jun1 feng1 ying2 。
- shang4 fang1 bao3 huan2 ci4 ， chi2 ru3 ru2 ku4 mang2 。
- cheng2 ping2 er4 qian1 shi2 ， yi3 ren4 shui2 yun2 qing1 。
- kuang4 fu4 jin4 xiang1 jing3 ， zheng4 zhou4 jin3 fang1 rong2 。
- guo4 jia1 reng2 shang4 zhong3 ， zheng1 gu3 xuan1 shuang1 jing1 。
- nan2 er2 gui4 xing2 zhi4 ， qi3 si4 yao1 jin1 heng2 。
- feng1 yun2 tang3 ji4 hui4 ， gun3 xiu4 ju1 huai2 ting2 。
- bie2 jiu3 zhi4 ke4 di3 ， yi1 jie1 wei4 ren3 qing1 。
- suo3 jie1 jun1 zi3 wai4 ， he2 du2 shang1 li2 qing2 。

## 注释

## 译文

## 赏析
