---
id: shi-hao-xin-si-la-yue-xiu-ri-jue-jiang-zhi-gua-zhou-guan-zhan-di-yu-ma-de-jun-fe-fbec2e3a
title: 辛巳腊月休日绝江至瓜洲观战地与马德骏冯圆中二郎中会舟回焦山德骏令嗣始来侍行某偶留金山不获与此游辄和三诗以寄怀时驾至镇江 圆中鹤字韵
titlePinyin: xin1 si4 la4 yue4 xiu1 ri4 jue2 jiang1 zhi4 gua1 zhou1 guan1 zhan4 di4 yu3 ma3 de2 jun4 feng2 yuan2 zhong1 er4 lang2 zhong1 hui4 zhou1 hui2 jiao1 shan1 de2 jun4 ling4 si4 shi3 lai2 shi4 xing2 mou3 ou3 liu2 jin1 shan1 bu2 huo4 yu3 ci3 you2 zhe2 he2 san1 shi1 yi3 ji4 huai2 shi2 jia4 zhi4 zhen4 jiang1   yuan2 zhong1 he4 zi4 yun4
titleSlug: xin-si-la-yue-xiu-ri-jue-jiang-zhi-gua-zhou-guan-zhan-di-yu-ma-de-jun-fe-fbec2e3a
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 轻舠舣江浒，欲作扬州鹤。
- 翩然下中流，隠隠片帆落。
- 两岸阨海口，焦乃居上腭。
- 呀呷受沧溟，余地著万壑。
- 碧瓦差龙鳞，浮图峙麟角。
- 潮回露滩舂，礧砢出坚确。
- 仆碑苍藓余，琬琰在山脚。
- 玉气薰林峦，风烟不萧索。
- 何年王右军，大书此镵凿。
- 遂令卫永辈，千古束高阁。
- 嗟予咫尺许，来往诚大错。
- 頼有三公诗，时时资咀嚼。
- 唯忧赤地旱，兹石或流烁。
- 用汝作霖雨，王言非戏谑。

## 拼音
- qing1 dao1 yi3 jiang1 hu3 ， yu4 zuo4 yang2 zhou1 he4 。
- pian1 ran2 xia4 zhong1 liu2 ， yin3 yin3 pian4 fan1 luo4 。
- liang3 an4 e4 hai3 kou3 ， jiao1 nai3 ju1 shang4 e4 。
- ya0 xia1 shou4 cang1 ming2 ， yu2 di4 zhu4 wan4 he4 。
- bi4 wa3 cha4 long2 lin2 ， fu2 tu2 zhi4 lin2 jiao3 。
- chao2 hui2 lu4 tan1 chong1 ， lei2 luo3 chu1 jian1 que4 。
- pu2 bei1 cang1 xian3 yu2 ， wan3 yan3 zai4 shan1 jiao3 。
- yu4 qi4 xun1 lin2 luan2 ， feng1 yan1 bu4 xiao1 suo3 。
- he2 nian2 wang2 you4 jun1 ， da4 shu1 ci3 chan2 zao2 。
- sui4 ling4 wei4 yong3 bei4 ， qian1 gu3 shu4 gao1 ge2 。
- jie1 yu3 zhi3 chi3 xu3 ， lai2 wang3 cheng2 da4 cuo4 。
- lai4 you3 san1 gong1 shi1 ， shi2 shi2 zi1 ju3 jue2 。
- wei2 you1 chi4 di4 han4 ， zi1 shi2 huo4 liu2 shuo4 。
- yong4 ru3 zuo4 lin2 yu3 ， wang2 yan2 fei1 xi4 xue4 。

## 注释

## 译文

## 赏析
