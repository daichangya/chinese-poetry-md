---
id: shi-hao-you-yi-qian-yun
title: 又依前韵
titlePinyin: you4 yi1 qian2 yun4
titleSlug: you-yi-qian-yun
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 混沌既开辟，溥博分渊泉。
- 其中具明眼，来往类跳圆。
- 惟有诗工夫，可探造化先。
- 研摩到极致，换骨如得仙。
- 上以美教化，下以明性天。
- 元白愧重浊，鲍谢羞轻便。
- 佩剑虽相笑，沈迷乃同船。
- 未登风雅域，为问何因缘。
- 无非警策句，各在诗一偏。
- 我欲窥其奥，晏食宵不眠。
- 观舞悟深旨，曾不及张颠。
- 清新乏奇妙，局束犹拘联。
- 习气未能断，为之乎犹贤。
- 写出多瑕疵，未免拙慈愆。
- 公诗百篇内，浩然志帅全。
- 愈出力愈促，即之俱自然。
- 熟读已成诵，宁待三绝编。
- 如澡银潢水，尘氛俱尽湔。
- 敬当珍此赐，墨迹令常鲜。
- 更许示余帙，泚笔吾须传。

## 拼音
- hun4 dun4 ji4 kai1 pi4 ， pu3 bo2 fen1 yuan1 quan2 。
- qi2 zhong1 ju4 ming2 yan3 ， lai2 wang3 lei4 tiao4 yuan2 。
- wei2 you3 shi1 gong1 fu1 ， ke3 tan4 zao4 hua4 xian1 。
- yan2 mo2 dao4 ji2 zhi4 ， huan4 gu3 ru2 de2 xian1 。
- shang4 yi3 mei3 jiao4 hua4 ， xia4 yi3 ming2 xing4 tian1 。
- yuan2 bai2 kui4 zhong4 zhuo2 ， bao4 xie4 xiu1 qing1 bian4 。
- pei4 jian4 sui1 xiang1 xiao4 ， shen3 mi2 nai3 tong2 chuan2 。
- wei4 deng1 feng1 ya3 yu4 ， wei4 wen4 he2 yin1 yuan2 。
- wu2 fei1 jing3 ce4 ju4 ， ge4 zai4 shi1 yi4 pian1 。
- wo3 yu4 kui1 qi2 ao4 ， yan4 shi2 xiao1 bu4 mian2 。
- guan1 wu3 wu4 shen1 zhi3 ， ceng2 bu4 ji2 zhang1 dian1 。
- qing1 xin1 fa2 qi2 miao4 ， ju2 shu4 you2 ju1 lian2 。
- xi2 qi4 wei4 neng2 duan4 ， wei4 zhi1 hu1 you2 xian2 。
- xie3 chu1 duo1 xia2 ci1 ， wei4 mian3 zhuo1 ci2 qian1 。
- gong1 shi1 bai3 pian1 nei4 ， hao4 ran2 zhi4 shuai4 quan2 。
- yu4 chu1 li4 yu4 cu4 ， ji2 zhi1 ju4 zi4 ran2 。
- shu2 du2 yi3 cheng2 song4 ， ning2 dai4 san1 jue2 bian1 。
- ru2 zao3 yin2 huang2 shui3 ， chen2 fen1 ju4 jin4 jian1 。
- jing4 dang1 zhen1 ci3 ci4 ， mo4 ji4 ling4 chang2 xian1 。
- geng4 xu3 shi4 yu2 zhi4 ， ci3 bi3 wu2 xu1 chuan2 。

## 注释

## 译文

## 赏析
