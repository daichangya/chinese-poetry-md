---
id: shi-hao-ci-yun-yang-chun-zhong
title: 次韵杨醇中
titlePinyin: ci4 yun4 yang2 chun2 zhong1
titleSlug: ci-yun-yang-chun-zhong
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔年居处虽同里，止识荆州面而已。
- 朅来蜗舍细论文，始向灵台见吾子。
- 夜阑相与哦新诗，珠玑璀璨皆英辞。
- 野塘转月梅影瘦，深院风静帘旌垂。
- 策杖园林穷胜事，心远尤惊尘世异。
- 岂唯得助有江山，更却红裙爱文字。
- 金盘磊落百果装，玉壶嘉醑浮清光。
- 坐上风流俱鲍谢，况乃有子无他肠。
- 酒行无算不可数，便欲飞身到仙府。
- 忽然巨轴出长篇，媿我无言参也鲁。
- 笑呼适意谈交情，共听夜鹤鸣空庭。
- 良辰美景赏心处，喜遂四者之难并。
- 却将健句徐推拓，三叹余音见依约。
- 约去辞荣归故乡，赞我纷华滋味薄。
- 次言奎画在蓬门，乞与龙章照眼根。
- 兹我谢氏如获宝，报以琼瑶未足论。
- 我慙辅相初无补，偶尔逢时遇真主。
- 但能奉此翰墨珍，庶若商那因考父。
- 林间稚子献殷勤，只为君知爱厥亲。
- 遗羹美意见方册，今此一举如千钧。
- 君不见皇家已视金銮草，趣君径上长安道。
- 忠臣须取孝子门，空谷行歌驹皎皎。

## 拼音
- xi1 nian2 ju1 chu4 sui1 tong2 li3 ， zhi3 shi2 jing1 zhou1 mian4 er2 yi3 。
- qie4 lai2 wo1 she4 xi4 lun4 wen2 ， shi3 xiang4 ling2 tai2 jian4 wu2 zi3 。
- ye4 lan2 xiang1 yu3 o4 xin1 shi1 ， zhu1 ji1 cui3 can4 jie1 ying1 ci2 。
- ye3 tang2 zhuan3 yue4 mei2 ying3 shou4 ， shen1 yuan4 feng1 jing4 lian2 jing1 chui2 。
- ce4 zhang4 yuan2 lin2 qiong2 sheng4 shi4 ， xin1 yuan3 you2 jing1 chen2 shi4 yi4 。
- qi3 wei2 de2 zhu4 you3 jiang1 shan1 ， geng4 que4 hong2 qun2 ai4 wen2 zi4 。
- jin1 pan2 lei3 luo4 bai3 guo3 zhuang1 ， yu4 hu2 jia1 xu3 fu2 qing1 guang1 。
- zuo4 shang4 feng1 liu2 ju4 bao4 xie4 ， kuang4 nai3 you3 zi3 wu2 ta1 chang2 。
- jiu3 xing2 wu2 suan4 bu4 ke3 shu4 ， bian4 yu4 fei1 shen1 dao4 xian1 fu3 。
- hu1 ran2 ju4 zhou2 chu1 chang2 pian1 ， kui4 wo3 wu2 yan2 can1 ye3 lu3 。
- xiao4 hu1 shi4 yi4 tan2 jiao1 qing2 ， gong4 ting1 ye4 he4 ming2 kong1 ting2 。
- liang2 chen2 mei3 jing3 shang3 xin1 chu4 ， xi3 sui4 si4 zhe3 zhi1 nan2 bing4 。
- que4 jiang1 jian4 ju4 xu2 tui1 tuo4 ， san1 tan4 yu2 yin1 jian4 yi1 yue1 。
- yue1 qu4 ci2 rong2 gui1 gu4 xiang1 ， zan4 wo3 fen1 hua2 zi1 wei4 bao2 。
- ci4 yan2 kui2 hua4 zai4 peng2 men2 ， qi3 yu3 long2 zhang1 zhao4 yan3 gen1 。
- zi1 wo3 xie4 shi4 ru2 huo4 bao3 ， bao4 yi3 qiong2 yao2 wei4 zu2 lun4 。
- wo3 can2 fu3 xiang1 chu1 wu2 bu3 ， ou3 er3 feng2 shi2 yu4 zhen1 zhu3 。
- dan4 neng2 feng4 ci3 han4 mo4 zhen1 ， shu4 ruo4 shang1 na4 yin1 kao3 fu4 。
- lin2 jian1 zhi4 zi3 xian4 yin1 qin2 ， zhi1 wei4 jun1 zhi1 ai4 jue2 qin1 。
- yi2 geng1 mei3 yi4 jian4 fang1 ce4 ， jin1 ci3 yi4 ju3 ru2 qian1 jun1 。
- jun1 bu2 jian4 huang2 jia1 yi3 shi4 jin1 luan2 cao3 ， qu4 jun1 jing4 shang4 chang2 an1 dao4 。
- zhong1 chen2 xu1 qu3 xiao4 zi3 men2 ， kong1 gu3 xing2 ge1 ju1 jiao3 jiao3 。

## 注释

## 译文

## 赏析
