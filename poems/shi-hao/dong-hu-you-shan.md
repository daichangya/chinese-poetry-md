---
id: shi-hao-dong-hu-you-shan
title: 东湖游山
titlePinyin: dong1 hu2 you2 shan1
titleSlug: dong-hu-you-shan
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四明山水天下异，东湖景物尤佳致。
- 古来奇处芜没多，极目空余老苍翠。
- 最称险奥唯福泉，崒嵂万仞摩青天。
- 屹起精蓝名寿圣，松风飒飒泉涓涓。
- 一径崎岖通下水，风物人情更淳美。
- 两椽茅屋何萧然，是即吾庐靠山起。
- 吾尝终日倚阑干，眼界峨峨碧玉攒。
- 有时出户一乘兴，枯筇蜡屐随清湍。
- 攀萝直上上水去，烟霞迤逦僧家路。
- 龙藏虎蛰天地宽，陟岵欷歔空堕泪。
- 次经象坎白云庵，阴崖断谷常青岚。
- 中有村墟号韩岭，渔歌樵斧声相参。
- 陶公霞屿峥嵘出，秀杰緜延数非一。
- 鼈山孤立水中央，规圆不頼人镵刻。
- 地雄山壮泉源豪，七十二溪俱怒涛。
- 截山突屼起六堰，百尺花蹊金石牢。
- 鸣桹掷钓渔艇短，数百成群来往欵。
- 绿蓑青笠苦忘归，细雨斜风浑不管。
- 栖真兰若唯南隅，闻是徐王旧隠居。
- 莲塘十里香风濶，凫鹥㶉𫛶时沉洳。
- 一帆迅抵青山寺，丈室云堂高赑屃。
- 森森松菊蔽村祠，细读刓碑知故事。
- 云是皇朝李使君，濬浊澄清利后人。
- 迄今旱岁頼实利，血食往往长秋春。
- 破雾穿云梯磴滑，石胁山腰徧金刹。
- 濯足清流舒啸长，筼筜十亩清风戛。
- 紫衣道士氏曰朱，高论山前结草庐。
- 客至石坛无俗物，横琴数曲酒一壶。
- 对岸二灵只一苇，依约谁家葬龙耳。
- 夜深踈雨洗遥空，一朵浓云罩山觜。
- 金襕禅老今大颠，坏衲蒲团日坐禅。
- 我行不问西来意，消息还将方寸传。
- 乌石山头滕奥口，泓澄万丈辉星斗。
- 过客谁知此地灵，只闻静夜生龙吼。
- 鉴湖芜没多田畴，临平车马尤喧啾。
- 纷纷未识兹万顷，神仙窟宅合在东南北西陬。
- 周游几千里，此兴犹未已。
- 归来摸写笔不停，大匠从其诮狂斐。

## 拼音
- si4 ming2 shan1 shui3 tian1 xia4 yi4 ， dong1 hu2 jing3 wu4 you2 jia1 zhi4 。
- gu3 lai2 qi2 chu4 wu2 mei2 duo1 ， ji2 mu4 kong4 yu2 lao3 cang1 cui4 。
- zui4 cheng1 xian3 ao4 wei2 fu2 quan2 ， zu2 lü4 wan4 ren4 mo2 qing1 tian1 。
- yi4 qi3 jing1 lan2 ming2 shou4 sheng4 ， song1 feng1 sa4 sa4 quan2 juan1 juan1 。
- yi2 jing4 qi2 qu1 tong1 xia4 shui3 ， feng1 wu4 ren2 qing2 geng4 chun2 mei3 。
- liang3 chuan2 mao2 wu1 he2 xiao1 ran2 ， shi4 ji2 wu2 lu2 kao4 shan1 qi3 。
- wu2 chang2 zhong1 ri4 yi3 lan2 gan1 ， yan3 jie4 e2 e2 bi4 yu4 zan3 。
- you3 shi2 chu1 hu4 yi4 cheng2 xing4 ， ku1 qiong2 la4 ji1 sui2 qing1 tuan1 。
- pan1 luo2 zhi2 shang4 shang4 shui3 qu4 ， yan1 xia2 yi3 li3 seng1 jia1 lu4 。
- long2 cang2 hu3 zhe2 tian1 di4 kuan1 ， zhi4 hu4 xi1 xu1 kong1 duo4 lei4 。
- ci4 jing1 xiang4 kan3 bai2 yun2 an1 ， yin1 ya2 duan4 gu3 chang2 qing1 lan2 。
- zhong1 you3 cun1 xu1 hao4 han2 ling3 ， yu2 ge1 qiao2 fu3 sheng1 xiang1 can1 。
- tao2 gong1 xia2 yu3 zheng1 rong2 chu1 ， xiu4 jie2 mian2 yan2 shu4 fei1 yi1 。
- bie1 shan1 gu1 li4 shui3 zhong1 yang1 ， gui1 yuan2 bu2 lai4 ren2 chan2 ke4 。
- di4 xiong2 shan1 zhuang4 quan2 yuan2 hao2 ， qi1 shi2 er4 xi1 ju4 nu4 tao1 。
- jie2 shan1 tu1 wu4 qi3 liu4 yan4 ， bai3 chi3 hua1 qi1 jin1 shi2 lao2 。
- ming2 lang2 zhi4 diao4 yu2 ting3 duan3 ， shu4 bai3 cheng2 qun2 lai2 wang3 kuan3 。
- lü4 suo1 qing1 li4 ku3 wang4 gui1 ， xi4 yu3 xie2 feng1 hun2 bu4 guan3 。
- qi1 zhen1 lan2 ruo4 wei2 nan2 yu2 ， wen2 shi4 xu2 wang2 jiu4 yin3 ju1 。
- lian2 tang2 shi2 li3 xiang1 feng1 kuo4 ， fu2 yi1 㶉 𫛶 shi2 chen2 ru4 。
- yi4 fan1 xun4 di3 qing1 shan1 si4 ， zhang4 shi4 yun2 tang2 gao1 bi4 xi4 。
- sen1 sen1 song1 ju2 bi4 cun1 ci2 ， xi4 du2 wan2 bei1 zhi1 gu4 shi4 。
- yun2 shi4 huang2 chao2 li3 shi3 jun1 ， jun4 zhuo2 cheng2 qing1 li4 hou4 ren2 。
- qi4 jin1 han4 sui4 lai4 shi2 li4 ， xue4 shi2 wang3 wang3 chang2 qiu1 chun1 。
- po4 wu4 chuan1 yun2 ti1 deng4 hua2 ， shi2 xie2 shan1 yao1 bian4 jin1 cha4 。
- zhuo2 zu2 qing1 liu2 shu1 xiao4 chang2 ， yun2 dang1 shi2 mu3 qing1 feng1 jia2 。
- zi3 yi1 dao4 shi4 shi4 yue1 zhu1 ， gao1 lun4 shan1 qian2 jie2 cao3 lu2 。
- ke4 zhi4 shi2 tan2 wu2 su2 wu4 ， heng2 qin2 shu4 qu3 jiu3 yi4 hu2 。
- dui4 an4 er4 ling2 zhi1 yi4 wei3 ， yi1 yue1 shui2 jia1 zang4 long2 er3 。
- ye4 shen1 shu1 yu3 xi3 yao2 kong1 ， yi4 duo3 nong2 yun2 zhao4 shan1 zi1 。
- jin1 lan2 chan2 lao3 jin1 da4 dian1 ， huai4 na4 pu2 tuan2 ri4 zuo4 chan2 。
- wo3 xing2 bu2 wen4 xi1 lai2 yi4 ， xiao1 xi1 hai2 jiang1 fang1 cun4 chuan2 。
- wu1 shi2 shan1 tou2 teng2 ao4 kou3 ， hong2 cheng2 wan4 zhang4 hui1 xing1 dou4 。
- guo4 ke4 shui2 zhi1 ci3 di4 ling2 ， zhi1 wen2 jing4 ye4 sheng1 long2 hou3 。
- jian4 hu2 wu2 mei2 duo1 tian2 chou2 ， lin2 ping2 che1 ma3 you2 xuan1 jiu1 。
- fen1 fen1 wei4 shi2 zi1 wan4 qing3 ， shen2 xian1 ku1 zhai2 he2 zai4 dong1 nan2 bei3 xi1 zou1 。
- zhou1 you2 ji3 qian1 li3 ， ci3 xing1 you2 wei4 yi3 。
- gui1 lai2 mo1 xie3 bi3 bu4 ting2 ， da4 jiang4 cong2 qi2 qiao4 kuang2 fei3 。

## 注释

## 译文

## 赏析
