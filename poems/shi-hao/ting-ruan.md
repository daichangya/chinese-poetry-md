---
id: shi-hao-ting-ruan
title: 听阮
titlePinyin: ting1 ruan3
titleSlug: ting-ruan
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 水晶宫殿黄金阙，玉斧修成大圆月。
- 漆光照胆毛发寒，依约峰峦见林樾。
- 谁人于此安四弦，流水高山寄清越。
- 初如孤鹤唳蓝田，渐若群鸾舞丹穴。
- 踈踈夜雨滴秋阶，忽然雪竹空岩折。
- 世间万态不可穷，弦中有口俱能说。
- 锦瑟华年过眼休，枯桐已为伯牙绝。
- 是间真意亘千古，千古仲容名不灭。
- 人生俯仰天地内，瞬息百年同一阅。
- 请君姑置是非事，来凭云窗听高洁。

## 拼音
- shui3 jing1 gong1 dian4 huang2 jin1 que1 ， yu4 fu3 xiu1 cheng2 da4 yuan2 yue4 。
- qi1 guang1 zhao4 dan3 mao2 fa4 han2 ， yi1 yue1 feng1 luan2 jian4 lin2 yue4 。
- shui2 ren2 yu2 ci3 an1 si4 xian2 ， liu2 shui3 gao1 shan1 ji4 qing1 yue4 。
- chu1 ru2 gu1 he4 li4 lan2 tian2 ， jian4 ruo4 qun2 luan2 wu3 dan1 xue2 。
- shu1 shu1 ye4 yu3 di1 qiu1 jie1 ， hu1 ran2 xue3 zhu2 kong1 yan2 zhe2 。
- shi4 jian1 wan4 tai4 bu4 ke3 qiong2 ， xian2 zhong1 you3 kou3 ju4 neng2 shuo1 。
- jin3 se4 hua2 nian2 guo4 yan3 xiu1 ， ku1 tong2 yi3 wei4 bo2 ya2 jue2 。
- shi4 jian1 zhen1 yi4 gen4 qian1 gu3 ， qian1 gu3 zhong4 rong2 ming2 bu2 mie4 。
- ren2 sheng1 fu3 yang3 tian1 di4 nei4 ， shun4 xi1 bai3 nian2 tong2 yi2 yue4 。
- qing3 jun1 gu1 zhi4 shi4 fei1 shi4 ， lai2 ping2 yun2 chuang1 ting1 gao1 jie2 。

## 注释

## 译文

## 赏析
