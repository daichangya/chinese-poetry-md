---
id: shi-hao-you-xi-hu-fen-yun-de-yao-zi
title: 游西湖分韵得要字
titlePinyin: you2 xi1 hu2 fen1 yun4 de2 yao4 zi4
titleSlug: you-xi-hu-fen-yun-de-yao-zi
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 儒生纸上争攻剽，传癖书痴等贻诮。
- 不然利海竞锥刀，或向名场羡华要。
- 纷纷臧谷两亡羊，说以西湖却头掉。
- 西湖自倚倾城姿，肯与西施角年少。
- 品题定价有前贤，陈迹班班犹可吊。
- 试因休沐许寻盟，浄洗缁尘一登眺。
- 身疑孤星破浮云，心逐惊猱走空峤。
- 野竹万个秋声虚，败荷十里香风妙。
- 凌霄金刹梵仙居，怪石嶙峋余万窍。
- 高敷桂子浥新黄，好傍长枝发清啸。
- 老禅林外熟蹲鸱，双耳不闻天使召。
- 行行欲问处士桥，路转忽逢水仙庙。
- 未羞菊蕊荐芳馨，一盏寒泉敢先釂。
- 翩翩沙鸟没苍烟，红蓼丹枫舞斜照。
- 急呼艇子泛漪涟，正欲渡间狎渔钓。
- 同行磊落三数公，嘉此襟期非素料。
- 襞牋吟写乐游诗，愈使西湖有光耀。
- 伊余同赋却忘言，了知造物工相撩。
- 千古游人安在哉，城郭山林归一窖。
- 会须象罔得玄珠，可免小儿轻侮笑。

## 拼音
- ru2 sheng1 zhi3 shang4 zheng1 gong1 piao1 ， chuan2 pi3 shu1 chi1 deng3 yi2 qiao4 。
- bu4 ran2 li4 hai3 jing4 zhui1 dao1 ， huo4 xiang4 ming2 chang3 xian4 hua2 yao4 。
- fen1 fen1 zang1 gu3 liang3 wang2 yang2 ， shuo1 yi3 xi1 hu2 que4 tou2 diao4 。
- xi1 hu2 zi4 yi3 qing1 cheng2 zi1 ， ken3 yu3 xi1 shi1 jiao3 nian2 shao4 。
- pin3 ti2 ding4 jia4 you3 qian2 xian2 ， chen2 ji4 ban1 ban1 you2 ke3 diao4 。
- shi4 yin1 xiu1 mu4 xu3 xun2 meng2 ， jing4 xi3 zi1 chen2 yi4 deng1 tiao4 。
- shen1 yi2 gu1 xing1 po4 fu2 yun2 ， xin1 zhu2 jing1 nao2 zou3 kong1 qiao2 。
- ye3 zhu2 wan4 ge4 qiu1 sheng1 xu1 ， bai4 he2 shi2 li3 xiang1 feng1 miao4 。
- ling2 xiao1 jin1 cha4 fan4 xian1 ju1 ， guai4 shi2 lin2 xun2 yu2 wan4 qiao4 。
- gao1 fu1 gui4 zi3 yi4 xin1 huang2 ， hao3 bang4 chang2 zhi1 fa1 qing1 xiao4 。
- lao3 chan2 lin2 wai4 shu2 dun1 chi1 ， shuang1 er3 bu4 wen2 tian1 shi3 zhao4 。
- xing2 xing2 yu4 wen4 chu3 shi4 qiao2 ， lu4 zhuan3 hu1 feng2 shui3 xian1 miao4 。
- wei4 xiu1 ju2 rui3 jian4 fang1 xin1 ， yi4 zhan3 han2 quan2 gan3 xian1 jiao4 。
- pian1 pian1 sha1 niao3 mei2 cang1 yan1 ， hong2 liao3 dan1 feng1 wu3 xie2 zhao4 。
- ji2 hu1 ting3 zi3 fan4 yi1 lian2 ， zheng4 yu4 du4 jian1 xia2 yu2 diao4 。
- tong2 hang2 lei3 luo4 san1 shu4 gong1 ， jia1 ci3 jin1 qi1 fei1 su4 liao4 。
- bi4 jian1 yin2 xie3 le4 you2 shi1 ， yu4 shi3 xi1 hu2 you3 guang1 yao4 。
- yi1 yu2 tong2 fu4 que4 wang4 yan2 ， liao3 zhi1 zao4 wu4 gong1 xiang1 liao2 。
- qian1 gu3 you2 ren2 an1 zai4 zai1 ， cheng2 guo1 shan1 lin2 gui1 yi1 jiao4 。
- hui4 xu1 xiang4 wang3 de2 xuan2 zhu1 ， ke3 mian3 xiao3 er2 qing1 wu3 xiao4 。

## 注释

## 译文

## 赏析
