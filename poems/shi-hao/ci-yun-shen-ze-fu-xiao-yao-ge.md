---
id: shi-hao-ci-yun-shen-ze-fu-xiao-yao-ge
title: 次韵沈泽夫逍遥歌
titlePinyin: ci4 yun4 shen3 ze2 fu1 xiao1 yao2 ge1
titleSlug: ci-yun-shen-ze-fu-xiao-yao-ge
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 在昔蒙庄有至言，万物逍遥天地间。
- 大鹏斥鷃异禀赋，随性奚假人防闲。
- 怒飞未觉宇宙隘，决起那知世界宽。
- 洪纤有量莫相越，智巧不用常优闲。
- 默观万化尽如许，脱悟此理行非艰。
- 但当涵养取深造，工夫祇在澄心源。
- 心源澄寂固能应，视彼所寓皆居安。
- 佳哉蒙庄岂诞妄，所得实自吾孔颜。
- 远则兼善非附势，穷而独处非左计。
- 陋巷箪瓢依圣师，何殊禹稷游平世。
- 修仙欲生成大幻，佞佛欲死是干慧。
- 死生之说本同归，原始当求一言契。
- 了知吾道出世间，学渚深流不思济。
- 遂令前辈薄后人，直谓轲死真无继。
- 此生造化曷可轻，勿为名利思营营。
- 吹嘘呼吸勤吐纳，导引致寿先熊经。
- 后枯正藉一溉力，且使既老身康宁。
- 向上更须观一著，一之所起犹未形。
- 从渠海岱自更貌，何止一阅三千龄。
- 守一还期守真一，真一诚通能事毕。
- 吾之所取进乎技，解牛中得养生术。

## 拼音
- zai4 xi1 meng2 zhuang1 you3 zhi4 yan2 ， wan4 wu4 xiao1 yao2 tian1 di4 jian1 。
- da4 peng2 chi4 yan4 yi4 bing3 fu4 ， sui2 xing4 xi1 jia3 ren2 fang2 xian2 。
- nu4 fei1 wei4 jue2 yu3 zhou4 ai4 ， jue2 qi3 na4 zhi1 shi4 jie4 kuan1 。
- hong2 xian1 you3 liang2 mo4 xiang1 yue4 ， zhi4 qiao3 bu2 yong4 chang2 you1 xian2 。
- mo4 guan1 wan4 hua4 jin4 ru2 xu3 ， tuo1 wu4 ci3 li3 xing2 fei1 jian1 。
- dan4 dang1 han2 yang3 qu3 shen1 zao4 ， gong1 fu1 qi2 zai4 cheng2 xin1 yuan2 。
- xin1 yuan2 cheng2 ji4 gu4 neng2 ying4 ， shi4 bi3 suo3 yu4 jie1 ju1 an1 。
- jia1 zai1 meng2 zhuang1 qi3 dan4 wang4 ， suo3 de2 shi2 zi4 wu2 kong3 yan2 。
- yuan3 ze2 jian1 shan4 fei1 fu4 shi4 ， qiong2 er2 du2 chu3 fei1 zuo3 ji4 。
- lou4 xiang4 dan1 piao2 yi1 sheng4 shi1 ， he2 shu1 yu3 ji4 you2 ping2 shi4 。
- xiu1 xian1 yu4 sheng1 cheng2 da4 huan4 ， ning4 fo2 yu4 si3 shi4 gan1 hui4 。
- si3 sheng1 zhi1 shuo1 ben3 tong2 gui1 ， yuan2 shi3 dang1 qiu2 yi4 yan2 qi4 。
- liao3 zhi1 wu2 dao4 chu1 shi4 jian1 ， xue2 zhu3 shen1 liu2 bu4 si1 ji4 。
- sui4 ling4 qian2 bei4 bao2 hou4 ren2 ， zhi2 wei4 ke1 si3 zhen1 wu2 ji4 。
- ci3 sheng1 zao4 hua4 he2 ke3 qing1 ， wu4 wei4 ming2 li4 si1 ying2 ying2 。
- chui1 xu1 hu1 xi1 qin2 tu3 na4 ， dao3 yin3 zhi4 shou4 xian1 xiong2 jing1 。
- hou4 ku1 zheng4 jie4 yi2 gai4 li4 ， qie3 shi3 ji4 lao3 shen1 kang1 ning2 。
- xiang4 shang4 geng4 xu1 guan1 yi2 zhu4 ， yi1 zhi1 suo3 qi3 you2 wei4 xing2 。
- cong2 qu2 hai3 dai4 zi4 geng4 mao4 ， he2 zhi3 yi2 yue4 san1 qian1 ling2 。
- shou3 yi1 hai2 qi1 shou3 zhen1 yi1 ， zhen1 yi4 cheng2 tong1 neng2 shi4 bi4 。
- wu2 zhi1 suo3 qu3 jin4 hu1 ji4 ， jie3 niu2 zhong1 de2 yang3 sheng1 shu4 。

## 注释

## 译文

## 赏析
