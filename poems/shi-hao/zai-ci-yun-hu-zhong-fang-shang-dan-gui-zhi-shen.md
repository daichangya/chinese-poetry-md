---
id: shi-hao-zai-ci-yun-hu-zhong-fang-shang-dan-gui-zhi-shen
title: 再次韵胡中方赏丹桂之什
titlePinyin: zai4 ci4 yun4 hu2 zhong1 fang1 shang3 dan1 gui4 zhi1 shen2
titleSlug: zai-ci-yun-hu-zhong-fang-shang-dan-gui-zhi-shen
author: 史浩
authorPinyin: shi3 hao4
authorSlug: shi-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鄮峰老子双瞳碧，已悟人间空是色。
- 群花四季作芳菲，一笑观之如不识。
- 有时斗酒沽十千，狂歌烂醉群花前。
- 红红白白自妖艳，谁曾着口论媸妍。
- 惟闻丹桂藏青蒨，清芬正满姮娥殿。
- 却思一见无由缘，但写奇标在团扇。
- 忽闻移本下吾乡，此愿端知合得偿。
- 园工玉斧与换骨，坐使凡种皆天香。
- 先皇得之植禁地，饫赏钧天动仙吹。
- 高烧凤蜡类星繁，正恐夜深花欲睡。
- 于今哀戚徧幽明，鼎湖仙驾超尘氛。
- 遗髯注想文王囿，玉阑佳气徒氤氲。
- 胡君真材一二数，他日补天慕娲女。
- 正欲攀枝效郗诜，会看声名飞海宇。
- 雄篇拂地如锵金，俊逸清新洗我心。
- 怪底斯人掉头不肯住，明年射策君门去。

## 拼音
- mao4 feng1 lao3 zi3 shuang1 tong2 bi4 ， yi3 wu4 ren2 jian1 kong1 shi4 se4 。
- qun2 hua1 si4 ji4 zuo4 fang1 fei1 ， yi2 xiao4 guan1 zhi1 ru2 bu4 shi2 。
- you3 shi2 dou4 jiu3 gu1 shi2 qian1 ， kuang2 ge1 lan4 zui4 qun2 hua1 qian2 。
- hong2 hong2 bai2 bai2 zi4 yao1 yan4 ， shui2 ceng2 zhe0 kou3 lun4 chi1 yan2 。
- wei2 wen2 dan1 gui4 zang4 qing1 qian4 ， qing1 fen1 zheng4 man3 heng2 e2 dian4 。
- que4 si1 yi2 jian4 wu2 you2 yuan2 ， dan4 xie3 qi2 biao1 zai4 tuan2 shan4 。
- hu1 wen2 yi2 ben3 xia4 wu2 xiang1 ， ci3 yuan4 duan1 zhi1 he2 de2 chang2 。
- yuan2 gong1 yu4 fu3 yu3 huan4 gu3 ， zuo4 shi3 fan2 zhong3 jie1 tian1 xiang1 。
- xian1 huang2 de2 zhi1 zhi2 jin4 di4 ， yu4 shang3 jun1 tian1 dong4 xian1 chui1 。
- gao1 shao1 feng4 la4 lei4 xing1 fan2 ， zheng4 kong3 ye4 shen1 hua1 yu4 shui4 。
- yu2 jin1 ai1 qi1 bian4 you1 ming2 ， ding3 hu2 xian1 jia4 chao1 chen2 fen1 。
- yi2 ran2 zhu4 xiang3 wen2 wang2 you4 ， yu4 lan2 jia1 qi4 tu2 yin1 yun1 。
- hu2 jun1 zhen1 cai2 yi1 er4 shu4 ， ta1 ri4 bu3 tian1 mu4 wa1 nü3 。
- zheng4 yu4 pan1 zhi1 xiao4 chi1 shen1 ， hui4 kan4 sheng1 ming2 fei1 hai3 yu3 。
- xiong2 pian1 fu2 di4 ru2 qiang1 jin1 ， jun4 yi4 qing1 xin1 xi3 wo3 xin1 。
- guai4 di3 si1 ren2 diao4 tou2 bu4 ken3 zhu4 ， ming2 nian2 she4 ce4 jun1 men2 qu4 。

## 注释

## 译文

## 赏析
