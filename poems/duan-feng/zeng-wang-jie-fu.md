---
id: duan-feng-zeng-wang-jie-fu
title: 赠王介甫
titlePinyin: zeng4 wang2 jie4 fu3
titleSlug: zeng-wang-jie-fu
author: 段缝
authorPinyin: duan4 feng4
authorSlug: duan-feng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 溪桥久废湮，竹树半欹侧。
- 梦寻六代尘，老构一椽宅。
- 谁知江令门，犹倒山公舄。
- 霸气消旧朝，歌声慨陈迹。
- 鼎族昔繁华，荒径今岑寂。
- 愿言辟榛芜，重与开景色。
- 石叠云自生，渠凿流不息。
- 我幸卜公邻，望衡步咫尺。
- 晨夕惬素心，把臂共悦怿。
- 西崦带烟樵，南埭钓水食。
- 底事忧怦怦，相将爱惕惕。
- 或筑吟诗坛，或设谈经席。
- 焉知才不才，聊各适其适。
- 岸帻豁眼界，挥麈吐胸臆。
- 陇晴许扶鸠，水涨可𣏾鹢。
- 嗒然得丧忘，往事莫凄恻。
- 佳会不可常，岁月岂抛掷。
- 蒙庄頼妻贤，渊明空子责。
- 弱木手自栽，勿徒嗟立壁。
- 滋培待其成，斧削工师职。
- 更为广轩亭，左右支图籍。
- 钟山挹爽来，烟鸟纷若织。
- 绿菘篱下采，金尊池上涤。
- 此盟更岁寒，一笑星发白。
- 筯力如未尽，尚能越阡陌。

## 拼音
- xi1 qiao2 jiu3 fei4 yan1 ， zhu2 shu4 ban4 qi1 ce4 。
- meng4 xun2 liu4 dai4 chen2 ， lao3 gou4 yi4 chuan2 zhai2 。
- shui2 zhi1 jiang1 ling4 men2 ， you2 dao3 shan1 gong1 xi4 。
- ba4 qi4 xiao1 jiu4 chao2 ， ge1 sheng1 kai3 chen2 ji4 。
- ding3 zu2 xi1 fan2 hua2 ， huang1 jing4 jin1 cen2 ji4 。
- yuan4 yan2 pi4 zhen1 wu2 ， zhong4 yu3 kai1 jing3 se4 。
- shi2 die2 yun2 zi4 sheng1 ， qu2 zao2 liu2 bu4 xi1 。
- wo3 xing4 bu3 gong1 lin2 ， wang4 heng2 bu4 zhi3 chi3 。
- chen2 xi1 qie4 su4 xin1 ， ba3 bi4 gong4 yue4 yi4 。
- xi1 yan1 dai4 yan1 qiao2 ， nan2 dai4 diao4 shui3 shi2 。
- di3 shi4 you1 peng1 peng1 ， xiang1 jiang1 ai4 ti4 ti4 。
- huo4 zhu4 yin2 shi1 tan2 ， huo4 she4 tan2 jing1 xi2 。
- yan1 zhi1 cai2 bu0 cai2 ， liao2 ge4 shi4 qi2 shi4 。
- an4 ze2 huo1 yan3 jie4 ， hui1 zhu3 tu3 xiong1 yi4 。
- long3 qing2 xu3 fu2 jiu1 ， shui3 zhang3 ke3 𣏾 yi4 。
- da1 ran2 de2 sang4 wang4 ， wang3 shi4 mo4 qi1 ce4 。
- jia1 hui4 bu4 ke3 chang2 ， sui4 yue4 qi3 pao1 zhi4 。
- meng2 zhuang1 lai4 qi1 xian2 ， yuan1 ming2 kong4 zi0 ze2 。
- ruo4 mu4 shou3 zi4 zai1 ， wu4 tu2 jie1 li4 bi4 。
- zi1 pei2 dai4 qi2 cheng2 ， fu3 xiao1 gong1 shi1 zhi2 。
- geng4 wei2 guang3 xuan1 ting2 ， zuo3 you4 zhi1 tu2 ji2 。
- zhong1 shan1 yi4 shuang3 lai2 ， yan1 niao3 fen1 ruo4 zhi1 。
- lü4 song1 li2 xia4 cai3 ， jin1 zun1 chi2 shang4 di2 。
- ci3 meng2 geng4 sui4 han2 ， yi2 xiao4 xing1 fa1 bai2 。
- zhu4 li4 ru2 wei4 jin4 ， shang4 neng2 yue4 qian1 mo4 。

## 注释

## 译文

## 赏析
