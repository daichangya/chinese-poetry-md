---
id: lin-xi-yi-ti-da-mo-du-lu-tu
title: 题达磨渡芦图
titlePinyin: ti2 da2 mo2 du4 lu2 tu2
titleSlug: ti-da-mo-du-lu-tu
author: 林希逸
authorPinyin: lin2 xi1 yi4
authorSlug: lin-xi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白头浪中碧眼胡，赤脚笑踏雁衔芦。
- 太平寺主不知我，观音后身谁诳渠。
- 是身如幻本来空，偶然游戏非神通。
- 当年涉海向震旦，扁舟本与商胡同。
- 君不见壶丘弟子御风飞，犹有所待周笑之。
- 又不见横抛锡杖渡水僧，回瞻黄檗称大乘。
- 此胡法器更奇在，何曾以此为圣解。
- 萧郎不悟义不留，却要时人略惊怪。
- 异时埋骨寄熊耳，万里西归提只履。
- 忽从葱岭遇宋云，雅意依然今日是。
- 此图谁笔面如活，客来却咏凌波袜。
- 若将底事比渠侬，老胡暗中定羞杀。

## 拼音
- bai2 tou2 lang4 zhong1 bi4 yan3 hu2 ， chi4 jiao3 xiao4 ta4 yan4 xian2 lu2 。
- tai4 ping2 si4 zhu3 bu4 zhi1 wo3 ， guan1 yin1 hou4 shen1 shui2 kuang2 qu2 。
- shi4 shen1 ru2 huan4 ben3 lai2 kong1 ， ou3 ran2 you2 xi4 fei1 shen2 tong1 。
- dang1 nian2 she4 hai3 xiang4 zhen4 dan4 ， pian1 zhou1 ben3 yu3 shang1 hu2 tong4 。
- jun1 bu2 jian4 hu2 qiu1 di4 zi3 yu4 feng1 fei1 ， you2 you3 suo3 dai4 zhou1 xiao4 zhi1 。
- you4 bu2 jian4 heng2 pao1 xi1 zhang4 du4 shui3 seng1 ， hui2 zhan1 huang2 bo4 cheng1 da4 cheng2 。
- ci3 hu2 fa3 qi4 geng4 qi2 zai4 ， he2 ceng2 yi3 ci3 wei4 sheng4 jie3 。
- xiao1 lang2 bu2 wu4 yi4 bu4 liu2 ， que4 yao4 shi2 ren2 lüe4 jing1 guai4 。
- yi4 shi2 mai2 gu3 ji4 xiong2 er3 ， wan4 li3 xi1 gui1 ti2 zhi1 lü3 。
- hu1 cong2 cong1 ling3 yu4 song4 yun2 ， ya3 yi4 yi1 ran2 jin1 ri4 shi4 。
- ci3 tu2 shui2 bi3 mian4 ru2 huo2 ， ke4 lai2 que4 yong3 ling2 bo1 wa4 。
- ruo4 jiang1 di3 shi4 bi3 qu2 nong2 ， lao3 hu2 an4 zhong1 ding4 xiu1 sha1 。

## 注释

## 译文

## 赏析
