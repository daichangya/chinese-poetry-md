---
id: lin-xi-yi-he-hou-cun-ming-huang-an-le-tu-ge
title: 和后村明皇按乐图歌
titlePinyin: he2 hou4 cun1 ming2 huang2 an4 le4 tu2 ge1
titleSlug: he-hou-cun-ming-huang-an-le-tu-ge
author: 林希逸
authorPinyin: lin2 xi1 yi4
authorSlug: lin-xi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 芙蓉帐暖春觉迟，玉笛真人恣荒嬉。
- 弄权宰相杨与李，老奴将军专北司。
- 延秋门外目未覩，宫中但教霓裳舞。
- 薛王沉醉寿王醒，天公自击催花鼓。
- 锦鸡索鬭金笼疏，宝马登床伶走趋。
- 只愁海棠睡不足，肯信渔阳有反书。
- 青娥阿㜮发种种，海上依然髻斜拥。
- 游魂血污纵得归，不伴君王行蜀陇。
- 周郎此笔妙殊常，琛台初见惜匆忙。
- 重来把玩转烛许，十年去我春堂堂。
- 按图雅欲谈遗事，西墅无人谁考异。
- 少公锦卷长公题，共说少公各挥泪。

## 拼音
- fu2 rong2 zhang4 nuan3 chun1 jue2 chi2 ， yu4 di2 zhen1 ren2 zi4 huang1 xi1 。
- nong4 quan2 zai3 xiang4 yang2 yu3 li3 ， lao3 nu2 jiang1 jun1 zhuan1 bei3 si1 。
- yan2 qiu1 men2 wai4 mu4 wei4 du3 ， gong1 zhong1 dan4 jiao4 ni2 chang2 wu3 。
- xue1 wang2 chen2 zui4 shou4 wang2 xing3 ， tian1 gong1 zi4 ji1 cui1 hua1 gu3 。
- jin3 ji1 suo3 dou4 jin1 long2 shu1 ， bao3 ma3 deng1 chuang2 ling2 zou3 qu1 。
- zhi1 chou2 hai3 tang2 shui4 bu4 zu2 ， ken3 xin4 yu2 yang2 you3 fan3 shu1 。
- qing1 e2 a1 㜮 fa1 zhong3 zhong3 ， hai3 shang4 yi1 ran2 ji4 xie2 yong1 。
- you2 hun2 xue4 wu1 zong4 de2 gui1 ， bu2 ban4 jun1 wang2 xing2 shu3 long3 。
- zhou1 lang2 ci3 bi3 miao4 shu1 chang2 ， chen1 tai2 chu1 jian4 xi1 cong1 mang2 。
- chong2 lai2 ba3 wan2 zhuan3 zhu2 xu3 ， shi2 nian2 qu4 wo3 chun1 tang2 tang2 。
- an4 tu2 ya3 yu4 tan2 yi2 shi4 ， xi1 shu4 wu2 ren2 shui2 kao3 yi4 。
- shao3 gong1 jin3 juan4 chang2 gong1 ti2 ， gong4 shuo1 shao3 gong1 ge4 hui1 lei4 。

## 注释

## 译文

## 赏析
