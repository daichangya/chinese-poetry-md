---
id: lin-xi-yi-xi-xiao-mei-wan-ling-fu-ou-gong-bai-tu
title: 戏效梅宛陵赋欧公白兔
titlePinyin: xi4 xiao4 mei2 wan3 ling2 fu4 ou1 gong1 bai2 tu4
titleSlug: xi-xiao-mei-wan-ling-fu-ou-gong-bai-tu
author: 林希逸
authorPinyin: lin2 xi1 yi4
authorSlug: lin-xi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 毛虫虽小著仙籍，云渠千岁皆化白。
- 中山山中衣褐徒，生长何年换颜色。
- 岂其孕育自卯宫，又是金公付精魄。
- 渠宗学孔非学朱，拔毛不蕲供书册。
- 老蒙将军纵猎时，遁向何方为窟宅。
- 纷纷尔后更几秦，避世甘心餐苦柏。
- 明时作意始出来，五岳遍游无定迹。
- 多生曾识六一仙，知道瑯琊有新刻。
- 要寻此碑龟与螭，何事乃被滁人得。
- 滁人知渠慕醉翁，翁归已在云霞中。
- 期翁千岁亦如汝，殷勤远致提金笼。
- 传夸瑞物遍都邑，倡和千篇模写工。
- 翁携入直金銮殿，渠应自比广寒宫。
- 寄声树下捣药者，汝伴嫦娥我伴公。

## 拼音
- mao2 chong2 sui1 xiao3 zhu4 xian1 ji2 ， yun2 qu2 qian1 sui4 jie1 hua4 bai2 。
- zhong1 shan1 shan1 zhong1 yi1 he4 tu2 ， sheng1 zhang3 he2 nian2 huan4 yan2 se4 。
- qi3 qi2 yun4 yu4 zi4 mao3 gong1 ， you4 shi4 jin1 gong1 fu4 jing1 po4 。
- qu2 zong1 xue2 kong3 fei1 xue2 zhu1 ， ba2 mao2 bu4 qi2 gong4 shu1 ce4 。
- lao3 meng2 jiang1 jun1 zong4 lie4 shi2 ， dun4 xiang4 he2 fang1 wei4 ku1 zhai2 。
- fen1 fen1 er3 hou4 geng4 ji3 qin2 ， bi4 shi4 gan1 xin1 can1 ku3 bai3 。
- ming2 shi2 zuo4 yi4 shi3 chu1 lai2 ， wu3 yue4 bian4 you2 wu2 ding4 ji4 。
- duo1 sheng1 ceng2 shi2 liu4 yi1 xian1 ， zhi1 dao4 lang2 ya2 you3 xin1 ke4 。
- yao4 xun2 ci3 bei1 gui1 yu3 chi1 ， he2 shi4 nai3 bei4 chu2 ren2 de2 。
- chu2 ren2 zhi1 qu2 mu4 zui4 weng1 ， weng1 gui1 yi3 zai4 yun2 xia2 zhong1 。
- qi1 weng1 qian1 sui4 yi4 ru2 ru3 ， yin1 qin2 yuan3 zhi4 ti2 jin1 long2 。
- chuan2 kua1 rui4 wu4 bian4 dou1 yi4 ， chang4 he2 qian1 pian1 mo2 xie3 gong1 。
- weng1 xie2 ru4 zhi2 jin1 luan2 dian4 ， qu2 ying4 zi4 bi3 guang3 han2 gong1 。
- ji4 sheng1 shu4 xia4 dao3 yao4 zhe3 ， ru3 ban4 chang2 e2 wo3 ban4 gong1 。

## 注释

## 译文

## 赏析
