---
id: lin-xi-yi-du-huang-shi
title: 读黄诗
titlePinyin: du2 huang2 shi1
titleSlug: du-huang-shi
author: 林希逸
authorPinyin: lin2 xi1 yi4
authorSlug: lin-xi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生所敬涪江翁，知翁不独哦诗工。
- 逍遥颇学漆园吏，下笔纵横法略同。
- 自言锦机织锦手，兴寄每有离骚风。
- 内篇外篇手分别，冥搜所到真奇绝。
- 颉颃韩柳追庄骚，笔意尤工是晚节。
- 两苏而下秦晁张，闭门觅句陈履常。
- 当时姓名比明月，文莫如苏诗则黄。
- 黔南日月老宾送，白头去作宜州梦。
- 官楼家乘谁得之，那知珠玉无散遗。
- 生前忍苦琢诗句，飘泊不忧无死处。
- 今人更病语太奇，哀公不遇今犹故。

## 拼音
- wo3 sheng1 suo3 jing4 fu2 jiang1 weng1 ， zhi1 weng1 bu4 du2 o4 shi1 gong1 。
- xiao1 yao2 po1 xue2 qi1 yuan2 li4 ， xia4 bi3 zong4 heng2 fa3 lüe4 tong2 。
- zi4 yan2 jin3 ji1 zhi1 jin3 shou3 ， xing1 ji4 mei3 you3 li2 sao1 feng1 。
- nei4 pian1 wai4 pian1 shou3 fen1 bie2 ， ming2 sou1 suo3 dao4 zhen1 qi2 jue2 。
- jie2 hang2 han2 liu3 zhui1 zhuang1 sao1 ， bi3 yi4 you2 gong1 shi4 wan3 jie2 。
- liang3 su1 er2 xia4 qin2 chao2 zhang1 ， bi4 men2 mi4 ju4 chen2 lü3 chang2 。
- dang1 shi2 xing4 ming2 bi3 ming2 yue4 ， wen2 mo4 ru2 su1 shi1 ze2 huang2 。
- qian2 nan2 ri4 yue4 lao3 bin1 song4 ， bai2 tou2 qu4 zuo4 yi2 zhou1 meng4 。
- guan1 lou2 jia1 cheng2 shui2 de2 zhi1 ， na4 zhi1 zhu1 yu4 wu2 san4 yi2 。
- sheng1 qian2 ren3 ku3 zhuo2 shi1 ju4 ， piao1 bo2 bu4 you1 wu2 si3 chu4 。
- jin1 ren2 geng4 bing4 yu3 tai4 qi2 ， ai1 gong1 bu2 yu4 jin1 you2 gu4 。

## 注释

## 译文

## 赏析
