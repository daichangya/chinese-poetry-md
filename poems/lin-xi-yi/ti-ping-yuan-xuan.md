---
id: lin-xi-yi-ti-ping-yuan-xuan
title: 题平远轩
titlePinyin: ti2 ping2 yuan3 xuan1
titleSlug: ti-ping-yuan-xuan
author: 林希逸
authorPinyin: lin2 xi1 yi4
authorSlug: lin-xi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伊昔营此窗，眼前颇有趣。
- 往来多胜流，必和壁间句。
- 人事一凄凉，窗亦不如故。
- 旧诗无一存，谁复闯其户。
- 新来改作之，好景欣再遇。
- 清溪漾浅流，长松列古路。
- 高下见青山，浓淡云来去。
- 西斋平远名，移以扁其处。
- 我闼纳八荒，令人心领悟。
- 星垂平野诗，云征远游赋。
- 倚栏拍手歌，百盏吸琼露。

## 拼音
- yi1 xi1 ying2 ci3 chuang1 ， yan3 qian2 po1 you3 qu4 。
- wang3 lai2 duo1 sheng4 liu2 ， bi4 he2 bi4 jian1 ju4 。
- ren2 shi4 yi4 qi1 liang2 ， chuang1 yi4 bu4 ru2 gu4 。
- jiu4 shi1 wu2 yi4 cun2 ， shui2 fu4 chuang3 qi2 hu4 。
- xin1 lai2 gai3 zuo4 zhi1 ， hao3 jing3 xin1 zai4 yu4 。
- qing1 xi1 yang4 qian3 liu2 ， chang2 song1 lie4 gu3 lu4 。
- gao1 xia4 jian4 qing1 shan1 ， nong2 dan4 yun2 lai2 qu4 。
- xi1 zhai1 ping2 yuan3 ming2 ， yi2 yi3 bian3 qi2 chu4 。
- wo3 ta4 na4 ba1 huang1 ， ling4 ren2 xin1 ling3 wu4 。
- xing1 chui2 ping2 ye3 shi1 ， yun2 zheng1 yuan3 you2 fu4 。
- yi3 lan2 pai1 shou3 ge1 ， bai3 zhan3 xi1 qiong2 lu4 。

## 注释

## 译文

## 赏析
