---
id: lin-xi-yi-du-shi
title: 读史
titlePinyin: du2 shi3
titleSlug: du-shi
author: 林希逸
authorPinyin: lin2 xi1 yi4
authorSlug: lin-xi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有人读史不读经，史在目前经杳冥。
- 有人读经不读史，经有道腴史泥滓。
- 我云经史无异同，八窗八面俱玲珑。
- 经为律兮史为案，古来已断与未断。
- 是贤是圣何世无，贤圣身全此身散。
- 既息而消消又息，便是先天后天易。
- 何祸非福吉非凶，何成非毁始非终。
- 西麟绝笔汉纪凤，晋马食曹江化龙。
- 千龄万载事不尽，总是禅机与道锋。
- 乃知庞眉太史有眼目，一家自作新机轴。
- 至今史法有凭据，残书断纪收成束。
- 拘儒足足笑杀人，白头苦向河汾续。

## 拼音
- you3 ren2 du2 shi3 bu4 du2 jing1 ， shi3 zai4 mu4 qian2 jing1 yao3 ming2 。
- you3 ren2 du2 jing1 bu4 du2 shi3 ， jing1 you3 dao4 yu2 shi3 ni2 zi3 。
- wo3 yun2 jing1 shi3 wu2 yi4 tong2 ， ba1 chuang1 ba1 mian4 ju4 ling2 long2 。
- jing1 wei4 lü4 xi1 shi3 wei4 an4 ， gu3 lai2 yi3 duan4 yu3 wei4 duan4 。
- shi4 xian2 shi4 sheng4 he2 shi4 wu2 ， xian2 sheng4 shen1 quan2 ci3 shen1 san4 。
- ji4 xi1 er2 xiao1 xiao1 you4 xi1 ， bian4 shi4 xian1 tian1 hou4 tian1 yi4 。
- he2 huo4 fei1 fu2 ji2 fei1 xiong1 ， he2 cheng2 fei1 hui3 shi3 fei1 zhong1 。
- xi1 lin2 jue2 bi3 han4 ji4 feng4 ， jin4 ma3 shi2 cao2 jiang1 hua4 long2 。
- qian1 ling2 wan4 zai3 shi4 bu2 jin4 ， zong3 shi4 chan2 ji1 yu3 dao4 feng1 。
- nai3 zhi1 pang2 mei2 tai4 shi3 you3 yan3 mu4 ， yi4 jia1 zi4 zuo4 xin1 ji1 zhou2 。
- zhi4 jin1 shi3 fa3 you3 ping2 ju4 ， can2 shu1 duan4 ji4 shou1 cheng2 shu4 。
- ju1 ru2 zu2 zu2 xiao4 sha1 ren2 ， bai2 tou2 ku3 xiang4 he2 fen2 xu4 。

## 注释

## 译文

## 赏析
