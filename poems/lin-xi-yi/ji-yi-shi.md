---
id: lin-xi-yi-ji-yi-shi
title: 纪异诗
titlePinyin: ji4 yi4 shi1
titleSlug: ji-yi-shi
author: 林希逸
authorPinyin: lin2 xi1 yi4
authorSlug: lin-xi-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城中醮龙龙苦蛰，城门夜开八人入。
- 粤从东关煽喊呀，飞烟卷作半空霞。
- 祝融熛怒咋齿牙，彤幢绛旆纷要遮。
- 扶桑剥落喧撑叉，两岸炮焦几百家。
- 当时诸校阵阵来，传呼数里声如雷。
- 州官令严兵官急，斤斧镵锄勾绠集。
- 其奈枯河无沈汁，炎曹横恣玄冥詟。
- 天虽有泪不敢泣，千人万人瞠眼立。
- 扑之愈张听自戢，就中那得十数椽。
- 败壁穿穴簷瓦悬，四围灰烬渠岿然。
- 邻人惊怪一郡传，扫街老妪今几年。
- 只身穷独头如绵，家无一孔破絮缠。
- 只余一棺候弃捐，以此吁天天见怜。
- 幽明之理岂眇绵，天在屋头非虚言。
- 陆浑山火虽富妍，无所劝戒何足编，惜渠不遇昌黎仙。

## 拼音
- cheng2 zhong1 jiao4 long2 long2 ku3 zhe2 ， cheng2 men2 ye4 kai1 ba1 ren2 ru4 。
- yue4 cong2 dong1 guan1 shan1 han3 ya0 ， fei1 yan1 juan4 zuo4 ban4 kong1 xia2 。
- zhu4 rong2 biao1 nu4 za3 chi3 ya2 ， tong2 zhuang4 jiang4 pei4 fen1 yao4 zhe1 。
- fu2 sang1 bao1 luo4 xuan1 cheng1 cha1 ， liang3 an4 pao4 jiao1 ji3 bai3 jia1 。
- dang1 shi2 zhu1 xiao4 zhen4 zhen4 lai2 ， chuan2 hu1 shu4 li3 sheng1 ru2 lei2 。
- zhou1 guan1 ling4 yan2 bing1 guan1 ji2 ， jin1 fu3 chan2 chu2 gou1 geng3 ji2 。
- qi2 nai4 ku1 he2 wu2 shen3 zhi1 ， yan2 cao2 heng2 zi4 xuan2 ming2 zhe2 。
- tian1 sui1 you3 lei4 bu4 gan3 qi4 ， qian1 ren2 wan4 ren2 cheng1 yan3 li4 。
- pu1 zhi1 yu4 zhang1 ting1 zi4 ji2 ， jiu4 zhong1 na4 de2 shi2 shu4 chuan2 。
- bai4 bi4 chuan1 xue2 yan2 wa3 xuan2 ， si4 wei2 hui1 jin4 qu2 kui1 ran2 。
- lin2 ren2 jing1 guai4 yi2 jun4 chuan2 ， sao3 jie1 lao3 yu4 jin1 ji3 nian2 。
- zhi1 shen1 qiong2 du2 tou2 ru2 mian2 ， jia1 wu2 yi4 kong3 po4 xu4 chan2 。
- zhi1 yu2 yi4 guan1 hou4 qi4 juan1 ， yi3 ci3 xu1 tian1 tian1 jian4 lian2 。
- you1 ming2 zhi1 li3 qi3 miao3 mian2 ， tian1 zai4 wu1 tou2 fei1 xu1 yan2 。
- lu4 hun2 shan1 huo3 sui1 fu4 yan2 ， wu2 suo3 quan4 jie4 he2 zu2 bian1 ， xi1 qu2 bu2 yu4 chang1 li2 xian1 。

## 注释

## 译文

## 赏析
