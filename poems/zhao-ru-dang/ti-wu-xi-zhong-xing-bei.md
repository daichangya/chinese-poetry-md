---
id: zhao-ru-dang-ti-wu-xi-zhong-xing-bei
title: 题浯溪中兴碑
titlePinyin: ti2 wu2 xi1 zhong1 xing1 bei1
titleSlug: ti-wu-xi-zhong-xing-bei
author: 赵汝譡
authorPinyin: zhao4 ru3 dang3
authorSlug: zhao-ru-dang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 苍崖插浯溪，清涨湿元颂。
- 费墨合屋高，千年此安用。
- 鲸翻天宝末，云滃朔方众。
- 还都迎上皇，呜咽抱余痛。
- 两宫重宴乐，万国尽朝贡。
- 当时纪成功，小雅见微讽。
- 颜公发劲画，金玉相错综。
- 我于碑刻间，众羽得孤凤。
- 艰危人物难，忠烈鬼神重。
- 摹取挂野堂，英风凛生栋。

## 拼音
- cang1 ya2 cha1 wu2 xi1 ， qing1 zhang3 shi1 yuan2 song4 。
- fei4 mo4 he2 wu1 gao1 ， qian1 nian2 ci3 an1 yong4 。
- jing1 fan1 tian1 bao3 mo4 ， yun2 weng3 shuo4 fang1 zhong4 。
- hai2 dou1 ying2 shang4 huang2 ， wu1 yan4 bao4 yu2 tong4 。
- liang3 gong1 zhong4 yan4 le4 ， wan4 guo2 jin4 chao2 gong4 。
- dang1 shi2 ji4 cheng2 gong1 ， xiao3 ya3 jian4 wei1 feng3 。
- yan2 gong1 fa1 jin4 hua4 ， jin1 yu4 xiang1 cuo4 zong1 。
- wo3 yu2 bei1 ke4 jian1 ， zhong4 yu3 de2 gu1 feng4 。
- jian1 wei1 ren2 wu4 nan2 ， zhong1 lie4 gui3 shen2 zhong4 。
- mo2 qu3 gua4 ye3 tang2 ， ying1 feng1 lin3 sheng1 dong4 。

## 注释

## 译文

## 赏析
