---
id: zhao-ru-dang-gao-wen-miao
title: 高文庙
titlePinyin: gao1 wen2 miao4
titleSlug: gao-wen-miao
author: 赵汝譡
authorPinyin: zhao4 ru3 dang3
authorSlug: zhao-ru-dang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 盛朝陵谷远，遗庙林麓长。
- 美哉汉二君，百世常流光。
- 功高拯涂炭，德盛敦农桑。
- 兴礼表儒化，授经恢士方。
- 尽令秦网坏，汔复周道康。
- 下国崇明祀，令人荐嘉尝。
- 豆笾列臣佐，冠佩参侯王。
- 苍发商山中，素编谷城傍。
- 曾云绛灌辈，敢厕萧曹行。
- 奇才洛阳子，抱策意激扬。
- 兰芷吊沉汨，风沙叹游湘。
- 遇合从古难，赋骚空自伤。
- 逮平袭衰绪，终献委绝纲。
- 罔念开承初，巍巍炎祚昌。
- 阶庭上藓迹，祝史陈椒浆。
- 跪起敢不敬，咏歌独无忘。

## 拼音
- sheng4 chao2 ling2 gu3 yuan3 ， yi2 miao4 lin2 lu4 chang2 。
- mei3 zai1 han4 er4 jun1 ， bai3 shi4 chang2 liu2 guang1 。
- gong1 gao1 zheng3 tu2 tan4 ， de2 sheng4 dun1 nong2 sang1 。
- xing1 li3 biao3 ru2 hua4 ， shou4 jing1 hui1 shi4 fang1 。
- jin4 ling4 qin2 wang3 huai4 ， qi4 fu4 zhou1 dao4 kang1 。
- xia4 guo2 chong2 ming2 si4 ， ling4 ren2 jian4 jia1 chang2 。
- dou4 bian1 lie4 chen2 zuo3 ， guan1 pei4 can1 hou2 wang2 。
- cang1 fa1 shang1 shan1 zhong1 ， su4 bian1 gu3 cheng2 bang4 。
- ceng2 yun2 jiang4 guan4 bei4 ， gan3 ce4 xiao1 cao2 xing2 。
- qi2 cai2 luo4 yang2 zi3 ， bao4 ce4 yi4 ji1 yang2 。
- lan2 zhi3 diao4 chen2 mi4 ， feng1 sha1 tan4 you2 xiang1 。
- yu4 he2 cong2 gu3 nan2 ， fu4 sao1 kong1 zi4 shang1 。
- dai3 ping2 xi2 shuai1 xu4 ， zhong1 xian4 wei3 jue2 gang1 。
- wang3 nian4 kai1 cheng2 chu1 ， wei1 wei1 yan2 zuo4 chang1 。
- jie1 ting2 shang4 xian3 ji4 ， zhu4 shi3 chen2 jiao1 jiang1 。
- gui4 qi3 gan3 bu2 jing4 ， yong3 ge1 du2 wu2 wang4 。

## 注释

## 译文

## 赏析
