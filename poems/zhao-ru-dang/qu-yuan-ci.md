---
id: zhao-ru-dang-qu-yuan-ci
title: 屈原祠
titlePinyin: qu1 yuan2 ci2
titleSlug: qu-yuan-ci
author: 赵汝譡
authorPinyin: zhao4 ru3 dang3
authorSlug: zhao-ru-dang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忠深独逢尤，怨极翻作歌。
- 岂云嗜好异，奈此芳洁何。
- 郢都值末造，听惑贤佞讹。
- 令尹专国事，君王信秦和。
- 内思谋谏尽，旁困谗嫉多。
- 秉道身必斥，徇时则同波。
- 我生帝降直，臣节安敢颇。
- 痛心易激烈，危步难逶迤。
- 忍观宗绪坠，去复念本柯。
- 采藻或涧滨，茹芝亦岩阿。
- 下将从彭咸，终已投汨罗。
- 湘水碧湛湛，湘山鬰峩峩。
- 昔存怀沙恨，今见垂纶过。
- 仲夏草树蕃，初华粲莲荷。
- 禅栖寄幽祀，羁思发长哦。
- 风雅尚遗音，景宋寖殊科。
- 远游一感叹，白首留江沱。

## 拼音
- zhong1 shen1 du2 feng2 you2 ， yuan4 ji2 fan1 zuo4 ge1 。
- qi3 yun2 shi4 hao4 yi4 ， nai4 ci3 fang1 jie2 he2 。
- ying3 dou1 zhi2 mo4 zao4 ， ting1 huo4 xian2 ning4 e2 。
- ling4 yin3 zhuan1 guo2 shi4 ， jun1 wang2 xin4 qin2 he2 。
- nei4 si1 mou2 jian4 jin4 ， pang2 kun4 chan2 ji2 duo1 。
- bing3 dao4 shen1 bi4 chi4 ， xun4 shi2 ze2 tong2 bo1 。
- wo3 sheng1 di4 jiang4 zhi2 ， chen2 jie2 an1 gan3 po1 。
- tong4 xin1 yi4 ji1 lie4 ， wei1 bu4 nan2 wei1 yi2 。
- ren3 guan1 zong1 xu4 zhui4 ， qu4 fu4 nian4 ben3 ke1 。
- cai3 zao3 huo4 jian4 bin1 ， ru2 zhi1 yi4 yan2 a1 。
- xia4 jiang1 cong2 peng2 xian2 ， zhong1 yi3 tou2 mi4 luo2 。
- xiang1 shui3 bi4 zhan4 zhan4 ， xiang1 shan1 yu4 e2 e2 。
- xi1 cun2 huai2 sha1 hen4 ， jin1 jian4 chui2 lun2 guo4 。
- zhong4 xia4 cao3 shu4 fan1 ， chu1 hua2 can4 lian2 he2 。
- chan2 qi1 ji4 you1 si4 ， ji1 si1 fa1 chang2 o4 。
- feng1 ya3 shang4 yi2 yin1 ， jing3 song4 jin4 shu1 ke1 。
- yuan3 you2 yi4 gan3 tan4 ， bai2 shou3 liu2 jiang1 tuo2 。

## 注释

## 译文

## 赏析
