---
id: zhu-nai-feng-ti-zhou-nan-zhong-zheng-zi-suo-cang-yan-li-ben-hua-su-li-bie
title: 奉题周南仲正字所藏阎立本画苏李别
titlePinyin: feng4 ti2 zhou1 nan2 zhong4 zheng4 zi4 suo3 cang2 yan2 li4 ben3 hua4 su1 li3 bie2
titleSlug: feng-ti-zhou-nan-zhong-zheng-zi-suo-cang-yan-li-ben-hua-su-li-bie
author: 朱鼐
authorPinyin: zhu1 nai4
authorSlug: zhu-nai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 少卿昔在河梁别，执手踟蹰不能发。
- 万古初传五字诗，努力相期在明德。
- 子卿海上毡为食，故人朅来重相觌。
- 不觉看羊度岁年，却因射鴈传消息。
- 人间此是长别离，少卿在虏子卿归。
- 归欤尚握汉臣节，留者永衣胡人衣。
- 天长地阔半尺绢，满眼云愁风景变。
- 一人仰叫头脱冠，一人横涕袖著面。
- 阎君国相称画师，未必想像能尔奇。
- 前身恐是胡妇子，曾见两公分袂时。

## 拼音
- shao3 qing1 xi1 zai4 he2 liang2 bie2 ， zhi2 shou3 chi2 chu2 bu4 neng2 fa1 。
- wan4 gu3 chu1 chuan2 wu3 zi4 shi1 ， nu3 li4 xiang1 qi1 zai4 ming2 de2 。
- zi3 qing1 hai3 shang4 zhan1 wei4 shi2 ， gu4 ren2 qie4 lai2 zhong4 xiang1 di2 。
- bu4 jue2 kan4 yang2 du4 sui4 nian2 ， que4 yin1 she4 yan4 chuan2 xiao1 xi1 。
- ren2 jian1 ci3 shi4 chang2 bie2 li2 ， shao3 qing1 zai4 lu3 zi3 qing1 gui1 。
- gui1 yu2 shang4 wo4 han4 chen2 jie2 ， liu2 zhe3 yong3 yi1 hu2 ren2 yi1 。
- tian1 chang2 di4 kuo4 ban4 chi3 juan4 ， man3 yan3 yun2 chou2 feng1 jing3 bian4 。
- yi4 ren2 yang3 jiao4 tou2 tuo1 guan1 ， yi4 ren2 heng2 ti4 xiu4 zhu4 mian4 。
- yan2 jun1 guo2 xiang1 chen4 hua4 shi1 ， wei4 bi4 xiang3 xiang4 neng2 er3 qi2 。
- qian2 shen1 kong3 shi4 hu2 fu4 zi3 ， ceng2 jian4 liang3 gong1 fen1 mei4 shi2 。

## 注释

## 译文

## 赏析
