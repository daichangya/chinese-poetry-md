---
id: dai-shu-lun-fu-zhou-dui-shi-hou-song-wai-sheng-song-gai-gui-rao-zhou-jin-shi-cheng-s-b2710e39
title: 抚州对事后送外生宋垓归饶州觐侍呈上姊夫
titlePinyin: fu3 zhou1 dui4 shi4 hou4 song4 wai4 sheng1 song4 gai1 gui1 rao2 zhou1 jin4 shi4 cheng2 shang4 zi3 fu1
titleSlug: fu-zhou-dui-shi-hou-song-wai-sheng-song-gai-gui-rao-zhou-jin-shi-cheng-s-b2710e39
author: 戴叔伦
authorPinyin: dai4 shu1 lun2
authorSlug: dai-shu-lun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 淮汴初丧乱，蒋山烽火起。与君随亲族，奔迸辞故里。
- 京口附商客，海门正狂风。忧心不敢住，夜发惊浪中。
- 云开方见日，潮尽炉峰出。石壁转棠阴，鄱阳寄茅室。
- 淹留三十年，分种越人田。骨肉无半在，乡园犹未旋。
- 尔家习文艺，旁究天人际。父子自相传，优游聊卒岁。
- 学成不求达，道胜那厌贫。时入闾巷醉，好是羲皇人。
- 顷因物役牵，偶逐簪组辈。谤书喧朝市，抚己惭浅昧。
- 世业大小礼，近通颜谢诗。念渠还领会，非敢独为师。

## 拼音
- huai2 bian4 chu1 sang1 luan4 ， jiang3 shan1 feng1 huo3 qi3 。 yu3 jun1 sui2 qin1 zu2 ， ben1 beng4 ci2 gu4 li3 。
- jing1 kou3 fu4 shang1 ke4 ， hai3 men2 zheng4 kuang2 feng1 。 you1 xin1 bu4 gan3 zhu4 ， ye4 fa1 jing1 lang4 zhong1 。
- yun2 kai1 fang1 jian4 ri4 ， chao2 jin4 lu2 feng1 chu1 。 shi2 bi4 zhuan3 tang2 yin1 ， po2 yang2 ji4 mao2 shi4 。
- yan1 liu2 san1 shi2 nian2 ， fen1 zhong3 yue4 ren2 tian2 。 gu3 rou4 wu2 ban4 zai4 ， xiang1 yuan2 you2 wei4 xuan2 。
- er3 jia1 xi2 wen2 yi4 ， pang2 jiu1 tian1 ren2 ji4 。 fu4 zi3 zi4 xiang1 chuan2 ， you1 you2 liao2 zu2 sui4 。
- xue2 cheng2 bu4 qiu2 da2 ， dao4 sheng4 na4 yan4 pin2 。 shi2 ru4 lü2 xiang4 zui4 ， hao3 shi4 xi1 huang2 ren2 。
- qing3 yin1 wu4 yi4 qian1 ， ou3 zhu2 zan1 zu3 bei4 。 bang4 shu1 xuan1 chao2 shi4 ， fu3 ji3 can2 qian3 mei4 。
- shi4 ye4 da4 xiao3 li3 ， jin4 tong1 yan2 xie4 shi1 。 nian4 qu2 hai2 ling3 hui4 ， fei1 gan3 du2 wei4 shi1 。

## 注释

## 译文

## 赏析
