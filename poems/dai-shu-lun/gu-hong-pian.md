---
id: dai-shu-lun-gu-hong-pian
title: 孤鸿篇
titlePinyin: gu1 hong2 pian1
titleSlug: gu-hong-pian
author: 戴叔伦
authorPinyin: dai4 shu1 lun2
authorSlug: dai-shu-lun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 江上双飞鸿，饮啄行相随。翔风一何厉，中道伤其雌。
- 顾影明月下，哀鸣声正悲。已无矰缴患，岂乏稻粱资。
- 嗈嗈慕俦匹，远集清江湄。中有孤文鹓，翩翩好容仪。
- 共欣相知遇，毕志同栖迟。野田鸱鸮鸟，相妒复相疑。
- 鸿志不汝较，奋翼起高飞。焉随腐鼠欲，负此云霄期。

## 拼音
- jiang1 shang4 shuang1 fei1 hong2 ， yin3 zhuo2 xing2 xiang1 sui2 。 xiang2 feng1 yi4 he2 li4 ， zhong1 dao4 shang1 qi2 ci2 。
- gu4 ying3 ming2 yue4 xia4 ， ai1 ming2 sheng1 zheng4 bei1 。 yi3 wu2 zeng1 jiao3 huan4 ， qi3 fa2 dao4 liang2 zi1 。
- yong1 yong1 mu4 chou2 pi3 ， yuan3 ji2 qing1 jiang1 mei2 。 zhong1 you3 gu1 wen2 yuan1 ， pian1 pian1 hao3 rong2 yi2 。
- gong4 xin1 xiang1 zhi1 yu4 ， bi4 zhi4 tong2 qi1 chi2 。 ye3 tian2 chi1 xiao1 niao3 ， xiang1 du4 fu4 xiang1 yi2 。
- hong2 zhi4 bu4 ru3 jiao4 ， fen4 yi4 qi3 gao1 fei1 。 yan1 sui2 fu3 shu3 yu4 ， fu4 ci3 yun2 xiao1 qi1 。

## 注释

## 译文

## 赏析
