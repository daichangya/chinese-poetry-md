---
id: zuo-wei-hui-zhi-shu
title: 会侄书
titlePinyin: hui4 zhi2 shu1
titleSlug: hui-zhi-shu
author: 左纬
authorPinyin: zuo3 wei3
authorSlug: zuo-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨宣和末，群凶聚韦羌。
- 一朝逻巡尉，州县皆皇皇。
- 居民弃家走，元稚纷抢攘。
- 我时遭劫逐，与子空相望。
- 及兹建炎始，叛卒起钱塘。
- 初闻杀长吏，寻亦及冠裳。
- 死者不为怪，生者反异常。
- 子在贼围中，不知存与亡。
- 出处虽异域，阽危多备尝。
- 骨肉非不亲，患难各自当。
- 回思见贼日，岂谓免杀伤。
- 安知出深壁，犹得还故乡。
- 争言不死状，失声惊四旁。
- 余生偶然遂，万事皆可忘。
- 会我试新秫，放怀坐中堂。
- 庭梧露踳碧，砌菊风催黄。
- 年华意未晚，蟋蟀已近床。
- 对此复何待，五觞至十觞。
- 歌声咽寒月，舞袖破夜霜。
- 岂无少年态，一醉乃尔狂。
- 此徒为酒使，酒力安得长。
- 灯影照鬓髪，百忧在中肠。
- 干戈时未息，盗贼势益张。
- 与子归何处，相看两茫茫。

## 拼音
- yi4 zuo2 xuan1 he2 mo4 ， qun2 xiong1 ju4 wei2 qiang1 。
- yi4 chao2 luo2 xun2 wei4 ， zhou1 xian4 jie1 huang2 huang2 。
- ju1 min2 qi4 jia1 zou3 ， yuan2 zhi4 fen1 qiang3 rang3 。
- wo3 shi2 zao1 jie2 zhu2 ， yu3 zi3 kong1 xiang1 wang4 。
- ji2 zi1 jian4 yan2 shi3 ， pan4 zu2 qi3 qian2 tang2 。
- chu1 wen2 sha1 chang2 li4 ， xun2 yi4 ji2 guan1 shang0 。
- si3 zhe3 bu2 wei4 guai4 ， sheng1 zhe3 fan3 yi4 chang2 。
- zi3 zai4 zei2 wei2 zhong1 ， bu4 zhi1 cun2 yu3 wang2 。
- chu1 chu4 sui1 yi4 yu4 ， yan2 wei1 duo1 bei4 chang2 。
- gu3 rou4 fei1 bu4 qin1 ， huan4 nan4 ge4 zi4 dang1 。
- hui2 si1 jian4 zei2 ri4 ， qi3 wei4 mian3 sha1 shang1 。
- an1 zhi1 chu1 shen1 bi4 ， you2 de2 hai2 gu4 xiang1 。
- zheng1 yan2 bu4 si3 zhuang4 ， shi1 sheng1 jing1 si4 pang2 。
- yu2 sheng1 ou3 ran2 sui4 ， wan4 shi4 jie1 ke3 wang4 。
- hui4 wo3 shi4 xin1 shu2 ， fang4 huai2 zuo4 zhong1 tang2 。
- ting2 wu2 lu4 chuan3 bi4 ， qi4 ju2 feng1 cui1 huang2 。
- nian2 hua2 yi4 wei4 wan3 ， xi1 shuai4 yi3 jin4 chuang2 。
- dui4 ci3 fu4 he2 dai4 ， wu3 shang1 zhi4 shi2 shang1 。
- ge1 sheng1 yan4 han2 yue4 ， wu3 xiu4 po4 ye4 shuang1 。
- qi3 wu2 shao4 nian2 tai4 ， yi2 zui4 nai3 er3 kuang2 。
- ci3 tu2 wei4 jiu3 shi3 ， jiu3 li4 an1 de2 chang2 。
- deng1 ying3 zhao4 bin4 fa4 ， bai3 you1 zai4 zhong1 chang2 。
- gan1 ge1 shi2 wei4 xi1 ， dao4 zei2 shi4 yi4 zhang1 。
- yu3 zi3 gui1 he2 chu4 ， xiang1 kan4 liang3 mang2 mang2 。

## 注释

## 译文

## 赏析
