---
id: zuo-wei-da-guan-wu-zi-qiu-qi-yue-da-yu-hong-shui-bao-cheng-ji-zhi-ben-jue-tai-sh-9dcadbaa
title: 大观戊子秋七月大雨洪水薄城几至奔决太守李公出祷城上即刻雨止水势为杀而民获免焉因叙其所见为古体诗五十韵且言台之城不可不修也
titlePinyin: da4 guan1 wu4 zi3 qiu1 qi1 yue4 da4 yu3 hong2 shui3 bao2 cheng2 ji3 zhi4 ben1 jue2 tai4 shou3 li3 gong1 chu1 dao3 cheng2 shang4 ji2 ke4 yu3 zhi3 shui3 shi4 wei4 sha1 er2 min2 huo4 mian3 yan1 yin1 xu4 qi2 suo3 jian4 wei4 gu3 ti3 shi1 wu3 shi2 yun4 qie3 yan2 tai2 zhi1 cheng2 bu4 ke3 bu4 xiu1 ye3
titleSlug: da-guan-wu-zi-qiu-qi-yue-da-yu-hong-shui-bao-cheng-ji-zhi-ben-jue-tai-sh-9dcadbaa
author: 左纬
authorPinyin: zuo3 wei3
authorSlug: zuo-wei
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 立秋亦云久，凉飚何参差。
- 蓐收气力弱，炎帝从见欺。
- 赤云热如火，反甚盛夏时。
- 阴阳互击薄，变动不可期。
- 飓风欻卷地，急雨如崩犂。
- 屋瓦逗飞鸟，云柟棼乱丝。
- 暗恐江汉覆，又疑山岳隳。
- 百川肆横流，倏忽潄城陲。
- 居民类烧蚁，惶恐不自持。
- 为鱼在顷刻，呼叫声何悲。
- 我公初不动，徐问其所为。
- 以谓吾在是，水其为民疵。
- 驾言径往视，朝服来登陴。
- 狂澜吼而至，公亦为兴咨。
- 端物叩头立，逡巡以致辞。
- 公辞殆未毕，水还疾如驰。
- 回首望黑云，忽然见明曦。
- 雨师不得逞，风伯无所施。
- 少皞独行令，昊天青四垂。
- 吁哉是可骇，神速至于斯。
- 苍苍其天乎，所听信已卑。
- 公言我不闻，岂谓天闻其。
- 古人称至信，水火蹈不疑。
- 天人虽限绝，吻合无由私。
- 宋景出言三，荧惑为之移。
- 今公不待再，水灾迄免罹。
- 惟公古君子，诚信本天资。
- 行藏即造化，神速固其宜。
- 嗟我海邦民，此患常羁縻。
- 往岁雨暴作，水行适及榱。
- 城坏而入水，黎民无孑遗。
- 官府一朝废，所亡盖不赀。
- 朝廷痛民害，大为筑城池。
- 中间水屡溢，几乎与城夷。
- 城坚水无隙，民处不复危。
- 今则城已敝，阙落空残壝。
- 如闻去岁冬，我公闻上司。
- 此实民之急，请从官缮裨。
- 上司靳省费，移牒犹难之。
- 民心日懔懔，见雨常颦眉。
- 但恐水不至，水至决不支。
- 前日果见此，必知其知随。
- 又安知我公，有道众莫窥。
- 救汝于沟壑，夺汝于蛟螭。
- 举眼看三光，措身于两仪。
- 公德大如许，汝知乎不知。
- 恶呼汝至愚，岂能事远思。
- 此城苟未修，此患终未离。
- 明年公且去，水来将赖谁。
- 愿公尚怜汝，再请而勿辞。
- 城修有二利，官帑皆在兹。

## 拼音
- li4 qiu1 yi4 yun2 jiu3 ， liang2 biao1 he2 cen1 ci1 。
- ru4 shou1 qi4 li4 ruo4 ， yan2 di4 cong2 jian4 qi1 。
- chi4 yun2 re4 ru2 huo3 ， fan3 shen4 sheng4 xia4 shi2 。
- yin1 yang2 hu4 ji1 bao2 ， bian4 dong4 bu4 ke3 qi1 。
- ju4 feng1 chua1 juan4 di4 ， ji2 yu3 ru2 beng1 li2 。
- wu1 wa3 dou4 fei1 niao3 ， yun2 nan2 fen2 luan4 si1 。
- an4 kong3 jiang1 han4 fu4 ， you4 yi2 shan1 yue4 hui1 。
- bai3 chuan1 si4 heng2 liu2 ， shu1 hu1 shu4 cheng2 chui2 。
- ju1 min2 lei4 shao1 yi3 ， huang2 kong3 bu2 zi4 chi2 。
- wei4 yu2 zai4 qing3 ke4 ， hu1 jiao4 sheng1 he2 bei1 。
- wo3 gong1 chu1 bu2 dong4 ， xu2 wen4 qi2 suo3 wei4 。
- yi3 wei4 wu2 zai4 shi4 ， shui3 qi2 wei4 min2 ci1 。
- jia4 yan2 jing4 wang3 shi4 ， chao2 fu2 lai2 deng1 pi2 。
- kuang2 lan2 hou3 er2 zhi4 ， gong1 yi4 wei4 xing1 zi1 。
- duan1 wu4 kou4 tou2 li4 ， qun1 xun2 yi3 zhi4 ci2 。
- gong1 ci2 dai4 wei4 bi4 ， shui3 hai2 ji2 ru2 chi2 。
- hui2 shou3 wang4 hei1 yun2 ， hu1 ran2 jian4 ming2 xi1 。
- yu3 shi1 bu4 de2 cheng3 ， feng1 bo2 wu2 suo3 shi1 。
- shao3 hao4 du2 xing2 ling4 ， hao4 tian1 qing1 si4 chui2 。
- xu1 zai1 shi4 ke3 hai4 ， shen2 su4 zhi4 yu2 si1 。
- cang1 cang1 qi2 tian1 hu1 ， suo3 ting1 xin4 yi3 bei1 。
- gong1 yan2 wo3 bu4 wen2 ， qi3 wei4 tian1 wen2 qi2 。
- gu3 ren2 cheng1 zhi4 xin4 ， shui3 huo3 dao3 bu4 yi2 。
- tian1 ren2 sui1 xian4 jue2 ， wen3 he2 wu2 you2 si1 。
- song4 jing3 chu1 yan2 san1 ， ying2 huo4 wei4 zhi1 yi2 。
- jin1 gong1 bu2 dai4 zai4 ， shui3 zai1 qi4 mian3 li2 。
- wei2 gong1 gu3 jun1 zi3 ， cheng2 xin4 ben3 tian1 zi1 。
- xing2 cang2 ji2 zao4 hua4 ， shen2 su4 gu4 qi2 yi2 。
- jie1 wo3 hai3 bang1 min2 ， ci3 huan4 chang2 ji1 mi2 。
- wang3 sui4 yu3 bao4 zuo4 ， shui3 xing2 shi4 ji2 cui1 。
- cheng2 huai4 er2 ru4 shui3 ， li2 min2 wu2 jie2 yi2 。
- guan1 fu3 yi4 chao2 fei4 ， suo3 wang2 gai4 bu4 zi1 。
- chao2 ting2 tong4 min2 hai4 ， da4 wei4 zhu4 cheng2 chi2 。
- zhong1 jian1 shui3 lü3 yi4 ， ji1 hu1 yu3 cheng2 yi2 。
- cheng2 jian1 shui3 wu2 xi4 ， min2 chu4 bu2 fu4 wei1 。
- jin1 ze2 cheng2 yi3 bi4 ， que1 luo4 kong1 can2 wei2 。
- ru2 wen2 qu4 sui4 dong1 ， wo3 gong1 wen2 shang4 si1 。
- ci3 shi2 min2 zhi1 ji2 ， qing3 cong2 guan1 shan4 bi4 。
- shang4 si1 jin4 sheng3 fei4 ， yi2 die2 you2 nan2 zhi1 。
- min2 xin1 ri4 lin3 lin3 ， jian4 yu3 chang2 pin2 mei2 。
- dan4 kong3 shui3 bu2 zhi4 ， shui3 zhi4 jue2 bu4 zhi1 。
- qian2 ri4 guo3 jian4 ci3 ， bi4 zhi1 qi2 zhi1 sui2 。
- you4 an1 zhi1 wo3 gong1 ， you3 dao4 zhong4 mo4 kui1 。
- jiu4 ru3 yu2 gou1 he4 ， duo2 ru3 yu2 jiao1 chi1 。
- ju3 yan3 kan4 san1 guang1 ， cuo4 shen1 yu2 liang3 yi2 。
- gong1 de2 da4 ru2 xu3 ， ru3 zhi1 hu1 bu4 zhi1 。
- e4 hu1 ru3 zhi4 yu2 ， qi3 neng2 shi4 yuan3 si1 。
- ci3 cheng2 gou3 wei4 xiu1 ， ci3 huan4 zhong1 wei4 li2 。
- ming2 nian2 gong1 qie3 qu4 ， shui3 lai2 jiang1 lai4 shui2 。
- yuan4 gong1 shang4 lian2 ru3 ， zai4 qing3 er2 wu4 ci2 。
- cheng2 xiu1 you3 er4 li4 ， guan1 tang3 jie1 zai4 zi1 。

## 注释

## 译文

## 赏析
