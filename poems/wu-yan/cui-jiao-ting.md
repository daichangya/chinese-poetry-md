---
id: wu-yan-cui-jiao-ting
title: 翠蛟亭
titlePinyin: cui4 jiao1 ting2
titleSlug: cui-jiao-ting
author: 吴衍
authorPinyin: wu2 yan3
authorSlug: wu-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一峰擎天维，下有万斛水。
- 委蛇到涧壑，遇坎亦不止。
- 鸣鼍忽动地，涛怒生足底。
- 得非坤轴裂，惊视坐为起。
- 盆倾溅珠胎，鼎沸翻玉髓。
- 长蛟躩连卷，救首复救尾。
- 吾庐枕清浅，徙倚每自侈。
- 及兹睹奇观，目眩颡有泚。
- 便欲逃世纷，置身岩穴里。
- 蓬瀛渺溟渤，对面不遗咫。
- 嗟余闻道晚，今始忘仕已。
- 重来三十年，恍若游故里。
- 壮颜日凋瘁，浩志亦颓靡。
- 载歌蜀仙诗，此老元不死。
- 至今斯亭上，清风盈棐几。
- 观水必观澜，是中存妙理。
- 源泉何混混，有本故如此。

## 拼音
- yi4 feng1 qing2 tian1 wei2 ， xia4 you3 wan4 hu2 shui3 。
- wei3 she2 dao4 jian4 he4 ， yu4 kan3 yi4 bu4 zhi3 。
- ming2 tuo2 hu1 dong4 di4 ， tao1 nu4 sheng1 zu2 di3 。
- de2 fei1 kun1 zhou2 lie4 ， jing1 shi4 zuo4 wei4 qi3 。
- pen2 qing1 jian4 zhu1 tai1 ， ding3 fei4 fan1 yu4 sui3 。
- chang2 jiao1 jue2 lian2 juan4 ， jiu4 shou3 fu4 jiu4 wei3 。
- wu2 lu2 zhen3 qing1 qian3 ， xi3 yi3 mei3 zi4 chi3 。
- ji2 zi1 du3 qi2 guan1 ， mu4 xuan4 sang3 you3 ci3 。
- bian4 yu4 tao2 shi4 fen1 ， zhi4 shen1 yan2 xue2 li3 。
- peng2 ying2 miao3 ming2 bo2 ， dui4 mian4 bu4 yi2 zhi3 。
- jie1 yu2 wen2 dao4 wan3 ， jin1 shi3 wang4 shi4 yi3 。
- chong2 lai2 san1 shi2 nian2 ， huang3 ruo4 you2 gu4 li3 。
- zhuang4 yan2 ri4 diao1 cui4 ， hao4 zhi4 yi4 tui2 mi2 。
- zai3 ge1 shu3 xian1 shi1 ， ci3 lao3 yuan2 bu4 si3 。
- zhi4 jin1 si1 ting2 shang4 ， qing1 feng1 ying2 fei3 ji3 。
- guan1 shui3 bi4 guan1 lan2 ， shi4 zhong1 cun2 miao4 li3 。
- yuan2 quan2 he2 hun4 hun4 ， you3 ben3 gu4 ru2 ci3 。

## 注释

## 译文

## 赏析
