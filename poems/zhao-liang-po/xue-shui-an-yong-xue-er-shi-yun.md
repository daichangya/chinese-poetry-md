---
id: zhao-liang-po-xue-shui-an-yong-xue-er-shi-yun
title: 雪水庵咏雪二十韵
titlePinyin: xue3 shui3 an1 yong3 xue3 er4 shi2 yun4
titleSlug: xue-shui-an-yong-xue-er-shi-yun
author: 赵良坡
authorPinyin: zhao4 liang2 po1
authorSlug: zhao-liang-po
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 玄冥司号令，屏翳驱云车。
- 巧舞穿幽隙，轻扬下曲漥。
- 初疑蚕食叶，犹恐蠏行沙。
- 铅汞三千界，璚瑶百万家。
- 楼台银作砌，城阙玉为衙。
- 压竹枝翻重，封梅色更佳。
- 文光偏得月，点缀易为花。
- 万瓦鱼鳞矗，千山鸟迹遐。
- 凝簷珠错落，布地粉交加。
- 恍若水晶溜，犹然宝鉴华。
- 余晖翻鹤羽，皓彩扑乌纱。
- 镂刻非因巧，陶镕未有瑕。
- 冰奁缘沼合，缟带逐车斜。
- 圜石银盘叠，尖峰玉笋芽。
- 豪家争玩赏，洞府亦諠哗。
- 锦帐传巵酒，竹炉沸鼎茶。
- 丰年先有兆，清气浩无涯。
- 飞絮那能拟，凭虚最可夸。
- 不须东郭履，自是剡溪艖。
- 恭喜瞻三白，停杯看六葩。

## 拼音
- xuan2 ming2 si1 hao4 ling4 ， ping2 yi4 qu1 yun2 che1 。
- qiao3 wu3 chuan1 you1 xi4 ， qing1 yang2 xia4 qu3 wa1 。
- chu1 yi2 can2 shi2 ye4 ， you2 kong3 xie4 xing2 sha1 。
- qian1 gong3 san1 qian1 jie4 ， jue2 yao2 bai3 wan4 jia1 。
- lou2 tai2 yin2 zuo4 qi4 ， cheng2 que1 yu4 wei4 ya2 。
- ya1 zhu2 zhi1 fan1 zhong4 ， feng1 mei2 se4 geng4 jia1 。
- wen2 guang1 pian1 de2 yue4 ， dian3 zhui4 yi4 wei4 hua1 。
- wan4 wa3 yu2 lin2 chu4 ， qian1 shan1 niao3 ji4 xia2 。
- ning2 yan2 zhu1 cuo4 luo4 ， bu4 di4 fen3 jiao1 jia1 。
- huang3 ruo4 shui3 jing1 liu1 ， you2 ran2 bao3 jian4 hua2 。
- yu2 hui1 fan1 he4 yu3 ， hao4 cai3 pu1 wu1 sha1 。
- lou4 ke4 fei1 yin1 qiao3 ， tao2 rong2 wei4 you3 xia2 。
- bing1 lian2 yuan2 zhao3 he2 ， gao3 dai4 zhu2 che1 xie2 。
- huan2 shi2 yin2 pan2 die2 ， jian1 feng1 yu4 sun3 ya2 。
- hao2 jia1 zheng1 wan2 shang3 ， dong4 fu3 yi4 xuan1 hua2 。
- jin3 zhang4 chuan2 zhi1 jiu3 ， zhu2 lu2 fei4 ding3 cha2 。
- feng1 nian2 xian1 you3 zhao4 ， qing1 qi4 hao4 wu2 ya2 。
- fei1 xu4 na4 neng2 ni3 ， ping2 xu1 zui4 ke3 kua1 。
- bu4 xu1 dong1 guo1 lü3 ， zi4 shi4 yan3 xi1 cha1 。
- gong1 xi3 zhan1 san1 bai2 ， ting2 bei1 kan4 liu4 pa1 。

## 注释

## 译文

## 赏析
