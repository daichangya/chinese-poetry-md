---
id: fu-xi-zhai-san-xiao-xing-he-xiao-cheng-ding-fu-zi-deng-ke
title: 三萧行贺萧丞定夫子登科
titlePinyin: san1 xiao1 xing2 he4 xiao1 cheng2 ding4 fu1 zi3 deng1 ke1
titleSlug: san-xiao-xing-he-xiao-cheng-ding-fu-zi-deng-ke
author: 傅西斋
authorPinyin: fu4 xi1 zhai1
authorSlug: fu-xi-zhai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾乡前辈多风谊，教子读书全盛事。
- 刘斯立在庆历间，二子同升俱上第。
- 后来嘉祐孔长源，三子联登相后先。
- 元丰四谢更同榜，一家科第光烨然。
- 直到淳熙徐思叔，亦与二子连芳躅。
- 又报年来萧定夫，绍定两科庭下玉。
- 二百年间能几家，刘家孔家无以加。
- 才名学行总名世，不但官爵称高华。
- 谢家独有民师著，徐家大无鸣诗句。
- 人道萧室父子三，前辈流风无让处。
- 萧公要是真醇儒，家无他物惟有书。
- 自家读了教儿读，夜半书声喧里闾。
- 造物负公还不贫，嘉定庚辰汉庭右。
- 此时二子已崭然，公曰吾心汝其懋。
- 果然相继取高科，二哥饶著与三哥。
- 乃翁笑向月中问，吾家桂树何其多。
- 月娥报道萧家桂，生满月中香满世。
- 移过东山能几年，今日方教翁满意。
- 祝公此意令深长，香名当使百世芳。
- 前贤事业远且大，三刘三孔尤辉光。
- 世科膴仕公家有，实声莫落谢徐后。
- 要知渝上一萧家，突过四家名宇宙。
- 我曾与公同荐名，服公文行识公真。
- 更与贤郎共文社，情谊凛凛如霜筠。
- 翻笑传家三父子，草亭老人空厉志。
- 曾不得名于荐书，仅有大儿前擢第。
- 小儿四度试春官，尚期他日修征鞍。
- 如今饥卧空山里，慨想前事悲汍澜。
- 喜闻令子归锦里，夜不能眠推枕起。
- 瓣香寓作三萧行，寄贺萧公当双鲤。

## 拼音
- wu2 xiang1 qian2 bei4 duo1 feng1 yi4 ， jiao4 zi3 du2 shu1 quan2 sheng4 shi4 。
- liu2 si1 li4 zai4 qing4 li4 jian1 ， er4 zi3 tong2 sheng1 ju4 shang4 di4 。
- hou4 lai2 jia1 you4 kong3 chang2 yuan2 ， san1 zi3 lian2 deng1 xiang1 hou4 xian1 。
- yuan2 feng1 si4 xie4 geng4 tong2 bang3 ， yi4 jia1 ke1 di4 guang1 ye4 ran2 。
- zhi2 dao4 chun2 xi1 xu2 si1 shu1 ， yi4 yu3 er4 zi3 lian2 fang1 zhu2 。
- you4 bao4 nian2 lai2 xiao1 ding4 fu1 ， shao4 ding4 liang3 ke1 ting2 xia4 yu4 。
- er4 bai3 nian2 jian1 neng2 ji3 jia1 ， liu2 jia1 kong3 jia1 wu2 yi3 jia1 。
- cai2 ming2 xue2 xing2 zong3 ming2 shi4 ， bu2 dan4 guan1 jue2 cheng1 gao1 hua2 。
- xie4 jia1 du2 you3 min2 shi1 zhu4 ， xu2 jia1 da4 wu2 ming2 shi1 ju4 。
- ren2 dao4 xiao1 shi4 fu4 zi3 san1 ， qian2 bei4 liu2 feng1 wu2 rang4 chu4 。
- xiao1 gong1 yao4 shi0 zhen1 chun2 ru2 ， jia1 wu2 ta1 wu4 wei2 you3 shu1 。
- zi4 jia1 du2 le0 jiao4 er2 du2 ， ye4 ban4 shu1 sheng1 xuan1 li3 lü2 。
- zao4 wu4 fu4 gong1 hai2 bu4 pin2 ， jia1 ding4 geng1 chen2 han4 ting2 you4 。
- ci3 shi2 er4 zi3 yi3 zhan3 ran2 ， gong1 yue1 wu2 xin1 ru3 qi2 mao4 。
- guo3 ran2 xiang1 ji4 qu3 gao1 ke1 ， er4 ge1 rao2 zhu4 yu3 san1 ge1 。
- nai3 weng1 xiao4 xiang4 yue4 zhong1 wen4 ， wu2 jia1 gui4 shu4 he2 qi2 duo1 。
- yue4 e2 bao4 dao4 xiao1 jia1 gui4 ， sheng1 man3 yue4 zhong1 xiang1 man3 shi4 。
- yi2 guo4 dong1 shan1 neng2 ji3 nian2 ， jin1 ri4 fang1 jiao4 weng1 man3 yi4 。
- zhu4 gong1 ci3 yi4 ling4 shen1 chang2 ， xiang1 ming2 dang1 shi3 bai3 shi4 fang1 。
- qian2 xian2 shi4 ye4 yuan3 qie3 da4 ， san1 liu2 san1 kong3 you2 hui1 guang1 。
- shi4 ke1 wu3 shi4 gong1 jia0 you3 ， shi2 sheng1 mo4 luo4 xie4 xu2 hou4 。
- yao4 zhi1 yu2 shang4 yi4 xiao1 jia1 ， tu1 guo4 si4 jia1 ming2 yu3 zhou4 。
- wo3 ceng2 yu3 gong1 tong2 jian4 ming2 ， fu2 gong1 wen2 xing2 shi2 gong1 zhen1 。
- geng4 yu3 xian2 lang2 gong4 wen2 she4 ， qing2 yi4 lin3 lin3 ru2 shuang1 yun2 。
- fan1 xiao4 chuan2 jia1 san1 fu4 zi3 ， cao3 ting2 lao3 ren2 kong1 li4 zhi4 。
- ceng2 bu4 de2 ming2 yu2 jian4 shu1 ， jin3 you3 da4 er2 qian2 zhuo2 di4 。
- xiao3 er2 si4 du4 shi4 chun1 guan1 ， shang4 qi1 ta1 ri4 xiu1 zheng1 an1 。
- ru2 jin1 ji1 wo4 kong1 shan1 li3 ， kai3 xiang3 qian2 shi4 bei1 wan2 lan2 。
- xi3 wen2 ling4 zi3 gui1 jin3 li3 ， ye4 bu4 neng2 mian2 tui1 zhen3 qi3 。
- ban4 xiang1 yu4 zuo4 san1 xiao1 xing2 ， ji4 he4 xiao1 gong1 dang1 shuang1 li3 。

## 注释

## 译文

## 赏析
