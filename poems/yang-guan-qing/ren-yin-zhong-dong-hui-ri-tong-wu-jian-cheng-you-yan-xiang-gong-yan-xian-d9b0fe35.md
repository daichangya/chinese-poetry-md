---
id: yang-guan-qing-ren-yin-zhong-dong-hui-ri-tong-wu-jian-cheng-you-yan-xiang-gong-yan-xian-d9b0fe35
title: 壬寅仲冬晦日同吴监丞游延祥宫延祥盖和靖所居也
titlePinyin: ren2 yin2 zhong4 dong1 hui4 ri4 tong2 wu2 jian1 cheng2 you2 yan2 xiang2 gong1 yan2 xiang2 gai4 he2 jing4 suo3 ju1 ye3
titleSlug: ren-yin-zhong-dong-hui-ri-tong-wu-jian-cheng-you-yan-xiang-gong-yan-xian-d9b0fe35
author: 杨冠卿
authorPinyin: yang2 guan1 qing1
authorSlug: yang-guan-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霜日炫晴昼，湖光掠眼明。
- 散策事幽讨，出门聊意行。
- 柳塘和靖居，宫殿若化成。
- 霞裾赤城仙，笑语相逢迎。
- 云腴饮甘液，琅函披内经。
- 趺坐纵名谈，妙处俱忘形。
- 须臾启灵鏁，台沼列万楹。
- 迳路通深杳，宫花不知名。
- 石泉鸣佩环，松篁奏竽笙。
- 髣髴如钧天，音韵铿韺䪫。
- 吾皇香案臣，笔力雕阳春。
- 危亭倚高寒，意气干青云。
- 饮酣视八极，神驰白玉京。
- 日月看跳丸，羲轮忽西倾。
- 归来十里塘，问讯江梅英。
- 断桥流水香，一枝疎影横。
- 烟淡月昏黄，清于玉壶冰。
- 锦囊搜好句，山阿纪前盟。

## 拼音
- shuang1 ri4 xuan4 qing2 zhou4 ， hu2 guang1 lüe4 yan3 ming2 。
- san4 ce4 shi4 you1 tao3 ， chu1 men2 liao2 yi4 xing2 。
- liu3 tang2 he2 jing4 ju1 ， gong1 dian4 ruo4 hua4 cheng2 。
- xia2 ju1 chi4 cheng2 xian1 ， xiao4 yu3 xiang1 feng2 ying2 。
- yun2 yu2 yin3 gan1 ye4 ， lang2 han2 pi1 nei4 jing1 。
- fu1 zuo4 zong4 ming2 tan2 ， miao4 chu4 ju4 wang4 xing2 。
- xu1 yu2 qi3 ling2 suo3 ， tai2 zhao3 lie4 wan4 ying2 。
- jing4 lu4 tong1 shen1 yao3 ， gong1 hua1 bu4 zhi1 ming2 。
- shi2 quan2 ming2 pei4 huan2 ， song1 huang2 zou4 yu2 sheng1 。
- fang3 fu2 ru2 jun1 tian1 ， yin1 yun4 keng1 ying1 䪫 。
- wu2 huang2 xiang1 an4 chen2 ， bi3 li4 diao1 yang2 chun1 。
- wei1 ting2 yi3 gao1 han2 ， yi4 qi4 gan1 qing1 yun2 。
- yin3 han1 shi4 ba1 ji2 ， shen2 chi2 bai2 yu4 jing1 。
- ri4 yue4 kan4 tiao4 wan2 ， xi1 lun2 hu1 xi1 qing1 。
- gui1 lai2 shi2 li3 tang2 ， wen4 xun4 jiang1 mei2 ying1 。
- duan4 qiao2 liu2 shui3 xiang1 ， yi4 zhi1 shu1 ying3 heng2 。
- yan1 dan4 yue4 hun1 huang2 ， qing1 yu2 yu4 hu2 bing1 。
- jin3 nang2 sou1 hao3 ju4 ， shan1 a1 ji4 qian2 meng2 。

## 注释

## 译文

## 赏析
