---
id: yang-guan-qing-qin-hou-bu-tiao-lei-nian-shi-zhe-tan-xi-zi-yi-gui-hui-mi-lue-qin-jian-sh-3f02ea22
title: 秦侯不调累年识者叹息兹以规恢秘略亲简上知有诏复其官亨衢自此发轫闻之喜甚为作古篇
titlePinyin: qin2 hou2 bu4 tiao2 lei4 nian2 shi2 zhe3 tan4 xi1 zi1 yi3 gui1 hui1 mi4 lüe4 qin1 jian3 shang4 zhi1 you3 zhao4 fu4 qi2 guan1 heng1 qu2 zi4 ci3 fa1 ren4 wen2 zhi1 xi3 shen4 wei2 zuo4 gu3 pian1
titleSlug: qin-hou-bu-tiao-lei-nian-shi-zhe-tan-xi-zi-yi-gui-hui-mi-lue-qin-jian-sh-3f02ea22
author: 杨冠卿
authorPinyin: yang2 guan1 qing1
authorSlug: yang-guan-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天骄饱肉气勇决，忆昨弯弧射汉月。
- 玉关保障烽燧惊，豺狼塞路人踪绝。
- 将军方著从事衫，指挥义士征河南。
- 设奇间道依嵩谷，百战崎岖不解骖。
- 攻城陷阵收殊绩，捷书夜到甘泉北。
- 天子兴嗟恨见晚，俾将楼船护江国。
- 将军击檝誓中流，英风凛凛气横秋。
- 胡为拘絷不得逞，归戴南冠效楚囚。
- 一朝奋激肝胆露，剌剌羞闻婢子语。
- 袖携文字几千言，径趍阊阖排云去。
- 帝敕天丁下取将，玉音诵之声琅琅。
- 侍臣却立屏东箱，奇谋创见惊未尝。
- 明日北门天子诏，似怪十年犹不调。
- 尽还故秩问所从，豪杰中原资号召。
- 我今尘敝黑貂裘，药裹关心万事休。
- 挑灯看剑夜无寐，耿耿犹怀嫠妇忧。
- 相期谈笑青油幕，关河去展规恢略。
- 燕然碣石与天齐，为君重勒千丈碑。

## 拼音
- tian1 jiao1 bao3 rou4 qi4 yong3 jue2 ， yi4 zuo2 wan1 hu2 she4 han4 yue4 。
- yu4 guan1 bao3 zhang4 feng1 sui4 jing1 ， chai2 lang2 sai1 lu4 ren2 zong1 jue2 。
- jiang1 jun1 fang1 zhu4 cong2 shi4 shan1 ， zhi3 hui1 yi4 shi4 zheng1 he2 nan2 。
- she4 qi2 jian1 dao4 yi1 song1 gu3 ， bai3 zhan4 qi2 qu1 bu4 jie3 can1 。
- gong1 cheng2 xian4 zhen4 shou1 shu1 ji4 ， jie2 shu1 ye4 dao4 gan1 quan2 bei3 。
- tian1 zi3 xing1 jie1 hen4 jian4 wan3 ， bi3 jiang1 lou2 chuan2 hu4 jiang1 guo2 。
- jiang1 jun1 ji1 ji2 shi4 zhong1 liu2 ， ying1 feng1 lin3 lin3 qi4 heng2 qiu1 。
- hu2 wei4 ju1 zhi2 bu4 de2 cheng3 ， gui1 dai4 nan2 guan1 xiao4 chu3 qiu2 。
- yi4 chao2 fen4 ji1 gan1 dan3 lu4 ， la4 la4 xiu1 wen2 bi4 zi3 yu3 。
- xiu4 xie2 wen2 zi4 ji3 qian1 yan2 ， jing4 qu1 chang1 he2 pai2 yun2 qu4 。
- di4 chi4 tian1 ding1 xia4 qu3 jiang1 ， yu4 yin1 song4 zhi1 sheng1 lang2 lang2 。
- shi4 chen2 que4 li4 ping2 dong1 xiang1 ， qi2 mou2 chuang4 jian4 jing1 wei4 chang2 。
- ming2 ri4 bei3 men2 tian1 zi3 zhao4 ， si4 guai4 shi2 nian2 you2 bu4 tiao2 。
- jin4 hai2 gu4 zhi4 wen4 suo3 cong2 ， hao2 jie2 zhong1 yuan2 zi1 hao4 zhao4 。
- wo3 jin1 chen2 bi4 hei1 diao1 qiu2 ， yao4 guo3 guan1 xin1 wan4 shi4 xiu1 。
- tiao3 deng1 kan4 jian4 ye4 wu2 mei4 ， geng3 geng3 you2 huai2 li2 fu4 you1 。
- xiang1 qi1 tan2 xiao4 qing1 you2 mu4 ， guan1 he2 qu4 zhan3 gui1 hui1 lüe4 。
- yan4 ran2 jie2 shi2 yu3 tian1 qi2 ， wei4 jun1 zhong4 le4 qian1 zhang4 bei1 。

## 注释

## 译文

## 赏析
