---
id: yang-guan-qing-shang-fu-yin
title: 商妇吟
titlePinyin: shang1 fu4 yin2
titleSlug: shang-fu-yin
author: 杨冠卿
authorPinyin: yang2 guan1 qing1
authorSlug: yang-guan-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 妾本良家子，嫁作商人妇。
- 荡子去不归，幽闺长独守。
- 平生松栢心，岁晚柯叶茂。
- 飘絮乱因风，肯若道傍柳。
- 朝来寻姪娣，典衣换春酒。
- 邮签访水程，去问夫健否。
- 白面谁家郎，下马清谿口。
- 却立不肯前，邀妾相先后。
- 宁知天壤间，贵贱从其偶。
- 妾身虽同涂，妾心终不负。

## 拼音
- qie4 ben3 liang2 jia1 zi3 ， jia4 zuo4 shang1 ren2 fu4 。
- dang4 zi3 qu4 bu4 gui1 ， you1 gui1 chang2 du2 shou3 。
- ping2 sheng1 song1 bai3 xin1 ， sui4 wan3 ke1 ye4 mao4 。
- piao1 xu4 luan4 yin1 feng1 ， ken3 ruo4 dao4 bang4 liu3 。
- chao2 lai2 xun2 zhi2 di4 ， dian3 yi1 huan4 chun1 jiu3 。
- you2 qian1 fang3 shui3 cheng2 ， qu4 wen4 fu1 jian4 fou3 。
- bai2 mian4 shui2 jia1 lang2 ， xia4 ma3 qing1 xi1 kou3 。
- que4 li4 bu4 ken3 qian2 ， yao1 qie4 xiang1 xian1 hou4 。
- ning2 zhi1 tian1 rang3 jian1 ， gui4 jian4 cong2 qi2 ou3 。
- qie4 shen1 sui1 tong2 tu2 ， qie4 xin1 zhong1 bu2 fu4 。

## 注释

## 译文

## 赏析
