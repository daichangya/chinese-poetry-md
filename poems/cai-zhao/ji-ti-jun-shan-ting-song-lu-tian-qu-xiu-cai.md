---
id: cai-zhao-ji-ti-jun-shan-ting-song-lu-tian-qu-xiu-cai
title: 寄题君山亭送吕天衢秀才
titlePinyin: ji4 ti2 jun1 shan1 ting2 song4 lü3 tian1 qu2 xiu4 cai2
titleSlug: ji-ti-jun-shan-ting-song-lu-tian-qu-xiu-cai
author: 蔡肇
authorPinyin: cai4 zhao4
authorSlug: cai-zhao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百川赴下流，江海互吞吐。
- 回澜薄空日，老岸不立土。
- 坡陀出巨石，鼇背启窗户。
- 我来俯凝碧，万顷过微雨。
- 南沙八十里，草木尽可数。
- 风声玄冥开，松影翠蛟舞。
- 昏昏鱼龙气，暝色失洲渚。
- 林间古兰若，梵放杂鸣橹。
- 不能挂长帆，破浪极幽睹。
- 至今清夜梦，窈窕越修阻。
- 喜君自兹来，浩浩见眉宇。
- 馆置古城东，淡饭忘羁旅。
- 连城虽自珍，历块谁为许。
- 束书问东舟，了不挂一语。
- 脱身少年场，清座参佛祖。
- 冰颜未生髭，老气欲冠古。
- 所得岂虚名，自是慰诸吕。
- 南天正炎溽，归思亟飞羽。
- 江鱼已钓肥，江酒尚酤煮。
- 访子昔游地，耿耿月沉浦。
- 席龙望东南，浮云渺吴楚。

## 拼音
- bai3 chuan1 fu4 xia4 liu2 ， jiang1 hai3 hu4 tun1 tu3 。
- hui2 lan2 bao2 kong1 ri4 ， lao3 an4 bu2 li4 tu3 。
- po1 tuo2 chu1 ju4 shi2 ， ao2 bei4 qi3 chuang1 hu4 。
- wo3 lai2 fu3 ning2 bi4 ， wan4 qing3 guo4 wei1 yu3 。
- nan2 sha1 ba1 shi2 li3 ， cao3 mu4 jin4 ke3 shu4 。
- feng1 sheng1 xuan2 ming2 kai1 ， song1 ying3 cui4 jiao1 wu3 。
- hun1 hun1 yu2 long2 qi4 ， ming2 se4 shi1 zhou1 zhu3 。
- lin2 jian1 gu3 lan2 ruo4 ， fan4 fang4 za2 ming2 lu3 。
- bu4 neng2 gua4 chang2 fan1 ， po4 lang4 ji2 you1 du3 。
- zhi4 jin1 qing1 ye4 meng4 ， yao3 tiao3 yue4 xiu1 zu3 。
- xi3 jun1 zi4 zi1 lai2 ， hao4 hao4 jian4 mei2 yu3 。
- guan3 zhi4 gu3 cheng2 dong1 ， dan4 fan4 wang4 ji1 lü3 。
- lian2 cheng2 sui1 zi4 zhen1 ， li4 kuai4 shui2 wei4 xu3 。
- shu4 shu1 wen4 dong1 zhou1 ， liao3 bu2 gua4 yi4 yu3 。
- tuo1 shen1 shao4 nian2 chang3 ， qing1 zuo4 can1 fo2 zu3 。
- bing1 yan2 wei4 sheng1 zi1 ， lao3 qi4 yu4 guan1 gu3 。
- suo3 de2 qi3 xu1 ming2 ， zi4 shi4 wei4 zhu1 lü3 。
- nan2 tian1 zheng4 yan2 ru4 ， gui1 si1 ji2 fei1 yu3 。
- jiang1 yu2 yi3 diao4 fei2 ， jiang1 jiu3 shang4 gu1 zhu3 。
- fang3 zi3 xi1 you2 di4 ， geng3 geng3 yue4 chen2 pu3 。
- xi2 long2 wang4 dong1 nan2 ， fu2 yun2 miao3 wu2 chu3 。

## 注释

## 译文

## 赏析
