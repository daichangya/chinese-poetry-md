---
id: cai-zhao-zai-da-wen-qian
title: 再答文潜
titlePinyin: zai4 da2 wen2 qian2
titleSlug: zai-da-wen-qian
author: 蔡肇
authorPinyin: cai4 zhao4
authorSlug: cai-zhao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 羌兵昔出皋兰路，欲铲新城无聚土。
- 烟烽照夜气如霞，铁马连群歕成雨。
- 东西两关同日破，股掌婴儿绝哺乳。
- 鼓声十日拔帐归，至今犹说防城苦。
- 当时诸将无奇策，不敢弯弓向胡语。
- 橐驼西来金帛去，孽狐小鼠犹跳舞。
- 王师八月尽防秋，惴惴军兴恐编户。
- 腐儒不用辄忧边，庙堂有人制尊俎。

## 拼音
- qiang1 bing1 xi1 chu1 gao1 lan2 lu4 ， yu4 chan3 xin1 cheng2 wu2 ju4 tu3 。
- yan1 feng1 zhao4 ye4 qi4 ru2 xia2 ， tie3 ma3 lian2 qun2 pen1 cheng2 yu3 。
- dong1 xi1 liang3 guan1 tong2 ri4 po4 ， gu3 zhang3 ying1 er2 jue2 bu3 ru3 。
- gu3 sheng1 shi2 ri4 ba2 zhang4 gui1 ， zhi4 jin1 you2 shuo1 fang2 cheng2 ku3 。
- dang1 shi2 zhu1 jiang1 wu2 qi2 ce4 ， bu4 gan3 wan1 gong1 xiang4 hu2 yu3 。
- tuo2 tuo2 xi1 lai2 jin1 bo2 qu4 ， nie4 hu2 xiao3 shu3 you2 tiao4 wu3 。
- wang2 shi1 ba1 yue4 jin4 fang2 qiu1 ， zhui4 zhui4 jun1 xing1 kong3 bian1 hu4 。
- fu3 ru2 bu2 yong4 zhe2 you1 bian1 ， miao4 tang2 you3 ren2 zhi4 zun1 zu3 。

## 注释

## 译文

## 赏析
