---
id: cai-zhao-jing-yong-wu-jiu-xue-shi-nian-xiong-zhang-yun-shang-cheng-zi-fang-tai-pu
title: 敬用无咎学士年兄长韵上呈子方太仆
titlePinyin: jing4 yong4 wu2 jiu4 xue2 shi4 nian2 xiong1 zhang3 yun4 shang4 cheng2 zi3 fang1 tai4 pu2
titleSlug: jing-yong-wu-jiu-xue-shi-nian-xiong-zhang-yun-shang-cheng-zi-fang-tai-pu
author: 蔡肇
authorPinyin: cai4 zhao4
authorSlug: cai-zhao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 两河郡县沦西方，西人思汉今未忘。
- 果园芜没白草芳，旃裘戏马谁家郎。
- 车箱峡口涧谷长，旄头倒挂回穹苍。
- 王师西出讨獝狂，六花簇垒来堂堂。
- 前锋锐头臂两枪，伏奸谨索收生羌。
- 天声隠辚摇姑臧，奇兵缭背断馈粮。
- 决河有声如坏冈，城头击钟声殷床。
- 万甲几欲漂无旁，虽有伉健谁腾骧。
- 一夫不敢陵彼隍，马首欲东促归装。
- 缄胸有策须眉扬，归来恍恍若有亡。
- 劬劳累日何由偿，战鞍挂屋寻书囊。
- 目随飞鸿思帝乡，彭城老将官横行。
- 幕中市骏收骕骦，射堂两部奏清商。
- 应弦破镝如蜂房，谈笑斥土羁名王。
- 画图遣奏朝明光，诏书留典真乘黄。
- 锦鞯玉勒春风香，平池老柳高云凉。
- 神骏在目豪吟觞，跨下蹀躞惊凫翔。
- 皇居九衢天中央，我时项背聊相望。
- 西城九月天陨霜，夜谈关塞评文章。
- 微言窃比惠与庄，和诗脱笔觉我忙。
- 祝君韬养寿且祥，功名有来成堵墙。
- 勿忧寒暑败肉浆，韔弓箙矢用则张。

## 拼音
- liang3 he2 jun4 xian4 lun2 xi1 fang1 ， xi1 ren2 si1 han4 jin1 wei4 wang4 。
- guo3 yuan2 wu2 mei2 bai2 cao3 fang1 ， zhan1 qiu2 xi4 ma3 shui2 jia1 lang2 。
- che1 xiang1 xia2 kou3 jian4 gu3 chang2 ， mao2 tou2 dao3 gua4 hui2 qiong2 cang1 。
- wang2 shi1 xi1 chu1 tao3 xu4 kuang2 ， liu4 hua1 cu4 lei3 lai2 tang2 tang2 。
- qian2 feng1 rui4 tou2 bi4 liang3 qiang1 ， fu2 jian1 jin3 suo3 shou1 sheng1 qiang1 。
- tian1 sheng1 yin3 lin2 yao2 gu1 zang1 ， qi2 bing1 liao2 bei4 duan4 kui4 liang2 。
- jue2 he2 you3 sheng1 ru2 huai4 gang1 ， cheng2 tou2 ji1 zhong1 sheng1 yin1 chuang2 。
- wan4 jia3 ji3 yu4 piao1 wu2 pang2 ， sui1 you3 kang4 jian4 shui2 teng2 xiang1 。
- yi4 fu1 bu4 gan3 ling2 bi3 huang2 ， ma3 shou3 yu4 dong1 cu4 gui1 zhuang1 。
- jian1 xiong1 you3 ce4 xu1 mei2 yang2 ， gui1 lai2 huang3 huang3 ruo4 you3 wang2 。
- qu2 lao2 lei4 ri4 he2 you2 chang2 ， zhan4 an1 gua4 wu1 xun2 shu1 nang2 。
- mu4 sui2 fei1 hong2 si1 di4 xiang1 ， peng2 cheng2 lao3 jiang4 guan1 heng2 xing2 。
- mu4 zhong1 shi4 jun4 shou1 su4 shuang1 ， she4 tang2 liang3 bu4 zou4 qing1 shang1 。
- ying4 xian2 po4 di2 ru2 feng1 fang2 ， tan2 xiao4 chi4 tu3 ji1 ming2 wang2 。
- hua4 tu2 qian3 zou4 chao2 ming2 guang1 ， zhao4 shu1 liu2 dian3 zhen1 cheng2 huang2 。
- jin3 jian1 yu4 le4 chun1 feng1 xiang1 ， ping2 chi2 lao3 liu3 gao1 yun2 liang2 。
- shen2 jun4 zai4 mu4 hao2 yin2 shang1 ， kua4 xia4 die2 xie4 jing1 fu2 xiang2 。
- huang2 ju1 jiu3 qu2 tian1 zhong1 yang1 ， wo3 shi2 xiang4 bei4 liao2 xiang1 wang4 。
- xi1 cheng2 jiu3 yue4 tian1 yun3 shuang1 ， ye4 tan2 guan1 sai1 ping2 wen2 zhang1 。
- wei1 yan2 qie4 bi3 hui4 yu3 zhuang1 ， he2 shi1 tuo1 bi3 jue2 wo3 mang2 。
- zhu4 jun1 tao1 yang3 shou4 qie3 xiang2 ， gong1 ming2 you3 lai2 cheng2 du3 qiang2 。
- wu4 you1 han2 shu3 bai4 rou4 jiang1 ， chang4 gong1 fu2 shi3 yong4 ze2 zhang1 。

## 注释

## 译文

## 赏析
