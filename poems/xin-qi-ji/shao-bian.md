---
id: xin-qi-ji-shao-bian
title: 哨遍
titlePinyin: shao4 bian4
titleSlug: shao-bian
author: 辛弃疾
authorPinyin: xin1 qi4 ji2
authorSlug: xin-qi-ji
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 哨遍
---
## 正文
- 池上主人，人适忘鱼，鱼适还忘水。
- 洋洋乎，翠藻青萍里。
- 想鱼兮、无便于此。
- 尝试思，庄周正谈两事。
- 一明豕虱一羊蚁。
- 说蚁慕于膻，于蚁弃知，又说于羊弃意。
- 甚虱焚于豕独忘之。
- 却骤说于鱼为得计。
- 千古遗文，我不知言，以我非子。
- 子固非鱼，噫。
- 鱼之为计子焉知。
- 河水深且广，风涛万倾堪依。
- 有网罟如云，鹈鹕成阵，过而留泣计应非。
- 其外海茫茫，下有龙伯，饥时一啖千里。
- 更任公五十犗为饵。
- 使海上人人厌腥味。
- 似鲲鹏、变化能几。
- 东游入海，此计直以命为嬉。
- 古来谬算狂图，五鼎烹死，指为平地。
- 嗟鱼欲事远游时。
- 请三思而行可矣。

## 拼音
- chi2 shang4 zhu3 ren2 ， ren2 shi4 wang4 yu2 ， yu2 shi4 hai2 wang4 shui3 。
- yang2 yang2 hu1 ， cui4 zao3 qing1 ping2 li3 。
- xiang3 yu2 xi1 、 wu2 bian4 yu2 ci3 。
- chang2 shi4 si1 ， zhuang1 zhou1 zheng4 tan2 liang3 shi4 。
- yi4 ming2 shi3 shi1 yi4 yang2 yi3 。
- shuo1 yi3 mu4 yu2 shan1 ， yu2 yi3 qi4 zhi1 ， you4 shuo1 yu2 yang2 qi4 yi4 。
- shen4 shi1 fen2 yu2 shi3 du2 wang4 zhi1 。
- que4 zhou4 shuo1 yu2 yu2 wei4 de2 ji4 。
- qian1 gu3 yi2 wen2 ， wo3 bu4 zhi1 yan2 ， yi3 wo3 fei1 zi3 。
- zi3 gu4 fei1 yu2 ， yi1 。
- yu2 zhi1 wei4 ji4 zi3 yan1 zhi1 。
- he2 shui3 shen1 qie3 guang3 ， feng1 tao1 wan4 qing1 kan1 yi1 。
- you3 wang3 gu3 ru2 yun2 ， ti2 hu2 cheng2 zhen4 ， guo4 er2 liu2 qi4 ji4 ying4 fei1 。
- qi2 wai4 hai3 mang2 mang2 ， xia4 you3 long2 bo2 ， ji1 shi2 yi2 dan4 qian1 li3 。
- geng4 ren4 gong1 wu3 shi2 jie4 wei4 er3 。
- shi3 hai3 shang4 ren2 ren2 yan4 xing1 wei4 。
- si4 kun1 peng2 、 bian4 hua4 neng2 ji3 。
- dong1 you2 ru4 hai3 ， ci3 ji4 zhi2 yi3 ming4 wei4 xi1 。
- gu3 lai2 miu4 suan4 kuang2 tu2 ， wu3 ding3 peng1 si3 ， zhi3 wei4 ping2 di4 。
- jie1 yu2 yu4 shi4 yuan3 you2 shi2 。
- qing3 san1 si1 er2 xing2 ke3 yi3 。

## 注释

## 译文

## 赏析
