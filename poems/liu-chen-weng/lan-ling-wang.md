---
id: liu-chen-weng-lan-ling-wang
title: 兰陵王
titlePinyin: lan2 ling2 wang2
titleSlug: lan-ling-wang
author: 刘辰翁
authorPinyin: liu2 chen2 weng1
authorSlug: liu-chen-weng
dynasty: 宋代
dynastyPinyin: song4
dynastySlug: song
tags:
  - 宋词三百首
rhythmic: 兰陵王
---
## 正文
- 送春去。
- 春去人间无路。
- 秋千外、芳草连天，谁遣风沙暗南浦。
- 依依甚意绪。
- 漫忆海门飞絮。
- 乱鸦过，斗转城荒，不见来时试灯处。
- 春去。
- 最谁苦。
- 但箭雁沉边，梁燕无主。
- 杜鹃声里长门暮。
- 想玉树凋土，泪盘如露。
- 咸阳送客屡回顾。
- 斜日未能度。
- 春去。
- 尚来否。
- 正江令恨别，庾信愁赋。
- 苏堤尽日风和雨。
- 叹神游故国，花记前度。
- 人生流落，顾孺子，共夜雨。

## 拼音
- song4 chun1 qu4 。
- chun1 qu4 ren2 jian1 wu2 lu4 。
- qiu1 qian1 wai4 、 fang1 cao3 lian2 tian1 ， shui2 qian3 feng1 sha1 an4 nan2 pu3 。
- yi1 yi1 shen4 yi4 xu4 。
- man4 yi4 hai3 men2 fei1 xu4 。
- luan4 ya1 guo4 ， dou4 zhuan3 cheng2 huang1 ， bu2 jian4 lai2 shi2 shi4 deng1 chu4 。
- chun1 qu4 。
- zui4 shui2 ku3 。
- dan4 jian4 yan4 chen2 bian1 ， liang2 yan4 wu2 zhu3 。
- du4 juan1 sheng1 li3 chang2 men2 mu4 。
- xiang3 yu4 shu4 diao1 tu3 ， lei4 pan2 ru2 lu4 。
- xian2 yang2 song4 ke4 lü3 hui2 gu4 。
- xie2 ri4 wei4 neng2 du4 。
- chun1 qu4 。
- shang4 lai2 fou3 。
- zheng4 jiang1 ling4 hen4 bie2 ， yu3 xin4 chou2 fu4 。
- su1 di1 jin4 ri4 feng1 he2 yu3 。
- tan4 shen2 you2 gu4 guo2 ， hua1 ji4 qian2 du4 。
- ren2 sheng1 liu2 luo4 ， gu4 ru2 zi3 ， gong4 ye4 yu3 。

## 注释

## 译文

## 赏析
