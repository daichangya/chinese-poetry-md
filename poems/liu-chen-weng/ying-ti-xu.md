---
id: liu-chen-weng-ying-ti-xu
title: 莺啼序
titlePinyin: ying1 ti2 xu4
titleSlug: ying-ti-xu
author: 刘辰翁
authorPinyin: liu2 chen2 weng1
authorSlug: liu-chen-weng
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 莺啼序
---
## 正文
- 愁人更堪秋日，长似岁难度。
- 相携去、晼晚登高，高极正犯愁处。
- 常是恨、古人无计，看今人痴绝如许。
- 但东篱半醉，残灯自修菊谱。
- 归去来兮，怨调又苦。
- 有寒螀余赋。
- 湖山外、风笛阑干，胡床夜月谁据。
- 恨当时、青云跌宕，天路断、险艰如许。
- 便桥边，卖镜重圆，断肠无数。
- 是谁玉斧，惊堕团团，失上界楼宇。
- 甚天误、婵娟余误。
- 悔却初念，不合梦他，霓裳楚楚。
- 而今安在，枫林关塞，回头忆著神仙处，漫断魂飞过湖江去。
- 时时说与，地上群儿，青琐瑶台，阆风悬圃。
- 琵琶往往，凭鞍劝酒，千载能胡语。
- 叹自古、宫花薄命，汉月无情，战地难青，故人成土。
- 江南憔悴，荒村流落，伤心自失梨园部，渺空江、泪隔芦花雨。
- 相逢司马风流，湿尽青衫，欲归无路。

## 拼音
- chou2 ren2 geng4 kan1 qiu1 ri4 ， chang2 si4 sui4 nan2 du4 。
- xiang1 xie2 qu4 、 wan3 wan3 deng1 gao1 ， gao1 ji2 zheng4 fan4 chou2 chu4 。
- chang2 shi4 hen4 、 gu3 ren2 wu2 ji4 ， kan4 jin1 ren2 chi1 jue2 ru2 xu3 。
- dan4 dong1 li2 ban4 zui4 ， can2 deng1 zi4 xiu1 ju2 pu3 。
- gui1 qu4 lai2 xi1 ， yuan4 tiao2 you4 ku3 。
- you3 han2 jiang1 yu2 fu4 。
- hu2 shan1 wai4 、 feng1 di2 lan2 gan1 ， hu2 chuang2 ye4 yue4 shui2 ju4 。
- hen4 dang1 shi2 、 qing1 yun2 die1 dang4 ， tian1 lu4 duan4 、 xian3 jian1 ru2 xu3 。
- bian4 qiao2 bian1 ， mai4 jing4 zhong4 yuan2 ， duan4 chang2 wu2 shu4 。
- shi4 shui2 yu4 fu3 ， jing1 duo4 tuan2 tuan2 ， shi1 shang4 jie4 lou2 yu3 。
- shen4 tian1 wu4 、 chan2 juan1 yu2 wu4 。
- hui3 que4 chu1 nian4 ， bu4 he2 meng4 ta1 ， ni2 chang2 chu3 chu3 。
- er2 jin1 an1 zai4 ， feng1 lin2 guan1 sai1 ， hui2 tou2 yi4 zhu4 shen2 xian1 chu4 ， man4 duan4 hun2 fei1 guo4 hu2 jiang1 qu4 。
- shi2 shi2 shuo1 yu3 ， di4 shang4 qun2 er2 ， qing1 suo3 yao2 tai2 ， lang2 feng1 xuan2 pu3 。
- pi2 pa0 wang3 wang3 ， ping2 an1 quan4 jiu3 ， qian1 zai3 neng2 hu2 yu3 。
- tan4 zi4 gu3 、 gong1 hua1 bo2 ming4 ， han4 yue4 wu2 qing2 ， zhan4 di4 nan2 qing1 ， gu4 ren2 cheng2 tu3 。
- jiang1 nan2 qiao2 cui4 ， huang1 cun1 liu2 luo4 ， shang1 xin1 zi4 shi1 li2 yuan2 bu4 ， miao3 kong1 jiang1 、 lei4 ge2 lu2 hua1 yu3 。
- xiang1 feng2 si1 ma3 feng1 liu2 ， shi1 jin4 qing1 shan1 ， yu4 gui1 wu2 lu4 。

## 注释

## 译文

## 赏析
