---
id: liu-chen-weng-song-li-he-tian-you-gu-hang
title: 送李鹤田游古杭
titlePinyin: song4 li3 he4 tian2 you2 gu3 hang2
titleSlug: song-li-he-tian-you-gu-hang
author: 刘辰翁
authorPinyin: liu2 chen2 weng1
authorSlug: liu-chen-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天下南北车书通，行人点点过汴宫。
- 空余艮岳一拳土，黯惨如雪吹不融。
- 平乘楼上王夷甫，一洒中州泪如雨。
- 西风羽扇不障尘，更自莲子随根去。
- 政事堂上三相公，往往退食如夔龙。
- 少年恸哭不见用，一语不合面发红。
- 八年流落无处所，合眼当朝遽如许。
- 忠魂不到海门潮，别殿芙蓉废为圃。
- 茫茫古路日平西，不信金铜不泪垂。
- 浮沈亲故懒相问，白发惟有春风知。
- 李侯髀肉堪流涕，同谷哀吟越州第。
- 买丝刺绣刺未成，公子翩翩雁书至。
- 飘飘起望白云间，裘雪牛车度赤山。
- 乱余七十能几见，我且欲往穷当还。
- 平生高李经行处，寂寞断桥漂落絮。
- 不知到日似枯鱼，泪入黄河别鲂𫚈。
- 当空殿阁密云团，曾和薰弦接羽翰。
- 至今尚留花石否，杜鹃再赋长恨端。
- 苏州正念东邻女，伤心更遇杨开府。
- 憔悴语言敢分明，买酒行浇茂陵土。

## 拼音
- tian1 xia4 nan2 bei3 che1 shu1 tong1 ， xing2 ren2 dian3 dian3 guo4 bian4 gong1 。
- kong4 yu2 gen4 yue4 yi4 quan2 tu3 ， an4 can3 ru2 xue3 chui1 bu4 rong2 。
- ping2 cheng2 lou2 shang4 wang2 yi2 fu3 ， yi4 sa3 zhong1 zhou1 lei4 ru2 yu3 。
- xi1 feng1 yu3 shan4 bu2 zhang4 chen2 ， geng4 zi4 lian2 zi3 sui2 gen1 qu4 。
- zheng4 shi4 tang2 shang4 san1 xiang4 gong0 ， wang3 wang3 tui4 shi2 ru2 kui2 long2 。
- shao4 nian2 tong4 ku1 bu2 jian4 yong4 ， yi4 yu3 bu4 he2 mian4 fa1 hong2 。
- ba1 nian2 liu2 luo4 wu2 chu4 suo3 ， he2 yan3 dang1 chao2 ju4 ru2 xu3 。
- zhong1 hun2 bu2 dao4 hai3 men2 chao2 ， bie2 dian4 fu2 rong2 fei4 wei4 pu3 。
- mang2 mang2 gu3 lu4 ri4 ping2 xi1 ， bu2 xin4 jin1 tong2 bu2 lei4 chui2 。
- fu2 shen3 qin1 gu4 lan3 xiang1 wen4 ， bai2 fa4 wei2 you3 chun1 feng1 zhi1 。
- li3 hou2 bi4 rou4 kan1 liu2 ti4 ， tong2 gu3 ai1 yin2 yue4 zhou1 di4 。
- mai3 si1 ci4 xiu4 ci4 wei4 cheng2 ， gong1 zi3 pian1 pian1 yan4 shu1 zhi4 。
- piao1 piao1 qi3 wang4 bai2 yun2 jian1 ， qiu2 xue3 niu2 che1 du4 chi4 shan1 。
- luan4 yu2 qi1 shi2 neng2 ji3 jian4 ， wo3 qie3 yu4 wang3 qiong2 dang1 hai2 。
- ping2 sheng1 gao1 li3 jing1 xing2 chu4 ， ji4 mo4 duan4 qiao2 piao1 luo4 xu4 。
- bu4 zhi1 dao4 ri4 si4 ku1 yu2 ， lei4 ru4 huang2 he2 bie2 fang2 𫚈 。
- dang1 kong1 dian4 ge2 mi4 yun2 tuan2 ， ceng2 he2 xun1 xian2 jie1 yu3 han4 。
- zhi4 jin1 shang4 liu2 hua1 shi2 fou3 ， du4 juan1 zai4 fu4 chang2 hen4 duan1 。
- su1 zhou1 zheng4 nian4 dong1 lin2 nü3 ， shang1 xin1 geng4 yu4 yang2 kai1 fu3 。
- qiao2 cui4 yu3 yan2 gan3 fen1 ming2 ， mai3 jiu3 xing2 jiao1 mao4 ling2 tu3 。

## 注释

## 译文

## 赏析
