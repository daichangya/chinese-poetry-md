---
id: liu-chen-weng-ji-bie-sun-qian-zhai
title: 寄别孙潜斋
titlePinyin: ji4 bie2 sun1 qian2 zhai1
titleSlug: ji-bie-sun-qian-zhai
author: 刘辰翁
authorPinyin: liu2 chen2 weng1
authorSlug: liu-chen-weng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝笑唐衢生，一恸可以死，焉能流涕被面日日别知己。
- 又尝笑朝鲜无泪可沾巾，悲歌两语为我异妇人。
- 平生钟情重离别，一听阳关肠一绝。
- 铜驼陌上会逢君，谁料相忘如永诀。
- 忆昔携手青青春，水边一笑禊吏尘。
- 醉能狂歌醒能赋，满座惟有孙尧文。
- 酒阑歌断如转烛，寒食累累新鬼哭。
- 丞相书桐异乌巢，曾园仙市芳郊绿。
- 海棠三径无根株，败瓦颓垣亦已锄。
- 旧游多感有至此，独为吾党怀区区。
- 我欲与君重一到，化为长瓶酹荒草。
- 早知世事去如风，只合黄公垆下倒。
- 当时一醉锸埋我，不见兴亡应更好。
- 且复止此休云云，我有陈子高能文。
- 令其读罢日就君，就君归日诵所闻。
- 吾贫吾老不足念，君须君发何年变。
- 幼安九十愁更愁，空羡一生长乐传。
- 呜呼斯人斯世不相见，绿树鶑啼泪如霰。

## 拼音
- chang2 xiao4 tang2 qu2 sheng1 ， yi2 tong4 ke3 yi3 si3 ， yan1 neng2 liu2 ti4 bei4 mian4 ri4 ri4 bie2 zhi1 ji3 。
- you4 chang2 xiao4 chao2 xian1 wu2 lei4 ke3 zhan1 jin1 ， bei1 ge1 liang3 yu3 wei4 wo3 yi4 fu4 ren2 。
- ping2 sheng1 zhong1 qing2 zhong4 li2 bie2 ， yi4 ting1 yang2 guan1 chang2 yi4 jue2 。
- tong2 tuo2 mo4 shang4 hui4 feng2 jun1 ， shui2 liao4 xiang1 wang4 ru2 yong3 jue2 。
- yi4 xi1 xie2 shou3 qing1 qing1 chun1 ， shui3 bian1 yi2 xiao4 xi4 li4 chen2 。
- zui4 neng2 kuang2 ge1 xing3 neng2 fu4 ， man3 zuo4 wei2 you3 sun1 yao2 wen2 。
- jiu3 lan2 ge1 duan4 ru2 zhuan3 zhu2 ， han2 shi2 lei4 lei4 xin1 gui3 ku1 。
- cheng2 xiang4 shu1 tong2 yi4 wu1 chao2 ， ceng2 yuan2 xian1 shi4 fang1 jiao1 lü4 。
- hai3 tang2 san1 jing4 wu2 gen1 zhu1 ， bai4 wa3 tui2 yuan2 yi4 yi3 chu2 。
- jiu4 you2 duo1 gan3 you3 zhi4 ci3 ， du2 wei4 wu2 dang3 huai2 qu1 qu1 。
- wo3 yu4 yu3 jun1 zhong4 yi2 dao4 ， hua4 wei2 chang2 ping2 lei4 huang1 cao3 。
- zao3 zhi1 shi4 shi4 qu4 ru2 feng1 ， zhi1 he2 huang2 gong1 lu2 xia4 dao3 。
- dang1 shi2 yi2 zui4 cha1 mai2 wo3 ， bu2 jian4 xing1 wang2 ying4 geng4 hao3 。
- qie3 fu4 zhi3 ci3 xiu1 yun2 yun2 ， wo3 you3 chen2 zi3 gao1 neng2 wen2 。
- ling4 qi2 du2 ba4 ri4 jiu4 jun1 ， jiu4 jun1 gui1 ri4 song4 suo3 wen2 。
- wu2 pin2 wu2 lao3 bu4 zu2 nian4 ， jun1 xu1 jun1 fa1 he2 nian2 bian4 。
- you4 an1 jiu3 shi2 chou2 geng4 chou2 ， kong1 xian4 yi4 sheng1 zhang3 le4 chuan2 。
- wu1 hu1 si1 ren2 si1 shi4 bu4 xiang1 jian4 ， lü4 shu4 ying1 ti2 lei4 ru2 xian4 。

## 注释

## 译文

## 赏析
