---
id: chao-cai-zi-ye-ge-shi-ba-shou
title: 子夜歌十八首
titlePinyin: zi3 ye4 ge1 shi2 ba1 shou3
titleSlug: zi-ye-ge-shi-ba-shou
author: 晁采
authorPinyin: chao2 cai3
authorSlug: chao-cai
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 侬既剪云鬟，郎亦分丝发。觅向无人处，绾作同心结。
- 夜夜不成寐，拥被啼终夕。郎不信侬时，但看枕上迹。
- 何时得成匹，离恨不复牵。金针刺菡萏，夜夜得见莲。
- 相逢逐凉候，黄花忽复香。颦眉腊月露，愁杀未成霜。
- 明窗弄玉指，指甲如水晶。剪之特寄郎，聊当携手行。
- 寄语闺中娘，颜色不常好。含笑对棘实，欢娱须是枣。
- 良会终有时，劝郎莫得怒。姜蘖畏春蚕，要绵须辛苦。
- 醉梦幸逢郎，无奈乌哑哑。中山如有酒，敢借千金价。
- 信使无虚日，玉酝寄盈觥。一年一日雨，底事太多晴。
- 绣房拟会郎，四窗日离离。手自施屏障，恐有女伴窥。
- 相思百余日，相见苦无期。褰裳摘藕花，要莲敢恨池。
- 金盆盥素手，焚香诵普门。来生何所愿，与郎为一身。
- 花池多芳水，玉杯挹赠郎。避人藏袖里，湿却素罗裳。
- 感郎金针赠，欲报物俱轻。一双连素缕，与郎聊定情。
- 寒风响枯木，通夕不得卧。早起遣问郎，昨宵何以过。
- 得郎日嗣音，令人不可睹。熊胆磨作墨，书来字字苦。
- 轻巾手自制，颜色烂含桃。先怀侬袖里，然后约郎腰。
- 侬赠绿丝衣，郎遗玉钩子。即欲系侬心，侬思著郎体。

## 拼音
- nong2 ji4 jian3 yun2 huan2 ， lang2 yi4 fen1 si1 fa1 。 mi4 xiang4 wu2 ren2 chu4 ， wan3 zuo4 tong2 xin1 jie2 。
- ye4 ye4 bu4 cheng2 mei4 ， yong1 bei4 ti2 zhong1 xi1 。 lang2 bu2 xin4 nong2 shi2 ， dan4 kan4 zhen3 shang4 ji4 。
- he2 shi2 de2 cheng2 pi3 ， li2 hen4 bu2 fu4 qian1 。 jin1 zhen1 ci4 han4 dan4 ， ye4 ye4 de2 jian4 lian2 。
- xiang1 feng2 zhu2 liang2 hou4 ， huang2 hua1 hu1 fu4 xiang1 。 pin2 mei2 la4 yue4 lu4 ， chou2 sha1 wei4 cheng2 shuang1 。
- ming2 chuang1 nong4 yu4 zhi3 ， zhi3 jia3 ru2 shui3 jing1 。 jian3 zhi1 te4 ji4 lang2 ， liao2 dang1 xie2 shou3 xing2 。
- ji4 yu3 gui1 zhong1 niang2 ， yan2 se4 bu4 chang2 hao3 。 han2 xiao4 dui4 ji2 shi2 ， huan1 yu2 xu1 shi4 zao3 。
- liang2 hui4 zhong1 you3 shi2 ， quan4 lang2 mo4 de2 nu4 。 jiang1 nie4 wei4 chun1 can2 ， yao4 mian2 xu1 xin1 ku3 。
- zui4 meng4 xing4 feng2 lang2 ， wu2 nai4 wu1 ya3 ya3 。 zhong1 shan1 ru2 you3 jiu3 ， gan3 jie4 qian1 jin1 jia4 。
- xin4 shi3 wu2 xu1 ri4 ， yu4 yun4 ji4 ying2 gong1 。 yi4 nian2 yi2 ri4 yu3 ， di3 shi4 tai4 duo1 qing2 。
- xiu4 fang2 ni3 hui4 lang2 ， si4 chuang1 ri4 li2 li2 。 shou3 zi4 shi1 ping2 zhang4 ， kong3 you3 nü3 ban4 kui1 。
- xiang1 si1 bai3 yu2 ri4 ， xiang1 jian4 ku3 wu2 qi1 。 qian1 shang0 zhai1 ou3 hua1 ， yao4 lian2 gan3 hen4 chi2 。
- jin1 pen2 guan4 su4 shou3 ， fen2 xiang1 song4 pu3 men2 。 lai2 sheng1 he2 suo3 yuan4 ， yu3 lang2 wei4 yi4 shen1 。
- hua1 chi2 duo1 fang1 shui3 ， yu4 bei1 yi4 zeng4 lang2 。 bi4 ren2 cang2 xiu4 li3 ， shi1 que4 su4 luo2 shang0 。
- gan3 lang2 jin1 zhen1 zeng4 ， yu4 bao4 wu4 ju4 qing1 。 yi4 shuang1 lian2 su4 lü3 ， yu3 lang2 liao2 ding4 qing2 。
- han2 feng1 xiang3 ku1 mu4 ， tong1 xi1 bu4 de2 wo4 。 zao3 qi3 qian3 wen4 lang2 ， zuo2 xiao1 he2 yi3 guo4 。
- de2 lang2 ri4 si4 yin1 ， ling4 ren2 bu4 ke3 du3 。 xiong2 dan3 mo2 zuo4 mo4 ， shu1 lai2 zi4 zi4 ku3 。
- qing1 jin1 shou3 zi4 zhi4 ， yan2 se4 lan4 han2 tao2 。 xian1 huai2 nong2 xiu4 li3 ， ran2 hou4 yue1 lang2 yao1 。
- nong2 zeng4 lü4 si1 yi1 ， lang2 yi2 yu4 gou1 zi3 。 ji2 yu4 xi4 nong2 xin1 ， nong2 si1 zhu4 lang2 ti3 。

## 注释

## 译文

## 赏析
