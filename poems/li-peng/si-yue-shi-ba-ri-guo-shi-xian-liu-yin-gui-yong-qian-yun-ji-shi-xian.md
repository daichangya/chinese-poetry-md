---
id: li-peng-si-yue-shi-ba-ri-guo-shi-xian-liu-yin-gui-yong-qian-yun-ji-shi-xian
title: 四月十八日过师贤留饮归用前韵寄师贤
titlePinyin: si4 yue4 shi2 ba1 ri4 guo4 shi1 xian2 liu2 yin3 gui1 yong4 qian2 yun4 ji4 shi1 xian2
titleSlug: si-yue-shi-ba-ri-guo-shi-xian-liu-yin-gui-yong-qian-yun-ji-shi-xian
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 避俗非避世，择交欣择乡。
- 共泛忘忧物，听雨对胡床。
- 江湖系舴艋，夜窗灯火凉。
- 论诗中鸣镝，辞源注方塘。
- 韦杜骨已朽，谁焚更生香。
- 我才肩培𪣻，君自粲氐房。
- 玉人能晓此，藻绘已埋藏。
- 破涕欲为笑，横膺复怏怏。
- 行矣勿复道，孽孤政为祥。

## 拼音
- bi4 su2 fei1 bi4 shi4 ， ze2 jiao1 xin1 ze2 xiang1 。
- gong4 fan4 wang4 you1 wu4 ， ting1 yu3 dui4 hu2 chuang2 。
- jiang1 hu2 xi4 ze2 meng3 ， ye4 chuang1 deng1 huo3 liang2 。
- lun4 shi1 zhong1 ming2 di2 ， ci2 yuan2 zhu4 fang1 tang2 。
- wei2 du4 gu3 yi3 xiu3 ， shui2 fen2 geng1 sheng1 xiang1 。
- wo3 cai2 jian1 pei2 lou2 ， jun1 zi4 can4 di1 fang2 。
- yu4 ren2 neng2 xiao3 ci3 ， zao3 hui4 yi3 mai2 cang2 。
- po4 ti4 yu4 wei4 xiao4 ， heng2 ying1 fu4 yang4 yang4 。
- xing2 yi3 wu4 fu4 dao4 ， nie4 gu1 zheng4 wei4 xiang2 。

## 注释

## 译文

## 赏析
