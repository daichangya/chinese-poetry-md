---
id: li-peng-jiu-ri-feng-cheng-yuan-liang-xiong
title: 九日奉呈元亮兄
titlePinyin: jiu3 ri4 feng4 cheng2 yuan2 liang4 xiong1
titleSlug: jiu-ri-feng-cheng-yuan-liang-xiong
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷秋风落山，岁事几转轴。
- 萧然四壁空，触眼困羁束。
- 我尘已生甑，兄亦未有屋。
- 少也不如人，自视真陆陆。
- 北阮乌贺兰，绝影追风足。
- 谁知荐圜丘，乃用茧栗犊。
- 弃置勿复陈，万事蕉梦鹿。
- 渺渺天界高，宫黄著畦菊。
- 能来慰艰勤，浊醪巾可漉。
- 虽无熊耳杯，要自尊中渌。
- 属厌谢珍羞，无祸可当福。
- 回观夸夺儿，往往加烦促。

## 拼音
- qiong2 qiu1 feng1 luo4 shan1 ， sui4 shi4 ji3 zhuan3 zhou2 。
- xiao1 ran2 si4 bi4 kong1 ， chu4 yan3 kun4 ji1 shu4 。
- wo3 chen2 yi3 sheng1 zeng4 ， xiong1 yi4 wei4 you3 wu1 。
- shao3 ye3 bu4 ru2 ren2 ， zi4 shi4 zhen1 lu4 lu4 。
- bei3 ruan3 wu1 he4 lan2 ， jue2 ying3 zhui1 feng1 zu2 。
- shui2 zhi1 jian4 huan2 qiu1 ， nai3 yong4 jian3 li4 du2 。
- qi4 zhi4 wu4 fu4 chen2 ， wan4 shi4 jiao1 meng4 lu4 。
- miao3 miao3 tian1 jie4 gao1 ， gong1 huang2 zhu4 qi2 ju2 。
- neng2 lai2 wei4 jian1 qin2 ， zhuo2 lao2 jin1 ke3 lu4 。
- sui1 wu2 xiong2 er3 bei1 ， yao4 zi4 zun1 zhong1 lu4 。
- shu3 yan4 xie4 zhen1 xiu1 ， wu2 huo4 ke3 dang1 fu2 。
- hui2 guan1 kua1 duo2 er2 ， wang3 wang3 jia1 fan2 cu4 。

## 注释

## 译文

## 赏析
