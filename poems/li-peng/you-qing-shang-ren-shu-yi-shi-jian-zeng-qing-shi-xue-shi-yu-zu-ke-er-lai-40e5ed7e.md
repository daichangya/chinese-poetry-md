---
id: li-peng-you-qing-shang-ren-shu-yi-shi-jian-zeng-qing-shi-xue-shi-yu-zu-ke-er-lai-40e5ed7e
title: 有庆上人数以诗见赠庆始学诗于祖可尔来摆脱故步进而不已未可量也作短句以报之
titlePinyin: you3 qing4 shang4 ren2 shu4 yi3 shi1 jian4 zeng4 qing4 shi3 xue2 shi1 yu2 zu3 ke3 er3 lai2 bai3 tuo1 gu4 bu4 jin4 er2 bu4 yi3 wei4 ke3 liang2 ye3 zuo4 duan3 ju4 yi3 bao4 zhi1
titleSlug: you-qing-shang-ren-shu-yi-shi-jian-zeng-qing-shi-xue-shi-yu-zu-ke-er-lai-40e5ed7e
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昼公无恙时，句吐春空云。
- 笔端敛万壑，中闻清夜猿。
- 门生沾賸馥，派别自渊源。
- 深岭萝月妙，纵观岚气昏。
- 时蒙一顾重，腾骧空马群。
- 大师于越秀，幽气如芳荪。
- 玉笈发金籥，阔步登词门。
- 脱略尘外躅，摩霄郁飞翻。
- 岂惟足风露，定复多皇坟。
- 昨枉招隐句，深靓丽且温。
- 挽我诱松桂，要移北山文。
- 诸郎短兵接，此事独策勲。
- 惭非钟嵘评，更休知音论。

## 拼音
- zhou4 gong1 wu2 yang4 shi2 ， ju4 tu3 chun1 kong1 yun2 。
- bi3 duan1 lian3 wan4 he4 ， zhong1 wen2 qing1 ye4 yuan2 。
- men2 sheng1 zhan1 sheng4 fu4 ， pai4 bie2 zi4 yuan1 yuan2 。
- shen1 ling3 luo2 yue4 miao4 ， zong4 guan1 lan2 qi4 hun1 。
- shi2 meng2 yi2 gu4 zhong4 ， teng2 xiang1 kong1 ma3 qun2 。
- da4 shi1 yu2 yue4 xiu4 ， you1 qi4 ru2 fang1 sun1 。
- yu4 ji2 fa1 jin1 yue4 ， kuo4 bu4 deng1 ci2 men2 。
- tuo1 lüe4 chen2 wai4 zhu2 ， mo2 xiao1 yu4 fei1 fan1 。
- qi3 wei2 zu2 feng1 lu4 ， ding4 fu4 duo1 huang2 fen2 。
- zuo2 wang3 zhao1 yin3 ju4 ， shen1 liang4 li4 qie3 wen1 。
- wan3 wo3 you4 song1 gui4 ， yao4 yi2 bei3 shan1 wen2 。
- zhu1 lang2 duan3 bing1 jie1 ， ci3 shi4 du2 ce4 xun1 。
- can2 fei1 zhong1 rong2 ping2 ， geng4 xiu1 zhi1 yin1 lun4 。

## 注释

## 译文

## 赏析
