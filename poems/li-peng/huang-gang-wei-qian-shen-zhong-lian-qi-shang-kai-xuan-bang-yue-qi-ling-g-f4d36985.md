---
id: li-peng-huang-gang-wei-qian-shen-zhong-lian-qi-shang-kai-xuan-bang-yue-qi-ling-g-f4d36985
title: 黄冈尉钱绅种莲其上开轩榜曰起灵盖取鲍参军荷花赋超四照之灵本云
titlePinyin: huang2 gang1 wei4 qian2 shen1 zhong3 lian2 qi2 shang4 kai1 xuan1 bang3 yue1 qi3 ling2 gai4 qu3 bao4 can1 jun1 he2 hua1 fu4 chao1 si4 zhao4 zhi1 ling2 ben3 yun2
titleSlug: huang-gang-wei-qian-shen-zhong-lian-qi-shang-kai-xuan-bang-yue-qi-ling-g-f4d36985
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平吴利在获二陆，我得斯人一夔足。
- 明光射策卷波澜，灞桥新诗挟冰玉。
- 只因心赏鲍参军，种花欲招千载魂。
- 笔端有口不倚辨，尽付此花生气存。
- 一代风流几顿尽，汉官威仪聊复正。
- 觅句何劳梦惠连，解颐未用呼匡鼎。
- 秋风苹末助飕飗，花药应须让一头。
- 何必嘉陵种嘉橘，始拟人间千户侯。

## 拼音
- ping2 wu2 li4 zai4 huo4 er4 lu4 ， wo3 de2 si1 ren2 yi4 kui2 zu2 。
- ming2 guang1 she4 ce4 juan4 bo1 lan2 ， ba4 qiao2 xin1 shi1 xie2 bing1 yu4 。
- zhi1 yin1 xin1 shang3 bao4 can1 jun1 ， zhong3 hua1 yu4 zhao1 qian1 zai3 hun2 。
- bi3 duan1 you3 kou3 bu4 yi3 bian4 ， jin4 fu4 ci3 hua1 sheng1 qi4 cun2 。
- yi2 dai4 feng1 liu2 ji3 dun4 jin4 ， han4 guan1 wei1 yi2 liao2 fu4 zheng4 。
- mi4 ju4 he2 lao2 meng4 hui4 lian2 ， jie3 yi2 wei4 yong4 hu1 kuang1 ding3 。
- qiu1 feng1 ping2 mo4 zhu4 sou1 liu2 ， hua1 yao4 ying4 xu1 rang4 yi4 tou2 。
- he2 bi4 jia1 ling2 zhong3 jia1 ju2 ， shi3 ni3 ren2 jian1 qian1 hu4 hou2 。

## 注释

## 译文

## 赏析
