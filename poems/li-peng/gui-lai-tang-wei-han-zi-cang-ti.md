---
id: li-peng-gui-lai-tang-wei-han-zi-cang-ti
title: 归来堂为韩子苍题
titlePinyin: gui1 lai2 tang2 wei4 han2 zi3 cang1 ti2
titleSlug: gui-lai-tang-wei-han-zi-cang-ti
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 出处无定在，阅世关盛衰。
- 令德山林尊，昭代丘园非。
- 达人解其趣，颇复择所归。
- 渊明傲世故，葛巾风欹欹。
- 偶随出岫云，戏作三径资。
- 少日辞吏去，新菊亲风期。
- 韩侯极简秀，早蒙当宁知。
- 未吐五色线，小试聊补遗。
- 高咏少司命，乘风载云旗。
- 一坐空无人，安能免深排。
- 昨来天东壁，少欲乘泰阶。
- 误随晓星去，流落天南陲。
- 得县篁竹中，簿领颇沈迷。
- 奈何训诰笔，反用催科为。
- 度堂痛扫溉，胜气自尔随。
- 风度窗户急，云生梁栋迟。
- 不减田园居，归去将安之。
- 窈窈青禁闼，沈沈黄金闺。
- 至尊下温诏，群公歌式微。
- 行矣戒徂两，长吟收夕霏。

## 拼音
- chu1 chu4 wu2 ding4 zai4 ， yue4 shi4 guan1 sheng4 shuai1 。
- ling4 de2 shan1 lin2 zun1 ， zhao1 dai4 qiu1 yuan2 fei1 。
- da2 ren2 jie3 qi2 qu4 ， po1 fu4 ze2 suo3 gui1 。
- yuan1 ming2 ao4 shi4 gu4 ， ge3 jin1 feng1 qi1 qi1 。
- ou3 sui2 chu1 xiu4 yun2 ， xi4 zuo4 san1 jing4 zi1 。
- shao3 ri4 ci2 li4 qu4 ， xin1 ju2 qin1 feng1 qi1 。
- han2 hou2 ji2 jian3 xiu4 ， zao3 meng2 dang1 ning2 zhi1 。
- wei4 tu3 wu3 se4 xian4 ， xiao3 shi4 liao2 bu3 yi2 。
- gao1 yong3 shao3 si1 ming4 ， cheng2 feng1 zai3 yun2 qi2 。
- yi2 zuo4 kong1 wu2 ren2 ， an1 neng2 mian3 shen1 pai2 。
- zuo2 lai2 tian1 dong1 bi4 ， shao3 yu4 cheng2 tai4 jie1 。
- wu4 sui2 xiao3 xing1 qu4 ， liu2 luo4 tian1 nan2 chui2 。
- de2 xian4 huang2 zhu2 zhong1 ， bo2 ling3 po1 shen3 mi2 。
- nai4 he2 xun4 gao4 bi3 ， fan3 yong4 cui1 ke1 wei4 。
- du4 tang2 tong4 sao3 gai4 ， sheng4 qi4 zi4 er3 sui2 。
- feng1 du4 chuang1 hu4 ji2 ， yun2 sheng1 liang2 dong4 chi2 。
- bu4 jian3 tian2 yuan2 ju1 ， gui1 qu4 jiang1 an1 zhi1 。
- yao3 yao3 qing1 jin4 ta4 ， shen3 shen3 huang2 jin1 gui1 。
- zhi4 zun1 xia4 wen1 zhao4 ， qun2 gong1 ge1 shi4 wei1 。
- xing2 yi3 jie4 cu2 liang3 ， chang2 yin2 shou1 xi1 fei1 。

## 注释

## 译文

## 赏析
