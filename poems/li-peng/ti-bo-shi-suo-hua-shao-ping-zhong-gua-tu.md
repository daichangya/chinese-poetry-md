---
id: li-peng-ti-bo-shi-suo-hua-shao-ping-zhong-gua-tu
title: 题伯时所画邵平种瓜图
titlePinyin: ti2 bo2 shi2 suo3 hua4 shao4 ping2 zhong4 gua1 tu2
titleSlug: ti-bo-shi-suo-hua-shao-ping-zhong-gua-tu
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邵平汤沐故千户，解组投林如脱兔。
- 勒铭鼎鼐属伊人，我方荷锄𣃁烟雨。
- 瓜田钩带盖阡陌，大者轮囷细旁午。
- 殽函设险吾何补，日日青门自成趣。
- 槿篱半破复牵萝，夕霏晼晚留疏树。
- 娟然翠气出眉妩，喜得斯人慰迟暮。
- 剧谈欲写块磊胸，尚恐轩昂作庄语。
- 画师纷纷安足数，对此令人重豪素。
- 阳陵公子傲雪林，洒落由来足风露。
- 自言购取倾家赀，柴桑要伴归来赋。
- 两郎后先千载余，粉墨相追叶风度。
- 悬之素壁足丘壑，噭噭猿啼起寒雾。

## 拼音
- shao4 ping2 tang1 mu4 gu4 qian1 hu4 ， jie3 zu3 tou2 lin2 ru2 tuo1 tu4 。
- le4 ming2 ding3 nai4 shu3 yi1 ren2 ， wo3 fang1 he2 chu2 𣃁 yan1 yu3 。
- gua1 tian2 gou1 dai4 gai4 qian1 mo4 ， da4 zhe3 lun2 qun1 xi4 pang2 wu3 。
- yao2 han2 she4 xian3 wu2 he2 bu3 ， ri4 ri4 qing1 men2 zi4 cheng2 qu4 。
- jin3 li2 ban4 po4 fu4 qian1 luo2 ， xi1 fei1 wan3 wan3 liu2 shu1 shu4 。
- juan1 ran2 cui4 qi4 chu1 mei2 wu3 ， xi3 de2 si1 ren2 wei4 chi2 mu4 。
- ju4 tan2 yu4 xie3 kuai4 lei3 xiong1 ， shang4 kong3 xuan1 ang2 zuo4 zhuang1 yu3 。
- hua4 shi1 fen1 fen1 an1 zu2 shu4 ， dui4 ci3 ling4 ren2 zhong4 hao2 su4 。
- yang2 ling2 gong1 zi3 ao4 xue3 lin2 ， sa3 luo4 you2 lai2 zu2 feng1 lu4 。
- zi4 yan2 gou4 qu3 qing1 jia1 zi1 ， chai2 sang1 yao4 ban4 gui1 lai2 fu4 。
- liang3 lang2 hou4 xian1 qian1 zai3 yu2 ， fen3 mo4 xiang1 zhui1 ye4 feng1 du4 。
- xuan2 zhi1 su4 bi4 zu2 qiu1 he4 ， jiao4 jiao4 yuan2 ti2 qi3 han2 wu4 。

## 注释

## 译文

## 赏析
