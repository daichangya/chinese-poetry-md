---
id: li-peng-feng-chou-hu-yin-wei-shen-dao
title: 奉酬湖阴韦深道
titlePinyin: feng4 chou2 hu2 yin1 wei2 shen1 dao4
titleSlug: feng-chou-hu-yin-wei-shen-dao
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淮南废沐浴，望汉三十秋。
- 丞相发蒙耳，卫青奴虏俦。
- 终藉汲长孺，毅然寝阴谋。
- 正人国之纪，进退系戚休。
- 鹗立耸朝著，深藏耀岩幽。
- 湖阴有真隐，趣尚协沧洲。
- 奇胸饱风霜，大笔森戈矛。
- 急贤甚渔猎，网罗英隽收。
- 终南与少室，朝暮拔其尤。
- 胡为卧江津，尚阻瞻冕旒。
- 顾令茧栗犊，升禋荐圜丘。
- 开轩榜独乐，高躅追前修。
- 志士遗草泽，余波及汤流。
- 益使山林尊，豪夺不可求。
- 但恐赴陇书，未能逃大搜。
- 嗟余牛马走，鬓斑年亦遒。
- 烟霞入种艺，松桂助飕飗。
- 书来挟妙句，眷言颇绸缪。
- 乃知气先感，臭味还相侔。
- 诗成月生岭，回溪上明楼。

## 拼音
- huai2 nan2 fei4 mu4 yu4 ， wang4 han4 san1 shi2 qiu1 。
- cheng2 xiang4 fa1 meng2 er3 ， wei4 qing1 nu2 lu3 chou2 。
- zhong1 jie4 ji2 chang2 ru2 ， yi4 ran2 qin3 yin1 mou2 。
- zheng4 ren2 guo2 zhi1 ji4 ， jin4 tui4 xi4 qi1 xiu1 。
- e4 li4 song3 chao2 zhu4 ， shen1 cang2 yao4 yan2 you1 。
- hu2 yin1 you3 zhen1 yin3 ， qu4 shang4 xie2 cang1 zhou1 。
- qi2 xiong1 bao3 feng1 shuang1 ， da4 bi3 sen1 ge1 mao2 。
- ji2 xian2 shen4 yu2 lie4 ， wang3 luo2 ying1 jun4 shou1 。
- zhong1 nan2 yu3 shao3 shi4 ， chao2 mu4 ba2 qi2 you2 。
- hu2 wei4 wo4 jiang1 jin1 ， shang4 zu3 zhan1 mian3 liu2 。
- gu4 ling4 jian3 li4 du2 ， sheng1 yin1 jian4 huan2 qiu1 。
- kai1 xuan1 bang3 du2 le4 ， gao1 zhu2 zhui1 qian2 xiu1 。
- zhi4 shi4 yi2 cao3 ze2 ， yu2 bo1 ji2 tang1 liu2 。
- yi4 shi3 shan1 lin2 zun1 ， hao2 duo2 bu4 ke3 qiu2 。
- dan4 kong3 fu4 long3 shu1 ， wei4 neng2 tao2 da4 sou1 。
- jie1 yu2 niu2 ma3 zou3 ， bin4 ban1 nian2 yi4 qiu2 。
- yan1 xia2 ru4 zhong3 yi4 ， song1 gui4 zhu4 sou1 liu2 。
- shu1 lai2 xie2 miao4 ju4 ， juan4 yan2 po1 chou2 mou2 。
- nai3 zhi1 qi4 xian1 gan3 ， chou4 wei4 hai2 xiang1 mou2 。
- shi1 cheng2 yue4 sheng1 ling3 ， hui2 xi1 shang4 ming2 lou2 。

## 注释

## 译文

## 赏析
