---
id: li-peng-ji-chen-wu-gan
title: 寄陈无感
titlePinyin: ji4 chen2 wu2 gan3
titleSlug: ji-chen-wu-gan
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔怅有违，平湖拍天涨。
- 公乘美满风，乘兴破巨浪。
- 我归茅屋底，念切情惝恍。
- 中间忽抱瘵，此病最无妄。
- 伏枕辞鸣蝉，秋风吹倚杖。
- 缅怀醉夷门，歗咏真惬当。
- 颇复持漫刺，曳裾谒丞相。
- 曩者金石交，为子倾家醸。
- 肤清神更清，年壮思亦壮。
- 兰台要给札，抒写不流宕。
- 谠言动主意，湛思慰人望。
- 归帆拂五老，停舻当叠嶂。
- 不忘茗果期，烟扉聊一访。

## 拼音
- yi4 xi1 chang4 you3 wei2 ， ping2 hu2 pai1 tian1 zhang3 。
- gong1 cheng2 mei3 man3 feng1 ， cheng2 xing4 po4 ju4 lang4 。
- wo3 gui1 mao2 wu1 di3 ， nian4 qie4 qing2 chang3 huang3 。
- zhong1 jian1 hu1 bao4 zhai4 ， ci3 bing4 zui4 wu2 wang4 。
- fu2 zhen3 ci2 ming2 chan2 ， qiu1 feng1 chui1 yi3 zhang4 。
- mian3 huai2 zui4 yi2 men2 ， xiao4 yong3 zhen1 qie4 dang1 。
- po1 fu4 chi2 man4 ci4 ， ye4 ju1 ye4 cheng2 xiang4 。
- nang3 zhe3 jin1 shi2 jiao1 ， wei4 zi3 qing1 jia1 niang4 。
- fu1 qing1 shen2 geng4 qing1 ， nian2 zhuang4 si1 yi4 zhuang4 。
- lan2 tai2 yao4 gei3 zha2 ， shu1 xie3 bu4 liu2 dang4 。
- dang3 yan2 dong4 zhu3 yi4 ， zhan4 si1 wei4 ren2 wang4 。
- gui1 fan1 fu2 wu3 lao3 ， ting2 lu2 dang1 die2 zhang4 。
- bu2 wang4 ming2 guo3 qi1 ， yan1 fei1 liao2 yi4 fang3 。

## 注释

## 译文

## 赏析
