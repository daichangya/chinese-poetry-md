---
id: li-peng-feng-chou-xiao-zi-zhi
title: 奉酬萧子植
titlePinyin: feng4 chou2 xiao1 zi3 zhi2
titleSlug: feng-chou-xiao-zi-zhi
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太丘廊庙具，活国方畅谋。
- 虎豹阨九关，全躯荷灵修。
- 元方开美度，奋舌同尊周。
- 悠悠释峤云，亭亭留海陬。
- 别时闺中女，娟娟未知愁。
- 小襦绣烂漫，撷草鬬新柔。
- 甲子歘流电，窈窕今好逑。
- 择对得妙士，迈往气横秋。
- 既逾绝尘到，复轶黄中刘。
- 属者过我庐，并坐崖谷幽。
- 高标极迥映，出语如冥捜。
- 想当饱四库，那肯事五楼。
- 回首问童稚，颇有此客不。
- 分携月屡彀，好音俄见投。
- 蛮牋落大句，豪润仍清遒。
- 顾兹坦腹郎，信矣百不忧。
- 侧闻奏云门，总章定咨诹。
- 翁当乘安车，姓名复金瓯。
- 冰清遂赐环，德星聚中州。
- 陋巷寡轮鞅，寒烟满林丘。
- 涤耳听老语，余生复何求。
- 哦诗聊送似，长怀付溟鸥。

## 拼音
- tai4 qiu1 lang2 miao4 ju4 ， huo2 guo2 fang1 chang4 mou2 。
- hu3 bao4 e4 jiu3 guan1 ， quan2 qu1 he2 ling2 xiu1 。
- yuan2 fang1 kai1 mei3 du4 ， fen4 she2 tong2 zun1 zhou1 。
- you1 you1 shi4 qiao2 yun2 ， ting2 ting2 liu2 hai3 zou1 。
- bie2 shi2 gui1 zhong1 nü3 ， juan1 juan1 wei4 zhi1 chou2 。
- xiao3 ru2 xiu4 lan4 man4 ， xie2 cao3 dou4 xin1 rou2 。
- jia3 zi3 xu1 liu2 dian4 ， yao3 tiao3 jin1 hao3 qiu2 。
- ze2 dui4 de2 miao4 shi4 ， mai4 wang3 qi4 heng2 qiu1 。
- ji4 yu2 jue2 chen2 dao4 ， fu4 yi4 huang2 zhong1 liu2 。
- shu3 zhe3 guo4 wo3 lu2 ， bing4 zuo4 ya2 gu3 you1 。
- gao1 biao1 ji2 jiong3 ying4 ， chu1 yu3 ru2 ming2 sou1 。
- xiang3 dang1 bao3 si4 ku4 ， na4 ken3 shi4 wu3 lou2 。
- hui2 shou3 wen4 tong2 zhi4 ， po1 you3 ci3 ke4 bu4 。
- fen1 xie2 yue4 lü3 gou4 ， hao3 yin1 e2 jian4 tou2 。
- man2 jian1 luo4 da4 ju4 ， hao2 run4 reng2 qing1 qiu2 。
- gu4 zi1 tan3 fu4 lang2 ， xin4 yi3 bai3 bu4 you1 。
- ce4 wen2 zou4 yun2 men2 ， zong3 zhang1 ding4 zi1 zou1 。
- weng1 dang1 cheng2 an1 che1 ， xing4 ming2 fu4 jin1 ou1 。
- bing1 qing1 sui4 ci4 huan2 ， de2 xing1 ju4 zhong1 zhou1 。
- lou4 xiang4 gua3 lun2 yang1 ， han2 yan1 man3 lin2 qiu1 。
- di2 er3 ting1 lao3 yu3 ， yu2 sheng1 fu4 he2 qiu2 。
- o4 shi1 liao2 song4 si4 ， chang2 huai2 fu4 ming2 ou1 。

## 注释

## 译文

## 赏析
