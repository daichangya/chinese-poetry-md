---
id: li-peng-guan-lu-ju-ren-shi
title: 观吕居仁诗
titlePinyin: guan1 lü3 ju1 ren2 shi1
titleSlug: guan-lu-ju-ren-shi
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风鏖暑功夫深，老火由来欺稚金。
- 蛮花缺月午梦短，伐翳正尔开遥岑。
- 忽看僧珍五字句，妙想寔与神明聚。
- 清如明月东涧泉，壮如玄豹南山雾。
- 抑扬顿挫百态随，鸷鸟欲举风迫之。
- 莫言持此黄初诗，直恐竟亦不能奇。
- 老怀凛凛受霜气，想见此郎冰雪姿。
- 鄙夫好诗如好色，嫣然一笑可倾国。
- 击节歌之侑欢伯，杯中安得着此客。
- 此客不肯绁尘羁，况复世网如蛛丝。
- 秋空横河雕鹗上，不许蜂蝶同所归。
- 汉家太尉死宗社，大鸟泣坟天所借。
- 谢傅未吐活国谋，赍恨怀奇赴泉下。
- 僧珍向来期此人，颓波砥柱妙入神。
- 要当叠些湘水滨，唤起犹足张吾军。

## 拼音
- xi1 feng1 ao2 shu3 gong1 fu1 shen1 ， lao3 huo3 you2 lai2 qi1 zhi4 jin1 。
- man2 hua1 que1 yue4 wu3 meng4 duan3 ， fa2 yi4 zheng4 er3 kai1 yao2 cen2 。
- hu1 kan4 seng1 zhen1 wu3 zi4 ju4 ， miao4 xiang3 shi2 yu3 shen2 ming2 ju4 。
- qing1 ru2 ming2 yue4 dong1 jian4 quan2 ， zhuang4 ru2 xuan2 bao4 nan2 shan1 wu4 。
- yi4 yang2 dun4 cuo4 bai3 tai4 sui2 ， zhi4 niao3 yu4 ju3 feng1 po4 zhi1 。
- mo4 yan2 chi2 ci3 huang2 chu1 shi1 ， zhi2 kong3 jing4 yi4 bu4 neng2 qi2 。
- lao3 huai2 lin3 lin3 shou4 shuang1 qi4 ， xiang3 jian4 ci3 lang2 bing1 xue3 zi1 。
- bi3 fu1 hao3 shi1 ru2 hao4 se4 ， yan1 ran2 yi2 xiao4 ke3 qing1 guo2 。
- ji1 jie2 ge1 zhi1 you4 huan1 bo2 ， bei1 zhong1 an1 de2 zhe0 ci3 ke4 。
- ci3 ke4 bu4 ken3 xie4 chen2 ji1 ， kuang4 fu4 shi4 wang3 ru2 zhu1 si1 。
- qiu1 kong1 heng2 he2 diao1 e4 shang4 ， bu4 xu3 feng1 die2 tong2 suo3 gui1 。
- han4 jia1 tai4 wei4 si3 zong1 she4 ， da4 niao3 qi4 fen2 tian1 suo3 jie4 。
- xie4 fu4 wei4 tu3 huo2 guo2 mou2 ， ji1 hen4 huai2 qi2 fu4 quan2 xia4 。
- seng1 zhen1 xiang4 lai2 qi1 ci3 ren2 ， tui2 bo1 di3 zhu4 miao4 ru4 shen2 。
- yao4 dang1 die2 xie1 xiang1 shui3 bin1 ， huan4 qi3 you2 zu2 zhang1 wu2 jun1 。

## 注释

## 译文

## 赏析
