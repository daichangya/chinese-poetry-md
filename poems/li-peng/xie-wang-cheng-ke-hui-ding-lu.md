---
id: li-peng-xie-wang-cheng-ke-hui-ding-lu
title: 谢王成可惠鼎炉
titlePinyin: xie4 wang2 cheng2 ke3 hui4 ding3 lu2
titleSlug: xie-wang-cheng-ke-hui-ding-lu
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 王郎笔若追风骠，历块过都愈奇峭。
- 胸中好古类古人，铸鼎为𬬻亦臻妙。
- 禹金九牧知神奸，周定郏鄏垂不刊。
- 据耳向来为上客，折足遥怜空汗颜。
- 颜率游谈聊贳患，纳郜臧孙贻直谏。
- 沦亡泗水盖厚诬，得自汾阴乱真赝。
- 孰如此鼎形瓌奇，皤腹云雷差次之。
- 上有苍虬肉倔强，隐映幺麽微螽斯。
- 明窗净几香氤氲，蔼如黄云覆晏温。
- 拜嘉讵意获此宝，子孙父已传仍昆。

## 拼音
- wang2 lang2 bi3 ruo4 zhui1 feng1 piao4 ， li4 kuai4 guo4 dou1 yu4 qi2 qiao4 。
- xiong1 zhong1 hao3 gu3 lei4 gu3 ren2 ， zhu4 ding3 wei4 lu2 yi4 zhen1 miao4 。
- yu3 jin1 jiu3 mu4 zhi1 shen2 jian1 ， zhou1 ding4 jia2 ru3 chui2 bu4 kan1 。
- ju4 er3 xiang4 lai2 wei4 shang4 ke4 ， zhe2 zu2 yao2 lian2 kong1 han4 yan2 。
- yan2 lü4 you2 tan2 liao2 shi4 huan4 ， na4 gao4 zang1 sun1 yi2 zhi2 jian4 。
- lun2 wang2 si4 shui3 gai4 hou4 wu1 ， de2 zi4 fen2 yin1 luan4 zhen1 yan4 。
- shu2 ru2 ci3 ding3 xing2 gui1 qi2 ， po2 fu4 yun2 lei2 cha4 ci4 zhi1 。
- shang4 you3 cang1 qiu2 rou4 jue2 jiang4 ， yin3 ying4 yao1 mo2 wei1 zhong1 si1 。
- ming2 chuang1 jing4 ji3 xiang1 yin1 yun1 ， ai3 ru2 huang2 yun2 fu4 yan4 wen1 。
- bai4 jia1 ju4 yi4 huo4 ci3 bao3 ， zi3 sun1 fu4 yi3 chuan2 reng2 kun1 。

## 注释

## 译文

## 赏析
