---
id: li-peng-san-yi-zhai
title: 三益斋
titlePinyin: san1 yi4 zhai1
titleSlug: san-yi-zhai
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 知人实未易，定交良独难。
- 胜已谢容悦，有来期必端。
- 明公迈往姿，劲气摩谏垣。
- 确讱金石贯，博极溟渤宽。
- 遗经起凡例，射策凌孔鸾。
- 睥睨汉庭右，言激壮士肝。
- 耻作子公书，肯弹贡禹冠。
- 小试不尽妙，银章楚江干。
- 抱牍鴈鹜行，欲作故时看。
- 弹治非柱后，缩手心胆寒。
- 何尝扰狱事，民自以不冤。
- 如卿未惭老，此语垂不刊。
- 虚怀望三益，阅此贤士关。
- 要须得伟人，阔步未登坛。
- 拜公丈人行，摄衣许跻攀。
- 反蒙补我劓，况复亲芝兰。
- 会心在简要，我言真觉烦。
- 章成谢不敏，猥并劳一删。

## 拼音
- zhi1 ren2 shi2 wei4 yi4 ， ding4 jiao1 liang2 du2 nan2 。
- sheng4 yi3 xie4 rong2 yue4 ， you3 lai2 qi1 bi4 duan1 。
- ming2 gong1 mai4 wang3 zi1 ， jin4 qi4 mo2 jian4 yuan2 。
- que4 ren4 jin1 shi2 guan4 ， bo2 ji2 ming2 bo2 kuan1 。
- yi2 jing1 qi3 fan2 li4 ， she4 ce4 ling2 kong3 luan2 。
- pi4 ni4 han4 ting2 you4 ， yan2 ji1 zhuang4 shi4 gan1 。
- chi3 zuo4 zi3 gong1 shu1 ， ken3 tan2 gong4 yu3 guan1 。
- xiao3 shi4 bu2 jin4 miao4 ， yin2 zhang1 chu3 jiang1 gan1 。
- bao4 du2 yan4 wu4 xing2 ， yu4 zuo4 gu4 shi2 kan4 。
- tan2 zhi4 fei1 zhu4 hou4 ， suo1 shou3 xin1 dan3 han2 。
- he2 chang2 rao3 yu4 shi4 ， min2 zi4 yi3 bu4 yuan1 。
- ru2 qing1 wei4 can2 lao3 ， ci3 yu3 chui2 bu4 kan1 。
- xu1 huai2 wang4 san1 yi4 ， yue4 ci3 xian2 shi4 guan1 。
- yao4 xu1 de2 wei3 ren2 ， kuo4 bu4 wei4 deng1 tan2 。
- bai4 gong1 zhang4 ren2 xing2 ， she4 yi1 xu3 ji1 pan1 。
- fan3 meng2 bu3 wo3 yi4 ， kuang4 fu4 qin1 zhi1 lan2 。
- hui4 xin1 zai4 jian3 yao4 ， wo3 yan2 zhen1 jue2 fan2 。
- zhang1 cheng2 xie4 bu4 min3 ， wei3 bing4 lao2 yi4 shan1 。

## 注释

## 译文

## 赏析
