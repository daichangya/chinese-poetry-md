---
id: li-peng-song-si-xing-sou-zhu-yun-yan
title: 送嗣行叟住云岩
titlePinyin: song4 si4 xing2 sou3 zhu4 yun2 yan2
titleSlug: song-si-xing-sou-zhu-yun-yan
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔在冯光禄，精兵伐莎车。
- 大宛献象龙，权奇天马驹。
- 朝趋不动尘，历块暮过都。
- 银鞍香罗帕，晞骥行坦途。
- 一朝伏辕下，局趣时长吁。
- 霜蹄绕羊肠，翻思在坰娱。
- 复闻郭槖驼，种蓺绝代无。
- 擢秀土膏动，安恬肆纡余。
- 侪流失妙理，静躁由来殊。
- 木性不受触，剥肤验荣枯。
- 柳侯为作传，临民真楷模。
- 嗣公武夷秀，淡然云水徒。
- 风期压支遁，渊源从老卢。
- 膏肓在岩壑，浩浩不可污。
- 屡辞公侯聘，烟霞閟团蒲。
- 忽著垢墨衣，俯身蛙黾区。
- 我本佛国净，示见秽土居。
- 譬之喷玉姿，骧首径崎岖。
- 虽怀万里气，讵可轻艰虞。
- 亦如莳卉木，涵养须敷腴。
- 根节藏蠹蝎，安忍不剔除。
- 名驹即商鉴，种术毋令疏。
- 邾蟊或蜂虿，三言成於菟。
- 愿公置坐右，爱之良不诬。
- 夜窗为长吟，霜飚响高梧。

## 拼音
- xi1 zai4 feng2 guang1 lu4 ， jing1 bing1 fa2 sha1 che1 。
- da4 wan3 xian4 xiang4 long2 ， quan2 qi2 tian1 ma3 ju1 。
- chao2 qu1 bu2 dong4 chen2 ， li4 kuai4 mu4 guo4 dou1 。
- yin2 an1 xiang1 luo2 pa4 ， xi1 ji4 xing2 tan3 tu2 。
- yi4 chao2 fu2 yuan2 xia4 ， ju2 qu4 shi2 chang2 xu1 。
- shuang1 ti2 rao4 yang2 chang2 ， fan1 si1 zai4 jiong1 yu2 。
- fu4 wen2 guo1 tuo2 tuo2 ， zhong3 yi4 jue2 dai4 wu2 。
- zhuo2 xiu4 tu3 gao1 dong4 ， an1 tian2 si4 yu1 yu2 。
- chai2 liu2 shi1 miao4 li3 ， jing4 zao4 you2 lai2 shu1 。
- mu4 xing4 bu2 shou4 chu4 ， bao1 fu1 yan4 rong2 ku1 。
- liu3 hou2 wei4 zuo4 chuan2 ， lin2 min2 zhen1 kai3 mo2 。
- si4 gong1 wu3 yi2 xiu4 ， dan4 ran2 yun2 shui3 tu2 。
- feng1 qi1 ya1 zhi1 dun4 ， yuan1 yuan2 cong2 lao3 lu2 。
- gao1 huang1 zai4 yan2 he4 ， hao4 hao4 bu4 ke3 wu1 。
- lü3 ci2 gong1 hou2 pin4 ， yan1 xia2 bi4 tuan2 pu2 。
- hu1 zhu4 gou4 mo4 yi1 ， fu3 shen1 wa1 mian3 qu1 。
- wo3 ben3 fo2 guo2 jing4 ， shi4 jian4 hui4 tu3 ju1 。
- pi4 zhi1 pen1 yu4 zi1 ， xiang1 shou3 jing4 qi2 qu1 。
- sui1 huai2 wan4 li3 qi4 ， ju4 ke3 qing1 jian1 yu2 。
- yi4 ru2 shi4 hui4 mu4 ， han2 yang3 xu1 fu1 yu2 。
- gen1 jie2 cang2 du4 xie1 ， an1 ren3 bu4 ti1 chu2 。
- ming2 ju1 ji2 shang1 jian4 ， zhong3 shu4 wu2 ling4 shu1 。
- zhu1 mao2 huo4 feng1 chai4 ， san1 yan2 cheng2 wu1 tu2 。
- yuan4 gong1 zhi4 zuo4 you4 ， ai4 zhi1 liang2 bu4 wu1 。
- ye4 chuang1 wei4 chang2 yin2 ， shuang1 biao1 xiang3 gao1 wu2 。

## 注释

## 译文

## 赏析
