---
id: li-peng-feng-tong-bo-gu-ju-fu-shi-chuan-sheng-gong-yang-zhi-ji-a-hu-xun-chun-yin-d6cd9b18
title: 奉同伯固驹甫师川圣功养直及阿虎寻春因赋问柳寻花到野亭分得野字
titlePinyin: feng4 tong2 bo2 gu4 ju1 fu3 shi1 chuan1 sheng4 gong1 yang3 zhi2 ji2 a1 hu3 xun2 chun1 yin1 fu4 wen4 liu3 xun2 hua1 dao4 ye3 ting2 fen1 de0 ye3 zi4
titleSlug: feng-tong-bo-gu-ju-fu-shi-chuan-sheng-gong-yang-zhi-ji-a-hu-xun-chun-yin-d6cd9b18
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 曜灵运行春，蘅若被原野。
- 客子具归骖，暄风挽羸马。
- 属国贤耳孙，当代豪长者。
- 胜游参羊何，重客或屈贾。
- 木末仲宣楼，华榱大兰若。
- 徐步幽屡寻，销忧日聊假。
- 手无垂露资，发兴为君写。
- 晚过岱宗吏，寥阔存大雅。
- 牺樽追三代，琴筑观九夏。
- 粲粲悬牙签，照眼不容舍。
- 归酌顾建康，我实陪樽下。
- 雄豪先竞病，迟遯濒喑哑。
- 匪惟称行乐，性灵赖陶冶。
- 他时傥重来，更结离骚社。

## 拼音
- yao4 ling2 yun4 xing2 chun1 ， heng2 ruo4 bei4 yuan2 ye3 。
- ke4 zi3 ju4 gui1 can1 ， xuan1 feng1 wan3 lei2 ma3 。
- shu3 guo2 xian2 er3 sun1 ， dang1 dai4 hao2 zhang3 zhe3 。
- sheng4 you2 can1 yang2 he2 ， zhong4 ke4 huo4 qu1 jia3 。
- mu4 mo4 zhong4 xuan1 lou2 ， hua2 cui1 da4 lan2 ruo4 。
- xu2 bu4 you1 lü3 xun2 ， xiao1 you1 ri4 liao2 jia3 。
- shou3 wu2 chui2 lu4 zi1 ， fa1 xing1 wei4 jun1 xie3 。
- wan3 guo4 dai4 zong1 li4 ， liao2 kuo4 cun2 da4 ya3 。
- xi1 zun1 zhui1 san1 dai4 ， qin2 zhu4 guan1 jiu3 xia4 。
- can4 can4 xuan2 ya2 qian1 ， zhao4 yan3 bu4 rong2 she4 。
- gui1 zhuo2 gu4 jian4 kang1 ， wo3 shi2 pei2 zun1 xia4 。
- xiong2 hao2 xian1 jing4 bing4 ， chi2 dun4 bin1 yin1 ya3 。
- fei3 wei2 cheng1 xing2 le4 ， xing4 ling2 lai4 tao2 ye3 。
- ta1 shi2 tang3 chong2 lai2 ， geng4 jie2 li2 sao1 she4 。

## 注释

## 译文

## 赏析
