---
id: li-peng-you-huai-zhang-yuan-shi-yan
title: 有怀张掾师言
titlePinyin: you3 huai2 zhang1 yuan4 shi1 yan2
titleSlug: you-huai-zhang-yuan-shi-yan
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 户牖烟霞积，池塘蒲稗深。
- 幽鸟如交友，招唤出疏林。
- 怀人隔湓浦，终朝梁父吟。
- 别鹄太古澹，徽弦写瑶琴。
- 谁能领斯妙，士贵相知心。
- 僧弥非谢守，其谁能赏音。
- 深衷若为寄，长歗看遥岑。

## 拼音
- hu4 you3 yan1 xia2 ji1 ， chi2 tang2 pu2 bai4 shen1 。
- you1 niao3 ru2 jiao1 you3 ， zhao1 huan4 chu1 shu1 lin2 。
- huai2 ren2 ge2 pen2 pu3 ， zhong1 chao2 liang2 fu4 yin2 。
- bie2 hu2 tai4 gu3 dan4 ， hui1 xian2 xie3 yao2 qin2 。
- shui2 neng2 ling3 si1 miao4 ， shi4 gui4 xiang1 zhi1 xin1 。
- seng1 mi2 fei1 xie4 shou3 ， qi2 shui2 neng2 shang3 yin1 。
- shen1 zhong1 ruo4 wei4 ji4 ， chang2 xiao4 kan4 yao2 cen2 。

## 注释

## 译文

## 赏析
