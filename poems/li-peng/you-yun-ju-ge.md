---
id: li-peng-you-yun-ju-ge
title: 游云居歌
titlePinyin: you2 yun2 ju1 ge1
titleSlug: you-yun-ju-ge
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岷峨秀气凌太白，诸峰弹压流辈百。
- 右军昔为怀祖困，此心勇往曾未识。
- 羊家叔子端可人，岘山何为苦伤神。
- 多情赖有邹从事，与山不磨有遗味。
- 平生寻幽几屐穿，始知欧峰峰外天。
- 扪参历井出鸟道，耳边河汉声潺湲。
- 千古追怀同一律，神明还观悲节物。
- 两郎凛凛安能来，定于何处埋尔骨。
- 往时宏觉大道场，心净无尘闻妙香。
- 幽禅寂寂师粲可，高韵卓卓凌羲黄。
- 九原芜没那能作，胜日良游自不恶。
- 灵云野桃初著花，鼻祖柏子僧前落。
- 玉函贝叶渡流沙，法筵复雨曼殊花。
- 充虚解战天皇饼，破魔惊睡赵州茶。
- 世网婴人太烦促，桑下安眠戒三宿。
- 柴扉草阁空归来，大梁推枕黄粱熟。

## 拼音
- min2 e2 xiu4 qi4 ling2 tai4 bai2 ， zhu1 feng1 tan2 ya1 liu2 bei4 bai3 。
- you4 jun1 xi1 wei4 huai2 zu3 kun4 ， ci3 xin1 yong3 wang3 ceng2 wei4 shi2 。
- yang2 jia1 shu1 zi3 duan1 ke3 ren2 ， xian4 shan1 he2 wei4 ku3 shang1 shen2 。
- duo1 qing2 lai4 you3 zou1 cong2 shi4 ， yu3 shan1 bu4 mo2 you3 yi2 wei4 。
- ping2 sheng1 xun2 you1 ji3 ji1 chuan1 ， shi3 zhi1 ou1 feng1 feng1 wai4 tian1 。
- men2 shen1 li4 jing3 chu1 niao3 dao4 ， er3 bian1 he2 han4 sheng1 chan2 yuan2 。
- qian1 gu3 zhui1 huai2 tong2 yi2 lü4 ， shen2 ming2 hai2 guan1 bei1 jie2 wu4 。
- liang3 lang2 lin3 lin3 an1 neng2 lai2 ， ding4 yu2 he2 chu4 mai2 er3 gu3 。
- wang3 shi2 hong2 jue2 da4 dao4 chang3 ， xin1 jing4 wu2 chen2 wen2 miao4 xiang1 。
- you1 chan2 ji4 ji4 shi1 can4 ke3 ， gao1 yun4 zhuo2 zhuo2 ling2 xi1 huang2 。
- jiu3 yuan2 wu2 mei2 na4 neng2 zuo4 ， sheng4 ri4 liang2 you2 zi4 bu2 e4 。
- ling2 yun2 ye3 tao2 chu1 zhu4 hua1 ， bi2 zu3 bai3 zi3 seng1 qian2 luo4 。
- yu4 han2 bei4 ye4 du4 liu2 sha1 ， fa3 yan2 fu4 yu3 man4 shu1 hua1 。
- chong1 xu1 jie3 zhan4 tian1 huang2 bing3 ， po4 mo2 jing1 shui4 zhao4 zhou1 cha2 。
- shi4 wang3 ying1 ren2 tai4 fan2 cu4 ， sang1 xia4 an1 mian2 jie4 san1 su4 。
- chai2 fei1 cao3 ge2 kong1 gui1 lai2 ， da4 liang2 tui1 zhen3 huang2 liang2 shu2 。

## 注释

## 译文

## 赏析
