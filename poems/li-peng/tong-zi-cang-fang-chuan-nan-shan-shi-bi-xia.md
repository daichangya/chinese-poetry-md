---
id: li-peng-tong-zi-cang-fang-chuan-nan-shan-shi-bi-xia
title: 同子苍放船南山石壁下
titlePinyin: tong2 zi3 cang1 fang4 chuan2 nan2 shan1 shi2 bi4 xia4
titleSlug: tong-zi-cang-fang-chuan-nan-shan-shi-bi-xia
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山修源何所似，顾痴铺张侧厘纸。
- 酒酣潄墨风雨来，咫尺烟昏生万里。
- 韩侯静者妙英姿，乃呼扁舟共遨戏。
- 我曹竟堕善幻中，叩舷歌呼但沾醉。
- 寺下回潭凝不流，中有卧石如潜虬。
- 孤峰已衔半规日，连山倒垂波底浮。
- 韩侯风雅才甚优，胸中何止吞万牛。
- 未向承明草莲烛，小留南国驯沙鸥。
- 会须唤仗入天陛，尚忆谿边横小舟。
- 但愿故人俱厚禄，平子不妨吟四愁。

## 拼音
- nan2 shan1 xiu1 yuan2 he2 suo3 si4 ， gu4 chi1 pu1 zhang1 ce4 li2 zhi3 。
- jiu3 han1 shu4 mo4 feng1 yu3 lai2 ， zhi3 chi3 yan1 hun1 sheng1 wan4 li3 。
- han2 hou2 jing4 zhe3 miao4 ying1 zi1 ， nai3 hu1 pian1 zhou1 gong4 ao2 xi4 。
- wo3 cao2 jing4 duo4 shan4 huan4 zhong1 ， kou4 xian2 ge1 hu1 dan4 zhan1 zui4 。
- si4 xia4 hui2 tan2 ning2 bu4 liu2 ， zhong1 you3 wo4 shi2 ru2 qian2 qiu2 。
- gu1 feng1 yi3 xian2 ban4 gui1 ri4 ， lian2 shan1 dao3 chui2 bo1 di3 fu2 。
- han2 hou2 feng1 ya3 cai2 shen4 you1 ， xiong1 zhong1 he2 zhi3 tun1 wan4 niu2 。
- wei4 xiang4 cheng2 ming2 cao3 lian2 zhu2 ， xiao3 liu2 nan2 guo2 xun4 sha1 ou1 。
- hui4 xu1 huan4 zhang4 ru4 tian1 bi4 ， shang4 yi4 xi1 bian1 heng2 xiao3 zhou1 。
- dan4 yuan4 gu4 ren2 ju4 hou4 lu4 ， ping2 zi3 bu4 fang2 yin2 si4 chou2 。

## 注释

## 译文

## 赏析
