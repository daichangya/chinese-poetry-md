---
id: li-peng-ji-chong-shu-ji
title: 寄崇书记
titlePinyin: ji4 chong2 shu1 ji4
titleSlug: ji-chong-shu-ji
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷山岁晚满烟雨，欣逢支公会心侣。
- 斵诗已度曹刘前，谈玄复恃殽函固。
- 寒厅夜寂斗正横，衰怀径协沧洲趣。
- 新章顿挫兵出奇，遥随归雁下烟渚。
- 胸中书传要扶疏，笔端联翩将脱兔。
- 渊渊挝就渔阳掺，遽作回帆听鸣鼓。
- 明窗试玩老髯语，黄鹄看君响长阜。
- 山阴傲吏有僧珍，水镜湛然当见许。

## 拼音
- qiong2 shan1 sui4 wan3 man3 yan1 yu3 ， xin1 feng2 zhi1 gong1 hui4 xin1 lü3 。
- zhuo2 shi1 yi3 du4 cao2 liu2 qian2 ， tan2 xuan2 fu4 shi4 yao2 han2 gu4 。
- han2 ting1 ye4 ji4 dou4 zheng4 heng2 ， shuai1 huai2 jing4 xie2 cang1 zhou1 qu4 。
- xin1 zhang1 dun4 cuo4 bing1 chu1 qi2 ， yao2 sui2 gui1 yan4 xia4 yan1 zhu3 。
- xiong1 zhong1 shu1 chuan2 yao4 fu2 shu1 ， bi3 duan1 lian2 pian1 jiang1 tuo1 tu4 。
- yuan1 yuan1 wo1 jiu4 yu2 yang2 chan1 ， ju4 zuo4 hui2 fan1 ting1 ming2 gu3 。
- ming2 chuang1 shi4 wan2 lao3 ran2 yu3 ， huang2 hu2 kan4 jun1 xiang3 chang2 fu4 。
- shan1 yin1 ao4 li4 you3 seng1 zhen1 ， shui3 jing4 zhan4 ran2 dang1 jian4 xu3 。

## 注释

## 译文

## 赏析
