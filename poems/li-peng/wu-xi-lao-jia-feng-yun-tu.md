---
id: li-peng-wu-xi-lao-jia-feng-yun-tu
title: 吴熙老家风云图
titlePinyin: wu2 xi1 lao3 jia1 feng1 yun2 tu2
titleSlug: wu-xi-lao-jia-feng-yun-tu
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秦人屈鼎真画师，胸蟠风云人得知。
- 独无佳句自润色，未忍援毫时吐之。
- 酒浇块磊遂倒槖，素练忽复翻淋漓。
- 宛如盛怒生囊口，飚至霆击何由追。
- 墨云霮䨴摧半岳，飞动殆莫穷端倪。
- 征人解装马伏枥，居人墐户鸡亦栖。
- 虚堂高挂髪为立，三伏凛凛无炎曦。
- 吴侯怜我惨不乐，卷去随手俱清夷。
- 乃知非独画工妙，妄念起灭分毫厘。
- 想当在笥常汹汹，不与关河相蔽亏。
- 会当一雨被八表，何用袐藏深密为。

## 拼音
- qin2 ren2 qu1 ding3 zhen1 hua4 shi1 ， xiong1 pan2 feng1 yun2 ren2 de2 zhi1 。
- du2 wu2 jia1 ju4 zi4 run4 se4 ， wei4 ren3 yuan2 hao2 shi2 tu3 zhi1 。
- jiu3 jiao1 kuai4 lei3 sui4 dao3 tuo2 ， su4 lian4 hu1 fu4 fan1 lin2 li2 。
- wan3 ru2 sheng4 nu4 sheng1 nang2 kou3 ， biao1 zhi4 ting2 ji1 he2 you2 zhui1 。
- mo4 yun2 dan4 䨴 cui1 ban4 yue4 ， fei1 dong4 dai4 mo4 qiong2 duan1 ni2 。
- zheng1 ren2 jie3 zhuang1 ma3 fu2 li4 ， ju1 ren2 jin4 hu4 ji1 yi4 qi1 。
- xu1 tang2 gao1 gua4 fa4 wei4 li4 ， san1 fu2 lin3 lin3 wu2 yan2 xi1 。
- wu2 hou2 lian2 wo3 can3 bu2 le4 ， juan4 qu4 sui2 shou3 ju4 qing1 yi2 。
- nai3 zhi1 fei1 du2 hua4 gong1 miao4 ， wang4 nian4 qi3 mie4 fen1 hao2 li2 。
- xiang3 dang1 zai4 si4 chang2 xiong1 xiong1 ， bu4 yu3 guan1 he2 xiang1 bi4 kui1 。
- hui4 dang1 yi4 yu3 bei4 ba1 biao3 ， he2 yong4 bi4 cang2 shen1 mi4 wei4 。

## 注释

## 译文

## 赏析
