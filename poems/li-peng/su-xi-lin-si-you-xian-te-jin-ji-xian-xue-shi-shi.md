---
id: li-peng-su-xi-lin-si-you-xian-te-jin-ji-xian-xue-shi-shi
title: 宿西林寺有先特进及先学士诗
titlePinyin: su4 xi1 lin2 si4 you3 xian1 te4 jin4 ji2 xian1 xue2 shi4 shi1
titleSlug: su-xi-lin-si-you-xian-te-jin-ji-xian-xue-shi-shi
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渡江送行人，我行亦清兴。
- 草木春路賖，斜斜复整整。
- 独造此宝坊，深稳庭宇静。
- 复阁衬烟霞，疏林泄钟磬。
- 残僧涩对人，短童工汲井。
- 杖屦若能神，迥知兹游胜。
- 楹间盘硬语，怪底光炯炯。
- 追还曾高风，熟复发深省。
- 来归十阳秋，足不践斯境。
- 猿鹤情未忘，拾松来煮茗。

## 拼音
- du4 jiang1 song4 xing2 ren2 ， wo3 xing2 yi4 qing1 xing1 。
- cao3 mu4 chun1 lu4 she1 ， xie2 xie2 fu4 zheng3 zheng3 。
- du2 zao4 ci3 bao3 fang1 ， shen1 wen3 ting2 yu3 jing4 。
- fu4 ge2 chen4 yan1 xia2 ， shu1 lin2 xie4 zhong1 qing4 。
- can2 seng1 se4 dui4 ren2 ， duan3 tong2 gong1 ji2 jing3 。
- zhang4 ju4 ruo4 neng2 shen2 ， jiong3 zhi1 zi1 you2 sheng4 。
- ying2 jian1 pan2 ying4 yu3 ， guai4 di3 guang1 jiong3 jiong3 。
- zhui1 hai2 ceng2 gao1 feng1 ， shu2 fu4 fa1 shen1 sheng3 。
- lai2 gui1 shi2 yang2 qiu1 ， zu2 bu2 jian4 si1 jing4 。
- yuan2 he4 qing2 wei4 wang4 ， shi2 song1 lai2 zhu3 ming2 。

## 注释

## 译文

## 赏析
