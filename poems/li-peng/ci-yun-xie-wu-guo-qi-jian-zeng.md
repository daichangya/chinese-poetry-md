---
id: li-peng-ci-yun-xie-wu-guo-qi-jian-zeng
title: 次韵谢吴国器见赠
titlePinyin: ci4 yun4 xie4 wu2 guo2 qi4 jian4 zeng4
titleSlug: ci-yun-xie-wu-guo-qi-jian-zeng
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 眇然诗家流，谁能补其处。
- 隽逸追莫还，芜漫推不去。
- 譬彼玉花虬，绝尘须善御。
- 越女动鸣机，纤纤工织素。
- 吴侯勇于文，锐气发眉宇。
- 既度骅骝前，边幅时得覩。
- 宁当缚微官，一掾妙三语。
- 病夫樗栎姿，耄及那受斧。
- 新诗欲招隐，便自忘劳苦。
- 眷言谢心期，愿公毋矫举。

## 拼音
- miao3 ran2 shi1 jia1 liu2 ， shui2 neng2 bu3 qi2 chu4 。
- jun4 yi4 zhui1 mo4 hai2 ， wu2 man4 tui1 bu2 qu4 。
- pi4 bi3 yu4 hua1 qiu2 ， jue2 chen2 xu1 shan4 yu4 。
- yue4 nü3 dong4 ming2 ji1 ， xian1 xian1 gong1 zhi1 su4 。
- wu2 hou2 yong3 yu2 wen2 ， rui4 qi4 fa1 mei2 yu3 。
- ji4 du4 hua2 liu2 qian2 ， bian1 fu2 shi2 de2 du3 。
- ning2 dang1 fu4 wei1 guan1 ， yi2 yuan4 miao4 san1 yu3 。
- bing4 fu1 chu1 li4 zi1 ， mao4 ji2 na4 shou4 fu3 。
- xin1 shi1 yu4 zhao1 yin3 ， bian4 zi4 wang4 lao2 ku3 。
- juan4 yan2 xie4 xin1 qi1 ， yuan4 gong1 wu2 jiao3 ju3 。

## 注释

## 译文

## 赏析
