---
id: li-peng-su-gui-zong-zeng-shi-lao
title: 宿归宗赠轼老
titlePinyin: su4 gui1 zong1 zeng4 shi4 lao3
titleSlug: su-gui-zong-zeng-shi-lao
author: 李彭
authorPinyin: li3 peng2
authorSlug: li-peng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生丘壑心，祇园多幽趣。
- 杖藜过悬崖，投足澄百虑。
- 涓涓一滴泉，湛湛三危露。
- 渊源自曹溪，甘腴胜牛乳。
- 诸峰罗孙宁，一一尊鼻祖。
- 法筵碧眼人，家世本鄠杜。
- 紫枢与黄合，去天才尺五。
- 不为世网婴，粲可叶心素。
- 绳床作禅定，大音响韶濩。
- 应梦先补陀，祝髪得玉斧。
- 我来心眼明，意气谐律吕。
- 金地雨曼殊，天香遶巾屦。
- 明当整归鞍，天末蜚鸿度。

## 拼音
- ping2 sheng1 qiu1 he4 xin1 ， qi2 yuan2 duo1 you1 qu4 。
- zhang4 li2 guo4 xuan2 ya2 ， tou2 zu2 cheng2 bai3 lü4 。
- juan1 juan1 yi4 di1 quan2 ， zhan4 zhan4 san1 wei1 lu4 。
- yuan1 yuan2 zi4 cao2 xi1 ， gan1 yu2 sheng4 niu2 ru3 。
- zhu1 feng1 luo2 sun1 ning2 ， yi1 yi1 zun1 bi2 zu3 。
- fa3 yan2 bi4 yan3 ren2 ， jia1 shi4 ben3 hu4 du4 。
- zi3 shu1 yu3 huang2 he2 ， qu4 tian1 cai2 chi3 wu3 。
- bu2 wei4 shi4 wang3 ying1 ， can4 ke3 ye4 xin1 su4 。
- sheng2 chuang2 zuo4 chan2 ding4 ， da4 yin1 xiang3 shao2 hu4 。
- ying4 meng4 xian1 bu3 tuo2 ， zhu4 fa4 de2 yu4 fu3 。
- wo3 lai2 xin1 yan3 ming2 ， yi4 qi4 xie2 lü4 lü3 。
- jin1 di4 yu3 man4 shu1 ， tian1 xiang1 rao4 jin1 ju4 。
- ming2 dang1 zheng3 gui1 an1 ， tian1 mo4 fei1 hong2 du4 。

## 注释

## 译文

## 赏析
