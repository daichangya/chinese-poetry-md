---
id: xiao-yuan-zhi-sai-ma-ge-da-yang-shi-lang
title: 塞马歌答杨侍郎
titlePinyin: sai1 ma3 ge1 da2 yang2 shi4 lang2
titleSlug: sai-ma-ge-da-yang-shi-lang
author: 萧元之
authorPinyin: xiao1 yuan2 zhi1
authorSlug: xiao-yuan-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 侍郎赠我六尺𩨈，矫矫龙性天骨殊。
- 四蹄铁立目电闪，此其壮志畏长驱。
- 牵来细观问厮养，何物有此权奇状。
- 为言此是古孙龙，往往得之沙塞上。
- 森张雾鬣碨礌鬉，萧稍骏尾摇朔风。
- 冰河蹙裂蹄甲锐，竹批两耳双方瞳。
- 向时淮西屡战胜，曾驮猛士敲金镫。
- 帐前欲得不敢言，空悬宝珠光照乘。
- 我有百发落雁鈚，前年引满射赤眉。
- 功成万死不见赏，归骑馿子吟楚词。
- 浮沈不作飞腾梦，感公赠我意勤重。
- 旋蒙臯比作鞍鞯，更染青丝结缰鞚。
- 祗今中原狐兔鸣，黄沙莽莽白骨腥。
- 愿公急起扫欃枪，百万勋业一旦成。
- 我当乘此载前旌，男儿报义要轻生。

## 拼音
- shi4 lang2 zeng4 wo3 liu4 chi3 𩨈 ， jiao3 jiao3 long2 xing4 tian1 gu3 shu1 。
- si4 ti2 tie3 li4 mu4 dian4 shan3 ， ci3 qi2 zhuang4 zhi4 wei4 chang2 qu1 。
- qian1 lai2 xi4 guan1 wen4 si1 yang3 ， he2 wu4 you3 ci3 quan2 qi2 zhuang4 。
- wei4 yan2 ci3 shi4 gu3 sun1 long2 ， wang3 wang3 de2 zhi1 sha1 sai4 shang4 。
- sen1 zhang1 wu4 lie4 wei4 lei2 zong1 ， xiao1 shao1 jun4 wei3 yao2 shuo4 feng1 。
- bing1 he2 cu4 lie4 ti2 jia3 rui4 ， zhu2 pi1 liang3 er3 shuang1 fang1 tong2 。
- xiang4 shi2 huai2 xi1 lü3 zhan4 sheng4 ， ceng2 tuo2 meng3 shi4 qiao1 jin1 deng1 。
- zhang4 qian2 yu4 de2 bu4 gan3 yan2 ， kong1 xuan2 bao3 zhu1 guang1 zhao4 cheng2 。
- wo3 you3 bai3 fa1 luo4 yan4 pi1 ， qian2 nian2 yin3 man3 she4 chi4 mei2 。
- gong1 cheng2 wan4 si3 bu2 jian4 shang3 ， gui1 qi2 lu2 zi3 yin2 chu3 ci2 。
- fu2 shen3 bu2 zuo4 fei1 teng2 meng4 ， gan3 gong1 zeng4 wo3 yi4 qin2 zhong4 。
- xuan2 meng2 gao1 bi3 zuo4 an1 jian1 ， geng4 ran3 qing1 si1 jie2 jiang1 kong4 。
- zhi1 jin1 zhong1 yuan2 hu2 tu4 ming2 ， huang2 sha1 mang3 mang3 bai2 gu3 xing1 。
- yuan4 gong1 ji2 qi3 sao3 chan2 qiang1 ， bai3 wan4 xun1 ye4 yi2 dan4 cheng2 。
- wo3 dang1 cheng2 ci3 zai3 qian2 jing1 ， nan2 er2 bao4 yi4 yao4 qing1 sheng1 。

## 注释

## 译文

## 赏析
