---
id: tao-han-zeng-fang-shi-yu
title: 赠房侍御
titlePinyin: zeng4 fang2 shi4 yu4
titleSlug: zeng-fang-shi-yu
author: 陶翰
authorPinyin: tao2 han4
authorSlug: tao-han
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 志士固不羁，与道常周旋。
- 进则天下仰，已之能晏然。
- 褐衣东府召，执简南台先。
- 雄义每特立，犯颜岂图全。
- 谪居东南远，逸气吟芳荃。
- 适会寥廓趣，清波更夤缘。
- 扁舟入五湖，发缆洞庭前。
- 浩荡临海曲，迢遥济江壖。
- 征奇忽忘返，遇兴将弥年。
- 乃悟范生智，足明渔父贤。
- 郡临新安渚，佳赏此城偏。
- 日夕对层岫，云霞映晴川。
- 闲居恋秋色，偃卧含贞坚。
- 倚伏聊自化，行藏互推迁。
- 君其振羽翮，岁晏将冲天。

## 拼音
- zhi4 shi4 gu4 bu4 ji1 ， yu3 dao4 chang2 zhou1 xuan2 。
- jin4 ze2 tian1 xia4 yang3 ， yi3 zhi1 neng2 yan4 ran2 。
- he4 yi1 dong1 fu3 zhao4 ， zhi2 jian3 nan2 tai2 xian1 。
- xiong2 yi4 mei3 te4 li4 ， fan4 yan2 qi3 tu2 quan2 。
- zhe2 ju1 dong1 nan2 yuan3 ， yi4 qi4 yin2 fang1 quan2 。
- shi4 hui4 liao2 kuo4 qu4 ， qing1 bo1 geng4 yin2 yuan2 。
- pian1 zhou1 ru4 wu3 hu2 ， fa1 lan3 dong4 ting2 qian2 。
- hao4 dang4 lin2 hai3 qu3 ， tiao2 yao2 ji4 jiang1 ruan2 。
- zheng1 qi2 hu1 wang4 fan3 ， yu4 xing1 jiang1 mi2 nian2 。
- nai3 wu4 fan4 sheng1 zhi4 ， zu2 ming2 yu2 fu4 xian2 。
- jun4 lin2 xin1 an1 zhu3 ， jia1 shang3 ci3 cheng2 pian1 。
- ri4 xi1 dui4 ceng2 xiu4 ， yun2 xia2 ying4 qing2 chuan1 。
- xian2 ju1 lian4 qiu1 se4 ， yan3 wo4 han2 zhen1 jian1 。
- yi3 fu2 liao2 zi4 hua4 ， xing2 cang2 hu4 tui1 qian1 。
- jun1 qi2 zhen4 yu3 he2 ， sui4 yan4 jiang1 chong1 tian1 。

## 注释

## 译文

## 赏析
