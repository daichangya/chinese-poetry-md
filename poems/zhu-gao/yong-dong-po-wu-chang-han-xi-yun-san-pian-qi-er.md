---
id: zhu-gao-yong-dong-po-wu-chang-han-xi-yun-san-pian-qi-er
title: 用东坡武昌寒溪韵三篇  其二
titlePinyin: yong4 dong1 po1 wu3 chang1 han2 xi1 yun4 san1 pian1     qi2 er4
titleSlug: yong-dong-po-wu-chang-han-xi-yun-san-pian-qi-er
author: 朱槔
authorPinyin: zhu1 gao1
authorSlug: zhu-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东坡谪官未放回，桃花不系玄都栽。
- 机牙爱触造物手，五见江雨肥江梅。
- 扁舟一笑凌浩渺，瘦筇结伴登崔嵬。
- 漥尊故事逢浪叟，鸟篆真迹追浯台。
- 漂流长有北阙梦，邂逅果踏东华埃。
- 玉堂夜直对同舍，金烛照座花成堆。
- 帝觞雨露浇舌本，忽忆樊口倾山罍。
- 联诗共刻醉眠处，至今宝气蟠岩隈。
- 关西夫子独好事，掖垣行即吟苍苔。
- 斯文突过元祐上，已觉万丈光芒开。
- 临风吊客感赤壁，公瑾孟德俱雕摧。
- 英雄割据亦儿戏，安用匕筯惊蚊雷。
- 东坡羽化不复返，浪叟何日成归来。
- 鹦鹉洲前旧时路，寒波荒苇令人哀。

## 拼音
- dong1 po1 zhe2 guan1 wei4 fang4 hui2 ， tao2 hua1 bu2 xi4 xuan2 dou1 zai1 。
- ji1 ya2 ai4 chu4 zao4 wu4 shou3 ， wu3 jian4 jiang1 yu3 fei2 jiang1 mei2 。
- pian1 zhou1 yi2 xiao4 ling2 hao4 miao3 ， shou4 qiong2 jie2 ban4 deng1 cui1 wei2 。
- wa1 zun1 gu4 shi4 feng2 lang4 sou3 ， niao3 zhuan4 zhen1 ji4 zhui1 wu2 tai2 。
- piao1 liu2 chang2 you3 bei3 que1 meng4 ， xie4 hou4 guo3 ta4 dong1 hua2 ai1 。
- yu4 tang2 ye4 zhi2 dui4 tong2 she4 ， jin1 zhu2 zhao4 zuo4 hua1 cheng2 dui1 。
- di4 shang1 yu3 lu4 jiao1 she2 ben3 ， hu1 yi4 fan2 kou3 qing1 shan1 lei2 。
- lian2 shi1 gong4 ke4 zui4 mian2 chu4 ， zhi4 jin1 bao3 qi4 pan2 yan2 wei1 。
- guan1 xi1 fu1 zi3 du2 hao3 shi4 ， ye4 yuan2 xing2 ji2 yin2 cang1 tai2 。
- si1 wen2 tu1 guo4 yuan2 you4 shang4 ， yi3 jue2 wan4 zhang4 guang1 mang2 kai1 。
- lin2 feng1 diao4 ke4 gan3 chi4 bi4 ， gong1 jin3 meng4 de2 ju4 diao1 cui1 。
- ying1 xiong2 ge1 ju4 yi4 er2 xi4 ， an1 yong4 bi3 zhu4 jing1 wen2 lei2 。
- dong1 po1 yu3 hua4 bu2 fu4 fan3 ， lang4 sou3 he2 ri4 cheng2 gui1 lai2 。
- ying1 wu3 zhou1 qian2 jiu4 shi2 lu4 ， han2 bo1 huang1 wei3 ling4 ren2 ai1 。

## 注释

## 译文

## 赏析
