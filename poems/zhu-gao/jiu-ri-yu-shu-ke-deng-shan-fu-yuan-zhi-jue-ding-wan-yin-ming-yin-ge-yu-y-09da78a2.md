---
id: zhu-gao-jiu-ri-yu-shu-ke-deng-shan-fu-yuan-zhi-jue-ding-wan-yin-ming-yin-ge-yu-y-09da78a2
title: 九日与数客登善福院之绝顶晚饮茗饮阁予以病先归赋十二韵
titlePinyin: jiu3 ri4 yu3 shu4 ke4 deng1 shan4 fu2 yuan4 zhi1 jue2 ding3 wan3 yin3 ming2 yin3 ge2 yu3 yi3 bing4 xian1 gui1 fu4 shi2 er4 yun4
titleSlug: jiu-ri-yu-shu-ke-deng-shan-fu-yuan-zhi-jue-ding-wan-yin-ming-yin-ge-yu-y-09da78a2
author: 朱槔
authorPinyin: zhu1 gao1
authorSlug: zhu-gao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 风日迫佳节，一川秋意昏。
- 临高分石磴，却立数烟村。
- 楚制随云物，蛮花照酒痕。
- 龙山嗟未久，蓝水想空存。
- 鸿鴈频收唳，茱萸几断魂。
- 拍肩寻熟路，登阁换余樽。
- 钟梵规绳阔，亲朋笑语温。
- 加笾携海峤，闻笛忆乡园。
- 梦记南柯守，兵看左角奔。
- 诗凡羞晋宋，发短任乾坤。
- 汝辈禅心起，今生道眼浑。
- 不知东嶂外，滟滟涌金盆。

## 拼音
- feng1 ri4 po4 jia1 jie2 ， yi4 chuan1 qiu1 yi4 hun1 。
- lin2 gao1 fen1 shi2 deng4 ， que4 li4 shu4 yan1 cun1 。
- chu3 zhi4 sui2 yun2 wu4 ， man2 hua1 zhao4 jiu3 hen2 。
- long2 shan1 jie1 wei4 jiu3 ， lan2 shui3 xiang3 kong1 cun2 。
- hong2 yan4 pin2 shou1 li4 ， zhu1 yu2 ji3 duan4 hun2 。
- pai1 jian1 xun2 shu2 lu4 ， deng1 ge2 huan4 yu2 zun1 。
- zhong1 fan4 gui1 sheng2 kuo4 ， qin1 peng2 xiao4 yu3 wen1 。
- jia1 bian1 xie2 hai3 qiao2 ， wen2 di2 yi4 xiang1 yuan2 。
- meng4 ji4 nan2 ke1 shou3 ， bing1 kan4 zuo3 jiao3 ben1 。
- shi1 fan2 xiu1 jin4 song4 ， fa1 duan3 ren4 qian2 kun1 。
- ru3 bei4 chan2 xin1 qi3 ， jin1 sheng1 dao4 yan3 hun2 。
- bu4 zhi1 dong1 zhang4 wai4 ， yan4 yan4 yong3 jin1 pen2 。

## 注释

## 译文

## 赏析
