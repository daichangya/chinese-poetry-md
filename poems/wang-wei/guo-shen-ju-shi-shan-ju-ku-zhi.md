---
id: wang-wei-guo-shen-ju-shi-shan-ju-ku-zhi
title: 过沈居士山居哭之
titlePinyin: guo4 shen3 ju1 shi4 shan1 ju1 ku1 zhi1
titleSlug: guo-shen-ju-shi-shan-ju-ku-zhi
author: 王维
authorPinyin: wang2 wei2
authorSlug: wang-wei
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 杨朱来此哭，桑扈返于真。
- 独自成千古，依然旧四邻。
- 闲簷喧鸟鹊，故榻满埃尘。
- 曙月孤莺啭，空山五柳春。
- 野花愁对客，泉水咽迎人。
- 善卷明时隐，黔娄在日贫。
- 逝川嗟尔命，丘井叹吾身。
- 前后徒言隔，相悲讵几晨。

## 拼音
- yang2 zhu1 lai2 ci3 ku1 ， sang1 hu4 fan3 yu2 zhen1 。
- du2 zi4 cheng2 qian1 gu3 ， yi1 ran2 jiu4 si4 lin2 。
- xian2 yan2 xuan1 niao3 que4 ， gu4 ta4 man3 ai1 chen2 。
- shu3 yue4 gu1 ying1 zhuan4 ， kong1 shan1 wu3 liu3 chun1 。
- ye3 hua1 chou2 dui4 ke4 ， quan2 shui3 yan4 ying2 ren2 。
- shan4 juan4 ming2 shi2 yin3 ， qian2 lou2 zai4 ri4 pin2 。
- shi4 chuan1 jie1 er3 ming4 ， qiu1 jing3 tan4 wu2 shen1 。
- qian2 hou4 tu2 yan2 ge2 ， xiang1 bei1 ju4 ji3 chen2 。

## 注释

## 译文

## 赏析
