---
id: wang-wei-ku-zu-liu-zi-xu
title: 哭祖六自虚
titlePinyin: ku1 zu3 liu4 zi4 xu1
titleSlug: ku-zu-liu-zi-xu
author: 王维
authorPinyin: wang2 wei2
authorSlug: wang-wei
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 否极尝闻泰，嗟君独不然。悯凶才稚齿，羸疾主中年。
- 余力文章秀，生知礼乐全。翰留天帐览，词入帝宫传。
- 国讶终军少，人知贾谊贤。公卿尽虚左，朋识共推先。
- 不恨依穷辙，终期济巨川。才雄望羔雁，寿促背貂蝉。
- 福善闻前录，歼良昧上玄。何辜铩鸾翮，底事碎龙泉。
- 𫛳起长沙赋，麟终曲阜编。域中君道广，海内我情偏。
- 乍失疑犹见，沉思悟绝缘。生前不忍别，死后向谁宣。
- 为此情难尽，弥令忆更缠。本家清渭曲，归葬旧茔边。
- 永去长安道，徒闻京兆阡。旌车出郊甸，乡国隐云天。
- 定作无期别，宁同旧日旋。候门家属苦，行路国人怜。
- 送客哀难进，征途泥复前。赠言为挽曲，奠席是离筵。
- 念昔同携手，风期不暂捐。南山俱隐逸，东洛类神仙。
- 未省音容间，那堪生死迁。花时金谷饮，月夜竹林眠。
- 满地传都赋，倾朝看药船。群公咸属目，微物敢齐肩。
- 谬合同人旨，而将玉树连。不期先挂剑，长恐后施鞭。
- 为善吾无矣，知音子绝焉。琴声纵不没，终亦继悲弦。

## 拼音
- fou3 ji2 chang2 wen2 tai4 ， jie1 jun1 du2 bu4 ran2 。 min3 xiong1 cai2 zhi4 chi3 ， lei2 ji2 zhu3 zhong1 nian2 。
- yu2 li4 wen2 zhang1 xiu4 ， sheng1 zhi1 li3 yue4 quan2 。 han4 liu2 tian1 zhang4 lan3 ， ci2 ru4 di4 gong1 chuan2 。
- guo2 ya4 zhong1 jun1 shao3 ， ren2 zhi1 jia3 yi4 xian2 。 gong1 qing1 jin4 xu1 zuo3 ， peng2 shi2 gong4 tui1 xian1 。
- bu2 hen4 yi1 qiong2 zhe2 ， zhong1 qi1 ji4 ju4 chuan1 。 cai2 xiong2 wang4 gao1 yan4 ， shou4 cu4 bei4 diao1 chan2 。
- fu2 shan4 wen2 qian2 lu4 ， jian1 liang2 mei4 shang4 xuan2 。 he2 gu1 sha1 luan2 he2 ， di3 shi4 sui4 long2 quan2 。
- 𫛳 qi3 chang2 sha1 fu4 ， lin2 zhong1 qu1 fu4 bian1 。 yu4 zhong1 jun1 dao4 guang3 ， hai3 nei4 wo3 qing2 pian1 。
- zha4 shi1 yi2 you2 jian4 ， chen2 si1 wu4 jue2 yuan2 。 sheng1 qian2 bu4 ren3 bie2 ， si3 hou4 xiang4 shui2 xuan1 。
- wei4 ci3 qing2 nan2 jin4 ， mi2 ling4 yi4 geng4 chan2 。 ben3 jia1 qing1 wei4 qu3 ， gui1 zang4 jiu4 ying2 bian1 。
- yong3 qu4 chang2 an1 dao4 ， tu2 wen2 jing1 zhao4 qian1 。 jing1 che1 chu1 jiao1 dian4 ， xiang1 guo2 yin3 yun2 tian1 。
- ding4 zuo4 wu2 qi1 bie2 ， ning2 tong2 jiu4 ri4 xuan2 。 hou4 men2 jia1 shu3 ku3 ， xing2 lu4 guo2 ren2 lian2 。
- song4 ke4 ai1 nan2 jin4 ， zheng1 tu2 ni2 fu4 qian2 。 zeng4 yan2 wei4 wan3 qu3 ， dian4 xi2 shi4 li2 yan2 。
- nian4 xi1 tong2 xie2 shou3 ， feng1 qi1 bu2 zan4 juan1 。 nan2 shan1 ju4 yin3 yi4 ， dong1 luo4 lei4 shen2 xian1 。
- wei4 sheng3 yin1 rong2 jian1 ， na4 kan1 sheng1 si3 qian1 。 hua1 shi2 jin1 gu3 yin3 ， yue4 ye4 zhu2 lin2 mian2 。
- man3 di4 chuan2 dou1 fu4 ， qing1 chao2 kan4 yao4 chuan2 。 qun2 gong1 xian2 shu3 mu4 ， wei1 wu4 gan3 qi2 jian1 。
- miu4 he2 tong0 ren2 zhi3 ， er2 jiang1 yu4 shu4 lian2 。 bu4 qi1 xian1 gua4 jian4 ， chang2 kong3 hou4 shi1 bian1 。
- wei4 shan4 wu2 wu2 yi3 ， zhi1 yin1 zi3 jue2 yan1 。 qin2 sheng1 zong4 bu4 mei2 ， zhong1 yi4 ji4 bei1 xian2 。

## 注释

## 译文

## 赏析
