---
id: wang-wei-ku-yin-yao
title: 哭殷遥
titlePinyin: ku1 yin1 yao2
titleSlug: ku-yin-yao
author: 王维
authorPinyin: wang2 wei2
authorSlug: wang-wei
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 人生能几何，毕竟归无形。
- 念君等为死，万事伤人情。
- 慈母未及葬，一女才十龄。
- 泱漭寒郊外，萧条闻哭声。
- 浮云为苍茫，飞鸟不能鸣。
- 行人何寂寞，白日自凄清。
- 忆昔君在时，问我学无生。
- 劝君苦不早，令君无所成。
- 故人各有赠，又不及生平。
- 负尔非一途，恸哭返柴荆。

## 拼音
- ren2 sheng1 neng2 ji3 he2 ， bi4 jing4 gui1 wu2 xing2 。
- nian4 jun1 deng3 wei4 si3 ， wan4 shi4 shang1 ren2 qing2 。
- ci2 mu3 wei4 ji2 zang4 ， yi4 nü3 cai2 shi2 ling2 。
- yang1 mang3 han2 jiao1 wai4 ， xiao1 tiao2 wen2 ku1 sheng1 。
- fu2 yun2 wei4 cang1 mang2 ， fei1 niao3 bu4 neng2 ming2 。
- xing2 ren2 he2 ji4 mo4 ， bai2 ri4 zi4 qi1 qing1 。
- yi4 xi1 jun1 zai4 shi2 ， wen4 wo3 xue2 wu2 sheng1 。
- quan4 jun1 ku3 bu4 zao3 ， ling4 jun1 wu2 suo3 cheng2 。
- gu4 ren2 ge4 you3 zeng4 ， you4 bu4 ji2 sheng1 ping2 。
- fu4 er3 fei1 yi4 tu2 ， tong4 ku1 fan3 chai2 jing1 。

## 注释

## 译文

## 赏析
