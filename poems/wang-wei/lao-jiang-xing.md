---
id: wang-wei-lao-jiang-xing
title: 老将行
titlePinyin: lao3 jiang4 xing2
titleSlug: lao-jiang-xing
author: 王维
authorPinyin: wang2 wei2
authorSlug: wang-wei
dynasty: 唐代
dynastyPinyin: tang2
dynastySlug: tang
tags:
  - 蒙学
  - 唐诗三百首
  - 乐府
---
## 正文
- 少年十五二十时，步行夺得胡马骑。
- 射杀山中白额虎，肯数邺下黄须儿！
- 一身转战三千里，一剑曾当百万师。
- 汉兵奋迅如霹雳，虏骑崩腾畏蒺藜。
- 卫青不败由天幸，李广无功缘数奇。
- 自从弃置便衰朽，世事蹉跎成白首。
- 昔时飞箭无全目，今日垂杨生左肘。
- 路旁时卖故侯瓜，门前学种先生柳。
- 苍茫古木连穷巷，寥落寒山对虚牖。
- 誓令疏勒出飞泉，不似颍川空使酒。
- 贺兰山下阵如云，羽檄交驰日夕闻。
- 节使三河募年少，诏书五道出将军。
- 试拂铁衣如雪色，聊持宝剑动星文。
- 愿得燕弓射大将，耻令越甲鸣吾君。
- 莫嫌旧日云中守，犹堪一战取功勋。

## 拼音
- shao4 nian2 shi2 wu3 er4 shi2 shi2 ， bu4 xing2 duo2 de2 hu2 ma3 qi2 。
- she4 sha1 shan1 zhong1 bai2 e2 hu3 ， ken3 shu4 ye4 xia4 huang2 xu1 er2 ！
- yi4 shen1 zhuan3 zhan4 san1 qian1 li3 ， yi2 jian4 ceng2 dang1 bai3 wan4 shi1 。
- han4 bing1 fen4 xun4 ru2 pi1 li4 ， lu3 qi2 beng1 teng2 wei4 ji2 li2 。
- wei4 qing1 bu2 bai4 you2 tian1 xing4 ， li3 guang3 wu2 gong1 yuan2 shu4 qi2 。
- zi4 cong2 qi4 zhi4 bian4 shuai1 xiu3 ， shi4 shi4 cuo1 tuo2 cheng2 bai2 shou3 。
- xi1 shi2 fei1 jian4 wu2 quan2 mu4 ， jin1 ri4 chui2 yang2 sheng1 zuo3 zhou3 。
- lu4 pang2 shi2 mai4 gu4 hou2 gua1 ， men2 qian2 xue2 zhong3 xian1 sheng1 liu3 。
- cang1 mang2 gu3 mu4 lian2 qiong2 xiang4 ， liao2 luo4 han2 shan1 dui4 xu1 you3 。
- shi4 ling4 shu1 le4 chu1 fei1 quan2 ， bu2 si4 ying3 chuan1 kong1 shi3 jiu3 。
- he4 lan2 shan1 xia4 zhen4 ru2 yun2 ， yu3 xi2 jiao1 chi2 ri4 xi1 wen2 。
- jie2 shi3 san1 he2 mu4 nian2 shao4 ， zhao4 shu1 wu3 dao4 chu1 jiang1 jun1 。
- shi4 fu2 tie3 yi1 ru2 xue3 se4 ， liao2 chi2 bao3 jian4 dong4 xing1 wen2 。
- yuan4 de2 yan4 gong1 she4 da4 jiang4 ， chi3 ling4 yue4 jia3 ming2 wu2 jun1 。
- mo4 xian2 jiu4 ri4 yun2 zhong1 shou3 ， you2 kan1 yi2 zhan4 qu3 gong1 xun1 。

## 注释

## 译文

## 赏析
