---
id: wang-wei-tong-lu-shi-yi-guo-wei-gei-shi-dong-shan-bie-ye-er-shi-yun-gei-shi-shou--4acf986f
title: 同卢拾遗过韦给事东山别业二十韵给事首春休沐维已陪游及乎是行亦预闻命会无车马不果斯诺
titlePinyin: tong2 lu2 shi2 yi2 guo4 wei2 gei3 shi4 dong1 shan1 bie2 ye4 er4 shi2 yun4 gei3 shi4 shou3 chun1 xiu1 mu4 wei2 yi3 pei2 you2 ji2 hu1 shi4 xing2 yi4 yu4 wen2 ming4 hui4 wu2 che1 ma3 bu4 guo3 si1 nuo4
titleSlug: tong-lu-shi-yi-guo-wei-gei-shi-dong-shan-bie-ye-er-shi-yun-gei-shi-shou--4acf986f
author: 王维
authorPinyin: wang2 wei2
authorSlug: wang-wei
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 托身侍云陛，昧旦趋华轩。遂陪鹓鸿侣，霄汉同飞翻。
- 君子垂惠顾，期我于田园。侧闻景龙际，亲降南面尊。
- 万乘驻山外，顺风祈一言。高阳多夔龙，荆山积玙璠。
- 盛德启前烈，大贤钟后昆。侍郎文昌宫，给事东掖垣。
- 谒帝俱来下，冠盖盈丘樊。闺风首邦族，庭训延乡村。
- 采地包山河，树井竟川原。岩端回绮槛，谷口开朱门。
- 阶下群峰首，云中瀑水源。鸣玉满春山，列筵先朝暾。
- 会舞何飒遝，击钟弥朝昏。是时阳和节，清昼犹未暄。
- 蔼蔼树色深，嘤嘤鸟声繁。顾己负宿诺，延颈惭芳荪。
- 蹇步守穷巷，高驾难攀援。素是独往客，脱冠情弥敦。

## 拼音
- tuo1 shen1 shi4 yun2 bi4 ， mei4 dan4 qu1 hua2 xuan1 。 sui4 pei2 yuan1 hong2 lü3 ， xiao1 han4 tong2 fei1 fan1 。
- jun1 zi3 chui2 hui4 gu4 ， qi1 wo3 yu2 tian2 yuan2 。 ce4 wen2 jing3 long2 ji4 ， qin1 jiang4 nan2 mian4 zun1 。
- wan4 sheng4 zhu4 shan1 wai4 ， shun4 feng1 qi2 yi4 yan2 。 gao1 yang2 duo1 kui2 long2 ， jing1 shan1 ji1 yu2 fan2 。
- sheng4 de2 qi3 qian2 lie4 ， da4 xian2 zhong1 hou4 kun1 。 shi4 lang2 wen2 chang1 gong1 ， gei3 shi4 dong1 ye4 yuan2 。
- ye4 di4 ju4 lai2 xia4 ， guan1 gai4 ying2 qiu1 fan2 。 gui1 feng1 shou3 bang1 zu2 ， ting2 xun4 yan2 xiang1 cun1 。
- cai3 di4 bao1 shan1 he2 ， shu4 jing3 jing4 chuan1 yuan2 。 yan2 duan1 hui2 qi3 kan3 ， gu3 kou3 kai1 zhu1 men2 。
- jie1 xia4 qun2 feng1 shou3 ， yun2 zhong1 pu4 shui3 yuan2 。 ming2 yu4 man3 chun1 shan1 ， lie4 yan2 xian1 chao2 tun1 。
- hui4 wu3 he2 sa4 ta4 ， ji1 zhong1 mi2 chao2 hun1 。 shi4 shi2 yang2 he2 jie2 ， qing1 zhou4 you2 wei4 xuan1 。
- ai3 ai3 shu4 se4 shen1 ， ying1 ying1 niao3 sheng1 fan2 。 gu4 ji3 fu4 su4 nuo4 ， yan2 jing3 can2 fang1 sun1 。
- jian3 bu4 shou3 qiong2 xiang4 ， gao1 jia4 nan2 pan1 yuan2 。 su4 shi4 du2 wang3 ke4 ， tuo1 guan1 qing2 mi2 dun1 。

## 注释

## 译文

## 赏析
