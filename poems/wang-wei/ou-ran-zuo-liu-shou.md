---
id: wang-wei-ou-ran-zuo-liu-shou
title: 偶然作六首
titlePinyin: ou3 ran2 zuo4 liu4 shou3
titleSlug: ou-ran-zuo-liu-shou
author: 王维
authorPinyin: wang2 wei2
authorSlug: wang-wei
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 楚国有狂夫，茫然无心想。散发不冠带，行歌南陌上。
- 孔丘与之言，仁义莫能奖。未尝肯问天，何事须击壤。
- 复笑采薇人，胡为乃长往。
- 田舍有老翁，垂白衡门里。有时农事闲，斗酒呼邻里。
- 喧聒茅簷下，或坐或复起。短褐不为薄，园葵固足美。
- 动则长子孙，不曾向城市。五帝与三王，古来称天子。
- 干戈将揖让，毕竟何者是。得意苟为乐，野田安足鄙。
- 且当放怀去，行行没余齿。
- 日夕见太行，沉吟未能去。问君何以然，世网婴我故。
- 小妹日成长，兄弟未有娶。家贫禄既薄，储蓄非有素。
- 几回欲奋飞，踟蹰复相顾。孙登长啸台，松竹有遗处。
- 相去讵几许，故人在中路。爱染日已薄，禅寂日已固。
- 忽乎吾将行，宁俟岁云暮。
- 陶潜任天真，其性颇耽酒。自从弃官来，家贫不能有。
- 九月九日时，菊花空满手。中心窃自思，傥有人送否。
- 白衣携壶觞，果来遗老叟。且喜得斟酌，安问升与斗。
- 奋衣野田中，今日嗟无负。兀傲迷东西，蓑笠不能守。
- 倾倒强行行，酣歌归五柳。生事不曾问，肯愧家中妇。
- 赵女弹箜篌，复能邯郸舞。夫婿轻薄儿，斗鸡事齐主。
- 黄金买歌笑，用钱不复数。许史相经过，高门盈四牡。
- 客舍有儒生，昂藏出邹鲁。读书三十年，腰间无尺组。
- 被服圣人教，一生自穷苦。
- 老来懒赋诗，惟有老相随。宿世谬词客，前身应画师。
- 不能舍余习，偶被世人知。名字本皆是，此心还不知。

## 拼音
- chu3 guo2 you3 kuang2 fu1 ， mang2 ran2 wu2 xin1 xiang3 。 san4 fa1 bu4 guan1 dai4 ， xing2 ge1 nan2 mo4 shang4 。
- kong3 qiu1 yu3 zhi1 yan2 ， ren2 yi4 mo4 neng2 jiang3 。 wei4 chang2 ken3 wen4 tian1 ， he2 shi4 xu1 ji1 rang3 。
- fu4 xiao4 cai3 wei1 ren2 ， hu2 wei4 nai3 chang2 wang3 。
- tian2 she4 you3 lao3 weng1 ， chui2 bai2 heng2 men2 li3 。 you3 shi2 nong2 shi4 xian2 ， dou4 jiu3 hu1 lin2 li3 。
- xuan1 guo1 mao2 yan2 xia4 ， huo4 zuo4 huo4 fu4 qi3 。 duan3 he4 bu2 wei4 bao2 ， yuan2 kui2 gu4 zu2 mei3 。
- dong4 ze2 zhang3 zi3 sun1 ， bu4 ceng2 xiang4 cheng2 shi4 。 wu3 di4 yu3 san1 wang2 ， gu3 lai2 cheng1 tian1 zi3 。
- gan1 ge1 jiang1 yi1 rang4 ， bi4 jing4 he2 zhe3 shi4 。 de2 yi4 gou3 wei4 le4 ， ye3 tian2 an1 zu2 bi3 。
- qie3 dang1 fang4 huai2 qu4 ， xing2 xing2 mei2 yu2 chi3 。
- ri4 xi1 jian4 tai4 hang2 ， chen2 yin2 wei4 neng2 qu4 。 wen4 jun1 he2 yi3 ran2 ， shi4 wang3 ying1 wo3 gu4 。
- xiao3 mei4 ri4 cheng2 zhang3 ， xiong1 di4 wei4 you3 qu3 。 jia1 pin2 lu4 ji4 bao2 ， chu3 xu4 fei1 you3 su4 。
- ji3 hui2 yu4 fen4 fei1 ， chi2 chu2 fu4 xiang1 gu4 。 sun1 deng1 chang2 xiao4 tai2 ， song1 zhu2 you3 yi2 chu4 。
- xiang1 qu4 ju4 ji3 xu3 ， gu4 ren2 zai4 zhong1 lu4 。 ai4 ran3 ri4 yi3 bao2 ， chan2 ji4 ri4 yi3 gu4 。
- hu1 hu1 wu2 jiang1 xing2 ， ning2 si4 sui4 yun2 mu4 。
- tao2 qian2 ren4 tian1 zhen1 ， qi2 xing4 po1 dan1 jiu3 。 zi4 cong2 qi4 guan1 lai2 ， jia1 pin2 bu4 neng2 you3 。
- jiu3 yue4 jiu3 ri4 shi2 ， ju2 hua1 kong1 man3 shou3 。 zhong1 xin1 qie4 zi4 si1 ， tang3 you3 ren2 song4 fou3 。
- bai2 yi1 xie2 hu2 shang1 ， guo3 lai2 yi2 lao3 sou3 。 qie3 xi3 de2 zhen1 zhuo2 ， an1 wen4 sheng1 yu3 dou4 。
- fen4 yi1 ye3 tian2 zhong1 ， jin1 ri4 jie1 wu2 fu4 。 wu4 ao4 mi2 dong1 xi1 ， suo1 li4 bu4 neng2 shou3 。
- qing1 dao3 qiang2 xing2 xing2 ， han1 ge1 gui1 wu3 liu3 。 sheng1 shi4 bu4 ceng2 wen4 ， ken3 kui4 jia1 zhong1 fu4 。
- zhao4 nü3 tan2 kong1 hou2 ， fu4 neng2 han2 dan1 wu3 。 fu1 xu4 qing1 bo2 er2 ， dou4 ji1 shi4 qi2 zhu3 。
- huang2 jin1 mai3 ge1 xiao4 ， yong4 qian2 bu2 fu4 shu4 。 xu3 shi3 xiang1 jing1 guo4 ， gao1 men2 ying2 si4 mu3 。
- ke4 she4 you3 ru2 sheng1 ， ang2 cang2 chu1 zou1 lu3 。 du2 shu1 san1 shi2 nian2 ， yao1 jian1 wu2 chi3 zu3 。
- bei4 fu2 sheng4 ren2 jiao4 ， yi4 sheng1 zi4 qiong2 ku3 。
- lao3 lai2 lan3 fu4 shi1 ， wei2 you3 lao3 xiang1 sui2 。 su4 shi4 miu4 ci2 ke4 ， qian2 shen1 ying4 hua4 shi1 。
- bu4 neng2 she4 yu2 xi2 ， ou3 bei4 shi4 ren2 zhi1 。 ming2 zi4 ben3 jie1 shi4 ， ci3 xin1 hai2 bu4 zhi1 。

## 注释

## 译文

## 赏析
