---
id: wang-wei-song-gao-shi-di-dan-gui-lin-huai-zuo
title: 送高适弟耽归临淮作
titlePinyin: song4 gao1 shi4 di4 dan1 gui1 lin2 huai2 zuo4
titleSlug: song-gao-shi-di-dan-gui-lin-huai-zuo
author: 王维
authorPinyin: wang2 wei2
authorSlug: wang-wei
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 少年客淮泗，落魄居下邳。遨游向燕赵，结客过临淄。
- 山东诸侯国，迎送纷交驰。自尔厌游侠，闭户方垂帷。
- 深明戴家礼，颇学毛公诗。备知经济道，高卧陶唐时。
- 圣主诏天下，贤人不得遗。公吏奉𫄸组，安车去茅茨。
- 君王苍龙阙，九门十二逵。群公朝谒罢，冠剑下丹墀。
- 野鹤终踉跄，威凤徒参差。或问理人术，但致还山词。
- 天书降北阙，赐帛归东菑。都门谢亲故，行路日逶迟。
- 孤帆万里外，淼漫将何之。江天海陵郡，云日淮南祠。
- 杳冥沧洲上，荡漭无人知。纬萧或卖药，出处安能期。

## 拼音
- shao4 nian2 ke4 huai2 si4 ， luo4 po4 ju1 xia4 pi1 。 ao2 you2 xiang4 yan1 zhao4 ， jie2 ke4 guo4 lin2 zi1 。
- shan1 dong1 zhu1 hou2 guo2 ， ying2 song4 fen1 jiao1 chi2 。 zi4 er3 yan4 you2 xia2 ， bi4 hu4 fang1 chui2 wei2 。
- shen1 ming2 dai4 jia1 li3 ， po1 xue2 mao2 gong1 shi1 。 bei4 zhi1 jing1 ji4 dao4 ， gao1 wo4 tao2 tang2 shi2 。
- sheng4 zhu3 zhao4 tian1 xia4 ， xian2 ren2 bu4 de2 yi2 。 gong1 li4 feng4 xun1 zu3 ， an1 che1 qu4 mao2 ci2 。
- jun1 wang2 cang1 long2 que1 ， jiu3 men2 shi2 er4 kui2 。 qun2 gong1 chao2 ye4 ba4 ， guan1 jian4 xia4 dan1 chi2 。
- ye3 he4 zhong1 liang4 qiang4 ， wei1 feng4 tu2 cen1 ci1 。 huo4 wen4 li3 ren2 shu4 ， dan4 zhi4 hai2 shan1 ci2 。
- tian1 shu1 jiang4 bei3 que1 ， ci4 bo2 gui1 dong1 zi1 。 dou1 men2 xie4 qin1 gu4 ， xing2 lu4 ri4 wei1 chi2 。
- gu1 fan1 wan4 li3 wai4 ， miao3 man4 jiang1 he2 zhi1 。 jiang1 tian1 hai3 ling2 jun4 ， yun2 ri4 huai2 nan2 ci2 。
- yao3 ming2 cang1 zhou1 shang4 ， dang4 mang3 wu2 ren2 zhi1 。 wei3 xiao1 huo4 mai4 yao4 ， chu1 chu4 an1 neng2 qi1 。

## 注释

## 译文

## 赏析
