---
id: wang-yu-cheng-bei-lou-gan-shi
title: 北楼感事
titlePinyin: bei3 lou2 gan3 shi4
titleSlug: bei-lou-gan-shi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北楼出林杪，登览开病姿。
- 旁带滁州城，雉堞何逶迤。
- 下入刺史宅，却临统军池。
- 伊予翰林客，失职方在兹。
- 两衙簿领外，尽日吟望时。
- 晚窗度急雨，夏木交繁枝。
- 淮南气候殊，经秋啭黄鹂。
- 簷前有山果，采掇亦甘滋。
- 樽中有官酝，倾酌任醇醨。
- 忘机得真趣，怀古生远思。
- 念昔李太尉，落落邦家基。
- 下笔到西汉，料兵如六奇。
- 谪官来此郡，鬰鬰持一麾。
- 尝作怀嵩楼，记文悲盛衰。
- 甚得进退理，深明祸福机。
- 未几再入用，斯言忽如遗。
- 君恩匪胶柱，天殃若影随。
- 六月万里行，炎荒竟不归。
- 功成又名遂，不退将安之。
- 姑以人事较，勿凭天命推。
- 矧予草泽士，被褐复羹藜。
- 谬因弄文翰，八载侍丹墀。
- 三入承明卢，古人期并驰。
- 玉堂百日罢，所累非文词。
- 强仕未为老，望郎不为卑。
- 淮边永阳郡，人物自熙熙。
- 费用量所入，丰约从其宜。
- 一妻本糟糠，不识金翠施。
- 三男无庶孽，讵爱纨绮赀。
- 甘贫绝诛求，易退无覊縻。
- 五十拟归耕，何必悬车期。
- 且予望卫公，云龙与山麋。
- 唐贤昔际遇，文雅道光辉。
- 进士取将相，易于俯拾棋。
- 自从五代来，素风已陵迟。
- 干戈为政事，茅土输健儿。
- 儒冠筮仕者，仅免寒与饥。
- 至今明圣代，此风犹未移。
- 自无经济术，乌用碌碌为。
- 归欤复归欤，无忘北楼诗。

## 拼音
- bei3 lou2 chu1 lin2 miao3 ， deng1 lan3 kai1 bing4 zi1 。
- pang2 dai4 chu2 zhou1 cheng2 ， zhi4 die2 he2 wei1 yi2 。
- xia4 ru4 ci4 shi3 zhai2 ， que4 lin2 tong3 jun1 chi2 。
- yi1 yu3 han4 lin2 ke4 ， shi1 zhi2 fang1 zai4 zi1 。
- liang3 ya2 bo2 ling3 wai4 ， jin4 ri4 yin2 wang4 shi2 。
- wan3 chuang1 du4 ji2 yu3 ， xia4 mu4 jiao1 fan2 zhi1 。
- huai2 nan2 qi4 hou4 shu1 ， jing1 qiu1 zhuan4 huang2 li2 。
- yan2 qian2 you3 shan1 guo3 ， cai3 duo1 yi4 gan1 zi1 。
- zun1 zhong1 you3 guan1 yun4 ， qing1 zhuo2 ren4 chun2 li2 。
- wang4 ji1 de2 zhen1 qu4 ， huai2 gu3 sheng1 yuan3 si1 。
- nian4 xi1 li3 tai4 wei4 ， luo4 luo4 bang1 jia1 ji1 。
- xia4 bi3 dao4 xi1 han4 ， liao4 bing1 ru2 liu4 qi2 。
- zhe2 guan1 lai2 ci3 jun4 ， yu4 yu4 chi2 yi4 hui1 。
- chang2 zuo4 huai2 song1 lou2 ， ji4 wen2 bei1 sheng4 shuai1 。
- shen4 de2 jin4 tui4 li3 ， shen1 ming2 huo4 fu2 ji1 。
- wei4 ji3 zai4 ru4 yong4 ， si1 yan2 hu1 ru2 yi2 。
- jun1 en1 fei3 jiao1 zhu4 ， tian1 yang1 ruo4 ying3 sui2 。
- liu4 yue4 wan4 li3 xing2 ， yan2 huang1 jing4 bu4 gui1 。
- gong1 cheng2 you4 ming2 sui4 ， bu2 tui4 jiang1 an1 zhi1 。
- gu1 yi3 ren2 shi4 jiao4 ， wu4 ping2 tian1 ming4 tui1 。
- shen3 yu3 cao3 ze2 shi4 ， bei4 he4 fu4 geng1 li2 。
- miu4 yin1 nong4 wen2 han4 ， ba1 zai3 shi4 dan1 chi2 。
- san1 ru4 cheng2 ming2 lu2 ， gu3 ren2 qi1 bing4 chi2 。
- yu4 tang2 bai3 ri4 ba4 ， suo3 lei4 fei1 wen2 ci2 。
- qiang2 shi4 wei4 wei4 lao3 ， wang4 lang2 bu2 wei4 bei1 。
- huai2 bian1 yong3 yang2 jun4 ， ren2 wu4 zi4 xi1 xi1 。
- fei4 yong4 liang2 suo3 ru4 ， feng1 yue1 cong2 qi2 yi2 。
- yi4 qi1 ben3 zao1 kang1 ， bu4 shi2 jin1 cui4 shi1 。
- san1 nan2 wu2 shu4 nie4 ， ju4 ai4 wan2 qi3 zi1 。
- gan1 pin2 jue2 zhu1 qiu2 ， yi4 tui4 wu2 ji1 mi2 。
- wu3 shi2 ni3 gui1 geng1 ， he2 bi4 xuan2 che1 qi1 。
- qie3 yu3 wang4 wei4 gong1 ， yun2 long2 yu3 shan1 mi2 。
- tang2 xian2 xi1 ji4 yu4 ， wen2 ya3 dao4 guang1 hui1 。
- jin4 shi4 qu3 jiang4 xiang4 ， yi4 yu2 fu3 shi2 qi2 。
- zi4 cong2 wu3 dai4 lai2 ， su4 feng1 yi3 ling2 chi2 。
- gan1 ge1 wei2 zheng4 shi4 ， mao2 tu3 shu1 jian4 er2 。
- ru2 guan1 shi4 shi4 zhe3 ， jin3 mian3 han2 yu3 ji1 。
- zhi4 jin1 ming2 sheng4 dai4 ， ci3 feng1 you2 wei4 yi2 。
- zi4 wu2 jing1 ji4 shu4 ， wu1 yong4 lu4 lu4 wei4 。
- gui1 yu2 fu4 gui1 yu2 ， wu2 wang4 bei3 lou2 shi1 。

## 注释

## 译文

## 赏析
