---
id: wang-yu-cheng-hai-yang-zhou-xu-shu-ji-jia-ji
title: 还扬州许书记家集
titlePinyin: hai2 yang2 zhou1 xu3 shu1 ji4 jia1 ji2
titleSlug: hai-yang-zhou-xu-shu-ji-jia-ji
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见近代诗家流，胡为蹇滞多穷愁。
- 孟郊顦顇死逆旅，浪仙斥逐长江头。
- 张生漂泊冬瓜堰，徒云轻薄万户侯。
- 浩然无成鹿门去，李洞恸哭昭陵休。
- 生无风教兴王化，死无勋爵贻孙谋。
- 可怜诗道日已替，风骚委地何人收。
- 高阳许公精六义，独向圣朝生后嗣。
- 因将先集进九重，高步金台曳珠履。
- 祖德光辉圣主知，府尹贤明丞相子。
- 广陵郡大古九州，记室官清外三字。
- 遂令天下学诗人，徒羡君家穷四始。
- 我来迎侍游江都，玳筵往往陪欢娱。
- 遂求家集恣吟讽，海波干处堆珊瑚。
- 因思贾孟数家一何苦，诗鬼嗷嗷馁无主。
- 子孙沦没谁及君，闲倚红莲倾渌醑。
- 草檄余闲好赋诗，莫放风情忝尔祖。

## 拼音
- jun1 bu2 jian4 jin4 dai4 shi1 jia1 liu2 ， hu2 wei4 jian3 zhi4 duo1 qiong2 chou2 。
- meng4 jiao1 qiao2 cui4 si3 ni4 lü3 ， lang4 xian1 chi4 zhu2 chang2 jiang1 tou2 。
- zhang1 sheng1 piao1 bo2 dong1 gua1 yan4 ， tu2 yun2 qing1 bo2 wan4 hu4 hou2 。
- hao4 ran2 wu2 cheng2 lu4 men2 qu4 ， li3 dong4 tong4 ku1 zhao1 ling2 xiu1 。
- sheng1 wu2 feng1 jiao4 xing1 wang2 hua4 ， si3 wu2 xun1 jue2 yi2 sun1 mou2 。
- ke3 lian2 shi1 dao4 ri4 yi3 ti4 ， feng1 sao1 wei3 di4 he2 ren2 shou1 。
- gao1 yang2 xu3 gong1 jing1 liu4 yi4 ， du2 xiang4 sheng4 chao2 sheng1 hou4 si4 。
- yin1 jiang1 xian1 ji2 jin4 jiu3 chong2 ， gao1 bu4 jin1 tai2 ye4 zhu1 lü3 。
- zu3 de2 guang1 hui1 sheng4 zhu3 zhi1 ， fu3 yin3 xian2 ming2 cheng2 xiang4 zi3 。
- guang3 ling2 jun4 da4 gu3 jiu3 zhou1 ， ji4 shi4 guan1 qing1 wai4 san1 zi4 。
- sui4 ling4 tian1 xia4 xue2 shi1 ren2 ， tu2 xian4 jun1 jia1 qiong2 si4 shi3 。
- wo3 lai2 ying2 shi4 you2 jiang1 dou1 ， dai4 yan2 wang3 wang3 pei2 huan1 yu2 。
- sui4 qiu2 jia1 ji2 zi4 yin2 feng3 ， hai3 bo1 gan1 chu4 dui1 shan1 hu2 。
- yin1 si1 jia3 meng4 shu4 jia1 yi4 he2 ku3 ， shi1 gui3 ao2 ao2 nei3 wu2 zhu3 。
- zi3 sun1 lun2 mei2 shui2 ji2 jun1 ， xian2 yi3 hong2 lian2 qing1 lu4 xu3 。
- cao3 xi2 yu2 xian2 hao3 fu4 shi1 ， mo4 fang4 feng1 qing2 tian3 er3 zu3 。

## 注释

## 译文

## 赏析
