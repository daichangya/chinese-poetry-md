---
id: wang-yu-cheng-wu-ai-shi-gu-tai-zi-zhong-yun-zhi-luo-yang-xian-ying-gong
title: 五哀诗 故太子中允知洛阳县颍公
titlePinyin: wu3 ai1 shi1   gu4 tai4 zi3 zhong1 yun3 zhi1 luo4 yang2 xian4 ying3 gong1
titleSlug: wu-ai-shi-gu-tai-zi-zhong-yun-zhi-luo-yang-xian-ying-gong
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 洛阳富文彩，峭拔四子流。
- 提笔入广场，辞气干斗牛。
- 擢第在芸阁，言事触冕旒。
- 左降宰百里，道胜心无忧。
- 才高耻吏役，放荡不检修。
- 起应贤良科，下笔不见休。
- 青宫尚淹恤，赤县且优游。
- 轻财粪土贱，高义云天浮。
- 悬磬任贫窭，盈樽长献酬。
- 知己彼何人，凤阁与鼇头。
- 推挽终不起，壮志将焉收。
- 晚年圯桥役，关市良可羞。
- 忽然为异物，寒草封一丘。
- 孀嫠应冻饿，交友谁寻求。
- 遗孙方稚齿，爽秀已遒遒。
- 皇天若有凭，必使光贻谋。

## 拼音
- luo4 yang2 fu4 wen2 cai3 ， qiao4 ba2 si4 zi3 liu2 。
- ti2 bi3 ru4 guang3 chang3 ， ci2 qi4 gan1 dou4 niu2 。
- zhuo2 di4 zai4 yun2 ge2 ， yan2 shi4 chu4 mian3 liu2 。
- zuo3 jiang4 zai3 bai3 li3 ， dao4 sheng4 xin1 wu2 you1 。
- cai2 gao1 chi3 li4 yi4 ， fang4 dang4 bu4 jian3 xiu1 。
- qi3 ying4 xian2 liang2 ke1 ， xia4 bi3 bu2 jian4 xiu1 。
- qing1 gong1 shang4 yan1 xu4 ， chi4 xian4 qie3 you1 you2 。
- qing1 cai2 fen4 tu3 jian4 ， gao1 yi4 yun2 tian1 fu2 。
- xuan2 qing4 ren4 pin2 ju4 ， ying2 zun1 chang2 xian4 chou2 。
- zhi1 ji3 bi3 he2 ren2 ， feng4 ge2 yu3 ao2 tou2 。
- tui1 wan3 zhong1 bu4 qi3 ， zhuang4 zhi4 jiang1 yan1 shou1 。
- wan3 nian2 yi2 qiao2 yi4 ， guan1 shi4 liang2 ke3 xiu1 。
- hu1 ran2 wei4 yi4 wu4 ， han2 cao3 feng1 yi4 qiu1 。
- shuang1 li2 ying4 dong4 e4 ， jiao1 you3 shui2 xun2 qiu2 。
- yi2 sun1 fang1 zhi4 chi3 ， shuang3 xiu4 yi3 qiu2 qiu2 。
- huang2 tian1 ruo4 you3 ping2 ， bi4 shi3 guang1 yi2 mou2 。

## 注释

## 译文

## 赏析
