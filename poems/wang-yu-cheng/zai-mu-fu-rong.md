---
id: wang-yu-cheng-zai-mu-fu-rong
title: 栽木芙蓉
titlePinyin: zai1 mu4 fu2 rong2
titleSlug: zai-mu-fu-rong
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆在长洲县，手植芙蓉花。
- 春栽秋成树，枝叶青婆娑。
- 八月寒露下，朵朵开红葩。
- 轻团蜀江锦，碎剪赤城霞。
- 香侵宾朋坐，艳拂人吏衙。
- 凌霜伴松菊，满地如桑麻。
- 岁寒万木脱，斫笋留根查。
- 春雷一声动，又长新枝柯。
- 良因地脉宜，岂在人力多。
- 今来帝城里，赁宅如蜂窠。
- 阶前栽数根，换土拥新沙。
- 浇溉汲御沟，盖覆堆野莎。
- 经春不出土，入夏方有芽。
- 穷秋竟憔悴，花小尤不嘉。
- 地气移物性，自念良可嗟。
- 还同山野人，强为簪组加。
- 妨贤将致诮，薄俸未充家。
- 所以多病身，少年双鬓华。
- 紫微虽云贵，白发将奈何。
- 会当求山郡，卧理寻烟萝。
- 奉亲冀丰足，委身任蹉跎。
- 终焉太平世，散地恣狂歌。

## 拼音
- yi4 zai4 chang2 zhou1 xian4 ， shou3 zhi2 fu2 rong2 hua1 。
- chun1 zai1 qiu1 cheng2 shu4 ， zhi1 ye4 qing1 po2 suo1 。
- ba1 yue4 han2 lu4 xia4 ， duo3 duo3 kai1 hong2 pa1 。
- qing1 tuan2 shu3 jiang1 jin3 ， sui4 jian3 chi4 cheng2 xia2 。
- xiang1 qin1 bin1 peng2 zuo4 ， yan4 fu2 ren2 li4 ya2 。
- ling2 shuang1 ban4 song1 ju2 ， man3 di4 ru2 sang1 ma2 。
- sui4 han2 wan4 mu4 tuo1 ， zhuo2 sun3 liu2 gen1 cha2 。
- chun1 lei2 yi4 sheng1 dong4 ， you4 chang2 xin1 zhi1 ke1 。
- liang2 yin1 di4 mai4 yi2 ， qi3 zai4 ren2 li4 duo1 。
- jin1 lai2 di4 cheng2 li3 ， lin4 zhai2 ru2 feng1 ke1 。
- jie1 qian2 zai1 shu4 gen1 ， huan4 tu3 yong1 xin1 sha1 。
- jiao1 gai4 ji2 yu4 gou1 ， gai4 fu4 dui1 ye3 sha1 。
- jing1 chun1 bu4 chu1 tu3 ， ru4 xia4 fang1 you3 ya2 。
- qiong2 qiu1 jing4 qiao2 cui4 ， hua1 xiao3 you2 bu4 jia1 。
- di4 qi4 yi2 wu4 xing4 ， zi4 nian4 liang2 ke3 jie1 。
- hai2 tong2 shan1 ye3 ren2 ， qiang2 wei4 zan1 zu3 jia1 。
- fang2 xian2 jiang1 zhi4 qiao4 ， bao2 feng4 wei4 chong1 jia1 。
- suo3 yi3 duo1 bing4 shen1 ， shao4 nian2 shuang1 bin4 hua2 。
- zi3 wei1 sui1 yun2 gui4 ， bai2 fa4 jiang1 nai4 he2 。
- hui4 dang1 qiu2 shan1 jun4 ， wo4 li3 xun2 yan1 luo2 。
- feng4 qin1 ji4 feng1 zu2 ， wei3 shen1 ren4 cuo1 tuo2 。
- zhong1 yan1 tai4 ping2 shi4 ， san4 di4 zi4 kuang2 ge1 。

## 注释

## 译文

## 赏析
