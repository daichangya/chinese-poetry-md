---
id: wang-yu-cheng-zhong-tiao-shan
title: 中条山
titlePinyin: zhong1 tiao2 shan1
titleSlug: zhong-tiao-shan
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 崛起巨河边，奔腾欲上天。
- 远临沧海尽，高与太行连。
- 大块横为脊，它山立似拳。
- 土膏经舜耒，石险任秦鞭。
- 洞黑狂吹雨，峰青冷罩烟。
- 店荒坛道绝，寺古柏梯悬。
- 崦漏微茫雪，岩垂淅沥泉。
- 迸根通砥柱，斜径入闲田。
- 北笑恒藏宝，西轻华耸莲。
- 三门遥托迹，五老迥差肩。
- 落实樵夫拾，灵苗本草传。
- 柱空擎雁塔，倒影盖渔船。
- 绘画终无手，封崇必有年。
- 盐池浮翠霭，董泽媚漪涟。
- 阴壑乖龙蛰，枯杉冻虺穿。
- 图经标数郡，神异产群贤。
- 呼寿嵩何谄，升中泰岂专。
- 斯文如已矣，此地可终焉。
- 暂看犹销病，频登合得仙。
- 许昌休自负，吾什亦铭镌。

## 拼音
- jue2 qi3 ju4 he2 bian1 ， ben1 teng2 yu4 shang4 tian1 。
- yuan3 lin2 cang1 hai3 jin4 ， gao1 yu3 tai4 hang2 lian2 。
- da4 kuai4 heng2 wei4 ji3 ， ta1 shan1 li4 si4 quan2 。
- tu3 gao1 jing1 shun4 lei3 ， shi2 xian3 ren4 qin2 bian1 。
- dong4 hei1 kuang2 chui1 yu3 ， feng1 qing1 leng3 zhao4 yan1 。
- dian4 huang1 tan2 dao4 jue2 ， si4 gu3 bai3 ti1 xuan2 。
- yan1 lou4 wei1 mang2 xue3 ， yan2 chui2 xi1 li4 quan2 。
- beng4 gen1 tong1 di3 zhu4 ， xie2 jing4 ru4 xian2 tian2 。
- bei3 xiao4 heng2 cang2 bao3 ， xi1 qing1 hua2 song3 lian2 。
- san1 men2 yao2 tuo1 ji4 ， wu3 lao3 jiong3 cha4 jian1 。
- luo4 shi2 qiao2 fu1 shi2 ， ling2 miao2 ben3 cao3 chuan2 。
- zhu4 kong1 qing2 yan4 ta3 ， dao3 ying3 gai4 yu2 chuan2 。
- hui4 hua4 zhong1 wu2 shou3 ， feng1 chong2 bi4 you3 nian2 。
- yan2 chi2 fu2 cui4 ai3 ， dong3 ze2 mei4 yi1 lian2 。
- yin1 he4 guai1 long2 zhe2 ， ku1 shan1 dong4 hui1 chuan1 。
- tu2 jing1 biao1 shu4 jun4 ， shen2 yi4 chan3 qun2 xian2 。
- hu1 shou4 song1 he2 chan3 ， sheng1 zhong1 tai4 qi3 zhuan1 。
- si1 wen2 ru2 yi3 yi3 ， ci3 di4 ke3 zhong1 yan1 。
- zan4 kan4 you2 xiao1 bing4 ， pin2 deng1 he2 de2 xian1 。
- xu3 chang1 xiu1 zi4 fu4 ， wu2 shen2 yi4 ming2 juan1 。

## 注释

## 译文

## 赏析
