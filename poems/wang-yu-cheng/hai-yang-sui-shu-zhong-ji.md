---
id: wang-yu-cheng-hai-yang-sui-shu-zhong-ji
title: 还杨遂蜀中集
titlePinyin: hai2 yang2 sui4 shu3 zhong1 ji2
titleSlug: hai-yang-sui-shu-zhong-ji
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 上玄茫昧胡为乎，施设吾道生吾徒。
- 否多泰少是天意，生有述作死不虚。
- 圣人忧患方演易，贤者穷愁始著书。
- 尽令富贵陷逸乐，蠢蠢戢戢如鸡猪。
- 泯然无物作时瑞，谁识凤皇与驺虞。
- 经史子集灿今古，粉绘帝道张皇谟。
- 一言可采即不朽，名姓长与日月俱。
- 乃知天心厚我辈，穷辱不足形悲吁。
- 夫君擢秀在江左，国小而逼何区区。
- 科名始得值兵火，金陵坐见成丘墟。
- 归朝才得一赞善，黜降重为县大夫。
- 彰明僻远在蜀道，又遇妖贼攻成都。
- 徒行抱印入陇氐，乞食夷落何崎岖。
- 归来朝责作主簿，朱衣暗澹鬓毛疏。
- 昨朝投我蜀中作，铮然一集如琼琚。
- 杜甫奔窜吟不辍，庾信悲哀情有余。
- 我逢圣代自多难，谩夸三入承明庐。
- 近令编缀小畜集，谪官诗什何纷如。
- 才名官职不两立，真宰折刻分毫铢。
- 郎官疏远既未贵，县吏礼数不足拘。
- 相逢且说文章乐，为君酌酒焚枯鱼。

## 拼音
- shang4 xuan2 mang2 mei4 hu2 wei4 hu1 ， shi1 she4 wu2 dao4 sheng1 wu2 tu2 。
- fou3 duo1 tai4 shao3 shi4 tian1 yi4 ， sheng1 you3 shu4 zuo4 si3 bu4 xu1 。
- sheng4 ren2 you1 huan4 fang1 yan3 yi4 ， xian2 zhe3 qiong2 chou2 shi3 zhu4 shu1 。
- jin4 ling4 fu4 gui4 xian4 yi4 le4 ， chun3 chun3 ji2 ji2 ru2 ji1 zhu1 。
- min3 ran2 wu2 wu4 zuo4 shi2 rui4 ， shui2 shi2 feng4 huang2 yu3 zou1 yu2 。
- jing1 shi3 zi3 ji2 can4 jin1 gu3 ， fen3 hui4 di4 dao4 zhang1 huang2 mo2 。
- yi4 yan2 ke3 cai3 ji2 bu4 xiu3 ， ming2 xing4 chang2 yu3 ri4 yue4 ju4 。
- nai3 zhi1 tian1 xin1 hou4 wo3 bei4 ， qiong2 ru3 bu4 zu2 xing2 bei1 xu1 。
- fu1 jun1 zhuo2 xiu4 zai4 jiang1 zuo3 ， guo2 xiao3 er2 bi1 he2 qu1 qu1 。
- ke1 ming2 shi3 de2 zhi2 bing1 huo3 ， jin1 ling2 zuo4 jian4 cheng2 qiu1 xu1 。
- gui1 chao2 cai2 de2 yi2 zan4 shan4 ， chu4 jiang4 zhong4 wei4 xian4 dai4 fu0 。
- zhang1 ming2 pi4 yuan3 zai4 shu3 dao4 ， you4 yu4 yao1 zei2 gong1 cheng2 du1 。
- tu2 xing2 bao4 yin4 ru4 long3 di1 ， qi3 shi2 yi2 luo4 he2 qi2 qu1 。
- gui1 lai2 chao2 ze2 zuo4 zhu3 bo2 ， zhu1 yi1 an4 dan4 bin4 mao2 shu1 。
- zuo2 chao2 tou2 wo3 shu3 zhong1 zuo4 ， zheng1 ran2 yi4 ji2 ru2 qiong2 ju1 。
- du4 fu3 ben1 cuan4 yin2 bu2 chuo4 ， yu3 xin4 bei1 ai1 qing2 you3 yu2 。
- wo3 feng2 sheng4 dai4 zi4 duo1 nan2 ， man4 kua1 san1 ru4 cheng2 ming2 lu2 。
- jin4 ling4 bian1 zhui4 xiao3 chu4 ji2 ， zhe2 guan1 shi1 shen2 he2 fen1 ru2 。
- cai2 ming2 guan1 zhi2 bu4 liang3 li4 ， zhen1 zai3 zhe2 ke4 fen1 hao2 zhu1 。
- lang2 guan1 shu1 yuan3 ji4 wei4 gui4 ， xian4 li4 li3 shu4 bu4 zu2 ju1 。
- xiang1 feng2 qie3 shuo1 wen2 zhang1 le4 ， wei4 jun1 zhuo2 jiu3 fen2 ku1 yu2 。

## 注释

## 译文

## 赏析
