---
id: wang-yu-cheng-chou-yang-sui
title: 酬杨遂
titlePinyin: chou2 yang2 sui4
titleSlug: chou-yang-sui
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 杨君江左士，文律何飘飘。
- 人言未冠时，作赋凌洞箫。
- 甲科中南国，通籍趋东朝。
- 𫐘轲位不进，陶潜还折腰。
- 宰邑向蜀道，龿蒲忽兴妖。
- 官小力不支，奔窜避枪刀。
- 朝廷责守土，黜入县佐僚。
- 昨朝写孤愤，遗我有客谣。
- 伊予亦左迁，讽之心无憀。
- 人生一世间，否泰安可逃。
- 姑问道何如，未必论卑高。
- 自古富贵者，撩乱如藜蒿。
- 德业苟无取，未死名已消。
- 岂期颜子渊，不朽在一瓢。
- 推此任穷达，其乐方陶陶。
- 达则为鹍鹏，穷则为鹪鹩。
- 垂天与巢林，识分皆逍遥。

## 拼音
- yang2 jun1 jiang1 zuo3 shi4 ， wen2 lü4 he2 piao1 piao1 。
- ren2 yan2 wei4 guan1 shi2 ， zuo4 fu4 ling2 dong4 xiao1 。
- jia3 ke1 zhong1 nan2 guo2 ， tong1 ji2 qu1 dong1 chao2 。
- 𫐘 ke1 wei4 bu2 jin4 ， tao2 qian2 hai2 zhe2 yao1 。
- zai3 yi4 xiang4 shu3 dao4 ， 龿 pu2 hu1 xing1 yao1 。
- guan1 xiao3 li4 bu4 zhi1 ， ben1 cuan4 bi4 qiang1 dao1 。
- chao2 ting2 ze2 shou3 tu3 ， chu4 ru4 xian4 zuo3 liao2 。
- zuo2 chao2 xie3 gu1 fen4 ， yi2 wo3 you3 ke4 yao2 。
- yi1 yu3 yi4 zuo3 qian1 ， feng3 zhi1 xin1 wu2 liao2 。
- ren2 sheng1 yi2 shi4 jian1 ， pi3 tai4 an1 ke3 tao2 。
- gu1 wen4 dao4 he2 ru2 ， wei4 bi4 lun4 bei1 gao1 。
- zi4 gu3 fu4 gui4 zhe3 ， liao2 luan4 ru2 li2 hao1 。
- de2 ye4 gou3 wu2 qu3 ， wei4 si3 ming2 yi3 xiao1 。
- qi3 qi1 yan2 zi3 yuan1 ， bu4 xiu3 zai4 yi4 piao2 。
- tui1 ci3 ren4 qiong2 da2 ， qi2 le4 fang1 tao2 tao2 。
- da2 ze2 wei4 kun1 peng2 ， qiong2 ze2 wei4 jiao1 liao2 。
- chui2 tian1 yu3 chao2 lin2 ， shi2 fen1 jie1 xiao1 yao2 。

## 注释

## 译文

## 赏析
