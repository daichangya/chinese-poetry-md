---
id: wang-yu-cheng-song-zhu-jiu-ling
title: 送朱九龄
titlePinyin: song4 zhu1 jiu3 ling2
titleSlug: song-zhu-jiu-ling
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吏隠不求贵，亲老不择禄。
- 之子有俊才，弱冠中正鹄。
- 弗坠先人业，何惭有道谷。
- 一命佐砀山，枳棘聊容足。
- 再命宰嘉兴，丝桐几易俗。
- 率身甘菜茹，养母求粱肉。
- 承颜苟不亏，折腰未为辱。
- 解印无余赀，舟中只琴筑。
- 十口寄淮泗，一身来辇毂。
- 又说东南行，秋风江水渌。
- 鄱阳古名郡，赤金流山谷。
- 每岁鼓钱刀，从来设官局。
- 还得便高堂，无辞縻逸躅。
- 飏帆江湖思，木脱天地肃。
- 枫叶紫斓斒，蓼花红{罒/录}𦌊。
- 津吏晓来迎，溪僧夜留宿。
- 至止事方简，优游从所欲。
- 江城丰稻粱，水市多鱼蔌。
- 三载奉甘饴，百钱饱家族。
- 自有彩衣华，勿叹蓝袍绿。
- 行年未三十，气壮颜如玉。
- 行义日以闻，焉能长碌碌。
- 终列侍臣班，耀我同年录。
- 且赋白华诗，唱作离筵曲。

## 拼音
- li4 yin3 bu4 qiu2 gui4 ， qin1 lao3 bu4 ze2 lu4 。
- zhi1 zi3 you3 jun4 cai2 ， ruo4 guan4 zhong1 zheng4 hu2 。
- fu2 zhui4 xian1 ren2 ye4 ， he2 can2 you3 dao4 gu3 。
- yi2 ming4 zuo3 dang4 shan1 ， zhi3 ji2 liao2 rong2 zu2 。
- zai4 ming4 zai3 jia1 xing1 ， si1 tong2 ji3 yi4 su2 。
- lü4 shen1 gan1 cai4 ru2 ， yang3 mu3 qiu2 liang2 rou4 。
- cheng2 yan2 gou3 bu4 kui1 ， zhe2 yao1 wei4 wei4 ru3 。
- jie3 yin4 wu2 yu2 zi1 ， zhou1 zhong1 zhi1 qin2 zhu4 。
- shi2 kou3 ji4 huai2 si4 ， yi4 shen1 lai2 nian3 gu1 。
- you4 shuo1 dong1 nan2 xing2 ， qiu1 feng1 jiang1 shui3 lu4 。
- po2 yang2 gu3 ming2 jun4 ， chi4 jin1 liu2 shan1 gu3 。
- mei3 sui4 gu3 qian2 dao1 ， cong2 lai2 she4 guan1 ju2 。
- hai2 de2 bian4 gao1 tang2 ， wu2 ci2 mi2 yi4 zhu2 。
- yang2 fan1 jiang1 hu2 si1 ， mu4 tuo1 tian1 di4 su4 。
- feng1 ye4 zi3 lan2 ban1 ， liao3 hua1 hong2 { wang3 / lu4 } 𦌊 。
- jin1 li4 xiao3 lai2 ying2 ， xi1 seng1 ye4 liu2 su4 。
- zhi4 zhi3 shi4 fang1 jian3 ， you1 you2 cong2 suo3 yu4 。
- jiang1 cheng2 feng1 dao4 liang2 ， shui3 shi4 duo1 yu2 su4 。
- san1 zai3 feng4 gan1 yi2 ， bai3 qian2 bao3 jia1 zu2 。
- zi4 you3 cai3 yi1 hua2 ， wu4 tan4 lan2 pao2 lü4 。
- xing2 nian2 wei4 san1 shi2 ， qi4 zhuang4 yan2 ru2 yu4 。
- xing2 yi4 ri4 yi3 wen2 ， yan1 neng2 chang2 lu4 lu4 。
- zhong1 lie4 shi4 chen2 ban1 ， yao4 wo3 tong2 nian2 lu4 。
- qie3 fu4 bai2 hua2 shi1 ， chang4 zuo4 li2 yan2 qu3 。

## 注释

## 译文

## 赏析
