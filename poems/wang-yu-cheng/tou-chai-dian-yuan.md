---
id: wang-yu-cheng-tou-chai-dian-yuan
title: 投柴殿院
titlePinyin: tou2 chai2 dian4 yuan4
titleSlug: tou-chai-dian-yuan
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南面修文德，东吴纳土疆。
- 苍生思抚育，丹诏择循良。
- 乌府官新转，龙头桂旧香。
- 渡江骢马瘦，垂地绣衣长。
- 纶阁材知屈，苏台俗必康。
- 恩流一车雨，威凛柏台霜。
- 休假寻山寺，行春泊野塘。
- 白公是前政，鲁望有维桑。
- 求瘼心虽切，颐神道岂妨。
- 煎茶虎丘井，捣药木兰堂。
- 笋蕨供家馔，园林著道装。
- 击筇教鹤舞，收橘待僧尝。
- 迎使朝衣稳，娱宾绮席张。
- 犬声销巷陌，鶑舌动笙簧。
- 冷句题秋叶，孤琴贮夜囊。
- 歌楼寒月白，饮舫晚波凉。
- 官业除苛法，家风袭雅章。
- 豸冠危肃物，象简醉横床。
- 熊轼淹宁久，鼇头誉转芳。
- 南园休命侣，北阙即征黄。
- 清贵容谁见，遭逢合自强。
- 字人叨属邑，畏德每循墙。
- 名品知悬隔，孤危俟荐扬。
- 折腰休太息，青眼异寻常。
- 岱岳容拳石，沧溟纳滥觞。
- 扶摇如借便，羽翼必高翔。
- 从事员多阙，徒劳迹可伤。
- 金台虽载筑，珠履未成行。
- 始隗前言在，依刘后进光。
- 免教青史上，徒美一燕王。

## 拼音
- nan2 mian4 xiu1 wen2 de2 ， dong1 wu2 na4 tu3 jiang1 。
- cang1 sheng1 si1 fu3 yu4 ， dan1 zhao4 ze2 xun2 liang2 。
- wu1 fu3 guan1 xin1 zhuan3 ， long2 tou2 gui4 jiu4 xiang1 。
- du4 jiang1 cong1 ma3 shou4 ， chui2 di4 xiu4 yi1 chang2 。
- lun2 ge2 cai2 zhi1 qu1 ， su1 tai2 su2 bi4 kang1 。
- en1 liu2 yi4 che1 yu3 ， wei1 lin3 bai3 tai2 shuang1 。
- xiu1 jia4 xun2 shan1 si4 ， xing2 chun1 bo2 ye3 tang2 。
- bai2 gong1 shi4 qian2 zheng4 ， lu3 wang4 you3 wei2 sang1 。
- qiu2 mo4 xin1 sui1 qie4 ， yi2 shen2 dao4 qi3 fang2 。
- jian1 cha2 hu3 qiu1 jing3 ， dao3 yao4 mu4 lan2 tang2 。
- sun3 jue2 gong4 jia1 zhuan4 ， yuan2 lin2 zhu4 dao4 zhuang1 。
- ji1 qiong2 jiao4 he4 wu3 ， shou1 ju2 dai4 seng1 chang2 。
- ying2 shi3 chao2 yi1 wen3 ， yu2 bin1 qi3 xi2 zhang1 。
- quan3 sheng1 xiao1 xiang4 mo4 ， ying1 she2 dong4 sheng1 huang2 。
- leng3 ju4 ti2 qiu1 ye4 ， gu1 qin2 zhu4 ye4 nang2 。
- ge1 lou2 han2 yue4 bai2 ， yin3 fang3 wan3 bo1 liang2 。
- guan1 ye4 chu2 ke1 fa3 ， jia1 feng1 xi2 ya3 zhang1 。
- zhi4 guan1 wei1 su4 wu4 ， xiang4 jian3 zui4 heng2 chuang2 。
- xiong2 shi4 yan1 ning2 jiu3 ， ao2 tou2 yu4 zhuan3 fang1 。
- nan2 yuan2 xiu1 ming4 lü3 ， bei3 que1 ji2 zheng1 huang2 。
- qing1 gui4 rong2 shui2 jian4 ， zao1 feng2 he2 zi4 qiang2 。
- zi4 ren2 dao1 shu3 yi4 ， wei4 de2 mei3 xun2 qiang2 。
- ming2 pin3 zhi1 xuan2 ge2 ， gu1 wei1 si4 jian4 yang2 。
- zhe2 yao1 xiu1 tai4 xi1 ， qing1 yan3 yi4 xun2 chang2 。
- dai4 yue4 rong2 quan2 shi2 ， cang1 ming2 na4 lan4 shang1 。
- fu2 yao2 ru2 jie4 bian4 ， yu3 yi4 bi4 gao1 xiang2 。
- cong2 shi4 yuan2 duo1 que1 ， tu2 lao2 ji4 ke3 shang1 。
- jin1 tai2 sui1 zai3 zhu4 ， zhu1 lü3 wei4 cheng2 xing2 。
- shi3 wei3 qian2 yan2 zai4 ， yi1 liu2 hou4 jin4 guang1 。
- mian3 jiao4 qing1 shi3 shang4 ， tu2 mei3 yi2 yan4 wang2 。

## 注释

## 译文

## 赏析
