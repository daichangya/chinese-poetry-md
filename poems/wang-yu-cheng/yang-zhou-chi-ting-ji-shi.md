---
id: wang-yu-cheng-yang-zhou-chi-ting-ji-shi
title: 扬州池亭即事
titlePinyin: yang2 zhou1 chi2 ting2 ji2 shi4
titleSlug: yang-zhou-chi-ting-ji-shi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冥心阅群动，亦各趋所安。
- 胡为名利人，戚戚常鲜欢。
- 吾生四十四，结佩呼郎官。
- 掌言入纶阁，待诏直金銮。
- 匪谓得禄少，所嗟行道难。
- 前年谪滁上，忧畏双鬓残。
- 頼有琅邪溪，时濯尘缨冠。
- 朝佥徙淮海，任重力易殚。
- 君恩讵可报，感激涕汍澜。
- 民瘼不能治，恻隠情悲酸。
- 况复多病身，名宦心已阑。
- 归田未果决，怀禄尚盘桓。
- 公退何所适，池亭一凭栏。
- 旭日媚春卉，微风生鸣湍。
- 呵僮勿挟弹，留客不持竿。
- 用冀鱼鸟驯，熙熙肆游观。
- 神仙未可学，吏隠聊自宽。
- 孤吟刻幽石，此义非考槃。

## 拼音
- ming2 xin1 yue4 qun2 dong4 ， yi4 ge4 qu1 suo3 an1 。
- hu2 wei4 ming2 li4 ren2 ， qi1 qi1 chang2 xian1 huan1 。
- wu2 sheng1 si4 shi2 si4 ， jie2 pei4 hu1 lang2 guan1 。
- zhang3 yan2 ru4 lun2 ge2 ， dai4 zhao4 zhi2 jin1 luan2 。
- fei3 wei4 de2 lu4 shao3 ， suo3 jie1 hang2 dao4 nan2 。
- qian2 nian2 zhe2 chu2 shang4 ， you1 wei4 shuang1 bin4 can2 。
- lai4 you3 lang2 xie2 xi1 ， shi2 zhuo2 chen2 ying1 guan1 。
- chao2 qian1 xi3 huai2 hai3 ， ren4 zhong4 li4 yi4 dan1 。
- jun1 en1 ju4 ke3 bao4 ， gan3 ji1 ti4 wan2 lan2 。
- min2 mo4 bu4 neng2 zhi4 ， ce4 yin3 qing2 bei1 suan1 。
- kuang4 fu4 duo1 bing4 shen1 ， ming2 huan4 xin1 yi3 lan2 。
- gui1 tian2 wei4 guo3 jue2 ， huai2 lu4 shang4 pan2 huan2 。
- gong1 tui4 he2 suo3 shi4 ， chi2 ting2 yi4 ping2 lan2 。
- xu4 ri4 mei4 chun1 hui4 ， wei1 feng1 sheng1 ming2 tuan1 。
- he1 tong2 wu4 xie2 tan2 ， liu2 ke4 bu4 chi2 gan1 。
- yong4 ji4 yu2 niao3 xun4 ， xi1 xi1 si4 you2 guan1 。
- shen2 xian1 wei4 ke3 xue2 ， li4 yin3 liao2 zi4 kuan1 。
- gu1 yin2 ke4 you1 shi2 ， ci3 yi4 fei1 kao3 pan2 。

## 注释

## 译文

## 赏析
