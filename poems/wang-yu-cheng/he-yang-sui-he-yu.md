---
id: wang-yu-cheng-he-yang-sui-he-yu
title: 和杨遂贺雨
titlePinyin: he2 yang2 sui4 he4 yu3
titleSlug: he-yang-sui-he-yu
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我罢内庭职，出临永阳民。
- 永阳民虽庶，未免多饥贫。
- 富之既无术，龊龊为谨身。
- 可堪今夏旱，如燎复如焚。
- 厥田本涂泥，坐见生埃氛。
- 稚老无所诉，嗷嗷望穹旻。
- 食禄忧人忧，蚤夜眉不伸。
- 促决狱中囚，徧祷境内神。
- 楚辞有山鬼，庙貌罗水滨。
- 胡法有浮图，寺宇连城𬮱。
- 斋庄命寮采，供给抽俸缗。
- 鼓笛迎湫水，香花照金轮。
- 诚知非典故，且慰旱熯人。
- 偶与天雨会，霶霶四郊匀。
- 插秧复修堰，野叟何欣欣。
- 可办官赋调，亦免农艰辛。
- 燮调頼时相，感应由圣君。
- 于吾复何有，敢望歌颂云。
- 清流杨水部，德与我为邻。
- 仇香官位屈，何逊诗格新。
- 见投贺雨篇，言自人口闻。
- 夫君盖私我，过实岂相亲。
- 为霖非我事，职业唯词臣。
- 若有民谣起，当歌帝泽春。
- 庶使采诗官，入奏助南薰。

## 拼音
- wo3 ba4 nei4 ting2 zhi2 ， chu1 lin2 yong3 yang2 min2 。
- yong3 yang2 min2 sui1 shu4 ， wei4 mian3 duo1 ji1 pin2 。
- fu4 zhi1 ji4 wu2 shu4 ， chuo4 chuo4 wei4 jin3 shen1 。
- ke3 kan1 jin1 xia4 han4 ， ru2 liao2 fu4 ru2 fen2 。
- jue2 tian2 ben3 tu2 ni2 ， zuo4 jian4 sheng1 ai1 fen1 。
- zhi4 lao3 wu2 suo3 su4 ， ao2 ao2 wang4 qiong2 min2 。
- shi2 lu4 you1 ren2 you1 ， zao3 ye4 mei2 bu4 shen1 。
- cu4 jue2 yu4 zhong1 qiu2 ， bian4 dao3 jing4 nei4 shen2 。
- chu3 ci2 you3 shan1 gui3 ， miao4 mao4 luo2 shui3 bin1 。
- hu2 fa3 you3 fu2 tu2 ， si4 yu3 lian2 cheng2 yin1 。
- zhai1 zhuang1 ming4 liao2 cai3 ， gong1 ji3 chou1 feng4 min2 。
- gu3 di2 ying2 qiu1 shui3 ， xiang1 hua1 zhao4 jin1 lun2 。
- cheng2 zhi1 fei1 dian3 gu4 ， qie3 wei4 han4 han4 ren2 。
- ou3 yu3 tian1 yu3 hui4 ， pang1 pang1 si4 jiao1 yun2 。
- cha1 yang1 fu4 xiu1 yan4 ， ye3 sou3 he2 xin1 xin1 。
- ke3 ban4 guan1 fu4 tiao2 ， yi4 mian3 nong2 jian1 xin1 。
- xie4 tiao2 lai4 shi2 xiang1 ， gan3 ying4 you2 sheng4 jun1 。
- yu2 wu2 fu4 he2 you3 ， gan3 wang4 ge1 song4 yun2 。
- qing1 liu2 yang2 shui3 bu4 ， de2 yu3 wo3 wei4 lin2 。
- chou2 xiang1 guan1 wei4 qu1 ， he2 xun4 shi1 ge2 xin1 。
- jian4 tou2 he4 yu3 pian1 ， yan2 zi4 ren2 kou3 wen2 。
- fu1 jun1 gai4 si1 wo3 ， guo4 shi2 qi3 xiang1 qin1 。
- wei4 lin2 fei1 wo3 shi4 ， zhi2 ye4 wei2 ci2 chen2 。
- ruo4 you3 min2 yao2 qi3 ， dang1 ge1 di4 ze2 chun1 。
- shu4 shi3 cai3 shi1 guan1 ， ru4 zou4 zhu4 nan2 xun1 。

## 注释

## 译文

## 赏析
