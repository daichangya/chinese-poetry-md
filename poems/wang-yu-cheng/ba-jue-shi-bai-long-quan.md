---
id: wang-yu-cheng-ba-jue-shi-bai-long-quan
title: 八绝诗 白龙泉
titlePinyin: ba1 jue2 shi1   bai2 long2 quan2
titleSlug: ba-jue-shi-bai-long-quan
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 崖石何凿凿，渤潏涌山脚。
- 含虚光可鉴，倒影壁如削。
- 弥漫到前溪，支脉通远壑。
- 白龙乃神物，胡此恋一勺。
- 势能为霖雨，力可兴雷雹。
- 上天未有命，兹焉缩头角。
- 应防困蝼蚁，泥蟠讵敢跃。
- 葅醢曾是忧，豢养殊非乐。
- 亦如君子道，出处贵先觉。
- 吾生苦迁谪，未免郡政缚。
- 偶来泉畔坐，感兴题秋箨。
- 斗薮缨上尘，试就清涟濯。
- 聊将一掬水，洗我面惭怍。
- 日暮不忍归，风埃满城郭。

## 拼音
- ya2 shi2 he2 zao2 zao2 ， bo2 yu4 yong3 shan1 jiao3 。
- han2 xu1 guang1 ke3 jian4 ， dao3 ying3 bi4 ru2 xiao1 。
- mi2 man4 dao4 qian2 xi1 ， zhi1 mai4 tong1 yuan3 he4 。
- bai2 long2 nai3 shen2 wu4 ， hu2 ci3 lian4 yi4 shao2 。
- shi4 neng2 wei4 lin2 yu3 ， li4 ke3 xing1 lei2 bao2 。
- shang4 tian1 wei4 you3 ming4 ， zi1 yan1 suo1 tou2 jiao3 。
- ying4 fang2 kun4 lou2 yi3 ， ni2 pan2 ju4 gan3 yue4 。
- zu1 hai3 ceng2 shi4 you1 ， huan4 yang3 shu1 fei1 le4 。
- yi4 ru2 jun1 zi3 dao4 ， chu1 chu4 gui4 xian1 jue2 。
- wu2 sheng1 ku3 qian1 zhe2 ， wei4 mian3 jun4 zheng4 fu4 。
- ou3 lai2 quan2 pan4 zuo4 ， gan3 xing1 ti2 qiu1 tuo4 。
- dou4 sou3 ying1 shang4 chen2 ， shi4 jiu4 qing1 lian2 zhuo2 。
- liao2 jiang1 yi4 ju1 shui3 ， xi3 wo3 mian4 can2 zuo4 。
- ri4 mu4 bu4 ren3 gui1 ， feng1 ai1 man3 cheng2 guo1 。

## 注释

## 译文

## 赏析
