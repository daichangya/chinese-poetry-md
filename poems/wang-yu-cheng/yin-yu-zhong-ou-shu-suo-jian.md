---
id: wang-yu-cheng-yin-yu-zhong-ou-shu-suo-jian
title: 霪雨中偶书所见
titlePinyin: yin2 yu3 zhong1 ou3 shu1 suo3 jian4
titleSlug: yin-yu-zhong-ou-shu-suo-jian
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丙申二月七，是夕月离毕。
- 春云忽霮䨴，春雨复蒙密。
- 绵绵殆三旬，不见天上日。
- 谪官在淮甸，幽抱常鬰鬰。
- 岂无瑯邪山，泥泞不可出。
- 空庭唯蚯蚓，得势互蟠屈。
- 乘兹积阴气，小穴恣出没。
- 山禽忽飞下，长嘴啄深窟。
- 倒曳方力争，强吞遽全失。
- 食土与巢林，上下非俦匹。
- 胡然罗此酷，不能保微质。
- 嗟嗟彼群小，倾夺事匪一。
- 仪凤去九夷，神龙入泉室。
- 如何役吾眼，瞻视此小物。
- 归来因浩叹，自悔成诗笔。

## 拼音
- bing3 shen1 er4 yue4 qi1 ， shi4 xi1 yue4 li2 bi4 。
- chun1 yun2 hu1 dan4 䨴 ， chun1 yu3 fu4 meng2 mi4 。
- mian2 mian2 dai4 san1 xun2 ， bu2 jian4 tian1 shang4 ri4 。
- zhe2 guan1 zai4 huai2 dian4 ， you1 bao4 chang2 yu4 yu4 。
- qi3 wu2 lang2 xie2 shan1 ， ni2 ning4 bu4 ke3 chu1 。
- kong1 ting2 wei2 qiu1 yin3 ， de2 shi4 hu4 pan2 qu1 。
- cheng2 zi1 ji1 yin1 qi4 ， xiao3 xue2 zi4 chu1 mo4 。
- shan1 qin2 hu1 fei1 xia4 ， chang2 zui3 zhuo2 shen1 ku1 。
- dao3 ye4 fang1 li4 zheng1 ， qiang2 tun1 ju4 quan2 shi1 。
- shi2 tu3 yu3 chao2 lin2 ， shang4 xia4 fei1 chou2 pi3 。
- hu2 ran2 luo2 ci3 ku4 ， bu4 neng2 bao3 wei1 zhi4 。
- jie1 jie1 bi3 qun2 xiao3 ， qing1 duo2 shi4 fei3 yi1 。
- yi2 feng4 qu4 jiu3 yi2 ， shen2 long2 ru4 quan2 shi4 。
- ru2 he2 yi4 wu2 yan3 ， zhan1 shi4 ci3 xiao3 wu4 。
- gui1 lai2 yin1 hao4 tan4 ， zi4 hui3 cheng2 shi1 bi3 。

## 注释

## 译文

## 赏析
