---
id: wang-yu-cheng-ci-yun-he-zhong-xian-dui-xue-san-yin-san-shi-yun
title: 次韵和仲咸对雪散吟三十韵
titlePinyin: ci4 yun4 he2 zhong4 xian2 dui4 xue3 san4 yin2 san1 shi2 yun4
titleSlug: ci-yun-he-zhong-xian-dui-xue-san-yin-san-shi-yun
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 静对春天雪，时烹月俸茶。
- 久闲便澹薄，渐老厌諠哗。
- 徙倚终朝看，溟蒙向晓加。
- 应同头上发，复乱眼中花。
- 光暝侵灯暗，声繁拂竹斜。
- 东风吹片片，北户积些些。
- 最豁三农望，匀淹百草芽。
- 润胜天上露，媚掩日边霞。
- 史笔应先纪，丰年的不赊。
- 舞萦农叟袂，飘逐使君车。
- 善政商于郡，优闲副使家。
- 酒钱随分有，诗笔且须夸。
- 岸洒泉声好，园滋荠色嘉。
- 无心思北阙，有兴读南华。
- 地隠商于洛，山绵楚与巴。
- 拖肠甘似鼠，画足不争蛇。
- 有病如原宪，无才敌景差。
- 由来叩寂寞，全胜事骄奢。
- 世态诚堪笑，前贤亦可嗟。
- 绛侯憎贾谊，白傅怨王涯。
- 宣室终前席，浔阳暂种畬。
- 升沉常自得，消息一何佳。
- 自顾曾伤翼，甘同不食瓜。
- 但全蝼蚁命，敢鬭虎狼牙。
- 竹箭天生直，潢污地本漥。
- 敢云求富贵，且免奉奸邪。
- 夜黑灯烧桦，朝饥饭带砂。
- 尚惭纡紫绶，岂望署黄麻。
- 亲寿高如鹤，儿娇语似鸦。
- 时时倾一酌，聚口笑唅呀。

## 拼音
- jing4 dui4 chun1 tian1 xue3 ， shi2 peng1 yue4 feng4 cha2 。
- jiu3 xian2 bian4 dan4 bao2 ， jian4 lao3 yan4 xuan1 hua2 。
- xi3 yi3 zhong1 chao2 kan4 ， ming2 meng2 xiang4 xiao3 jia1 。
- ying4 tong2 tou2 shang4 fa1 ， fu4 luan4 yan3 zhong1 hua1 。
- guang1 ming2 qin1 deng1 an4 ， sheng1 fan2 fu2 zhu2 xie2 。
- dong1 feng1 chui1 pian4 pian4 ， bei3 hu4 ji1 xie1 xie1 。
- zui4 huo1 san1 nong2 wang4 ， yun2 yan1 bai3 cao3 ya2 。
- run4 sheng4 tian1 shang4 lu4 ， mei4 yan3 ri4 bian1 xia2 。
- shi3 bi3 ying4 xian1 ji4 ， feng1 nian2 de0 bu4 she1 。
- wu3 ying2 nong2 sou3 mei4 ， piao1 zhu2 shi3 jun1 che1 。
- shan4 zheng4 shang1 yu2 jun4 ， you1 xian2 fu4 shi3 jia1 。
- jiu3 qian2 sui2 fen1 you3 ， shi1 bi3 qie3 xu1 kua1 。
- an4 sa3 quan2 sheng1 hao3 ， yuan2 zi1 qi2 se4 jia1 。
- wu2 xin1 si1 bei3 que1 ， you3 xing1 du2 nan2 hua2 。
- di4 yin3 shang1 yu2 luo4 ， shan1 mian2 chu3 yu3 ba1 。
- tuo1 chang2 gan1 si4 shu3 ， hua4 zu2 bu4 zheng1 she2 。
- you3 bing4 ru2 yuan2 xian4 ， wu2 cai2 di2 jing3 cha4 。
- you2 lai2 kou4 ji4 mo4 ， quan2 sheng4 shi4 jiao1 she1 。
- shi4 tai4 cheng2 kan1 xiao4 ， qian2 xian2 yi4 ke3 jie1 。
- jiang4 hou2 zeng1 jia3 yi4 ， bai2 fu4 yuan4 wang2 ya2 。
- xuan1 shi4 zhong1 qian2 xi2 ， xun2 yang2 zan4 zhong3 she1 。
- sheng1 chen2 chang2 zi4 de2 ， xiao1 xi1 yi4 he2 jia1 。
- zi4 gu4 ceng2 shang1 yi4 ， gan1 tong2 bu4 shi2 gua1 。
- dan4 quan2 lou2 yi3 ming4 ， gan3 dou4 hu3 lang2 ya2 。
- zhu2 jian4 tian1 sheng1 zhi2 ， huang2 wu1 di4 ben3 wa1 。
- gan3 yun2 qiu2 fu4 gui4 ， qie3 mian3 feng4 jian1 xie2 。
- ye4 hei1 deng1 shao1 hua4 ， chao2 ji1 fan4 dai4 sha1 。
- shang4 can2 yu1 zi3 shou4 ， qi3 wang4 shu3 huang2 ma2 。
- qin1 shou4 gao1 ru2 he4 ， er2 jiao1 yu3 si4 ya1 。
- shi2 shi2 qing1 yi4 zhuo2 ， ju4 kou3 xiao4 han2 ya0 。

## 注释

## 译文

## 赏析
