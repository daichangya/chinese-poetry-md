---
id: wang-yu-cheng-dan-shui
title: 丹水
titlePinyin: dan1 shui3
titleSlug: dan-shui
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 瑟瑟复潺潺，朝宗去不还。
- 和云归汉浦，喷雪下商山。
- 影浸仙娥面，波涵织女鬟。
- 饮猿清满掬，渡鹿冷侵斑。
- 北润深通洛，东犇崄叩关。
- 灌园萦似带，漕硙曲如环。
- 夜枕惊幽梦，秋汀照病颜。
- 玉膏分地脉，银汉落人寰。
- 漱石藏青鲤，崩沙聚白鹇。
- 村桥微雨后，岸树夕阳间。
- 翠涨新萍绿，红浮败叶殷。
- 贰车时濯足，来伴钓翁闲。

## 拼音
- se4 se4 fu4 chan2 chan2 ， chao2 zong1 qu4 bu4 hai2 。
- he2 yun2 gui1 han4 pu3 ， pen1 xue3 xia4 shang1 shan1 。
- ying3 jin4 xian1 e2 mian4 ， bo1 han2 zhi1 nü3 huan2 。
- yin3 yuan2 qing1 man3 ju1 ， du4 lu4 leng3 qin1 ban1 。
- bei3 run4 shen1 tong1 luo4 ， dong1 ben1 xian3 kou4 guan1 。
- guan4 yuan2 ying2 si4 dai4 ， cao2 wei4 qu3 ru2 huan2 。
- ye4 zhen3 jing1 you1 meng4 ， qiu1 ting1 zhao4 bing4 yan2 。
- yu4 gao1 fen1 di4 mai4 ， yin2 han4 luo4 ren2 huan2 。
- shu4 shi2 zang4 qing1 li3 ， beng1 sha1 ju4 bai2 xian2 。
- cun1 qiao2 wei1 yu3 hou4 ， an4 shu4 xi1 yang2 jian1 。
- cui4 zhang3 xin1 ping2 lü4 ， hong2 fu2 bai4 ye4 yin1 。
- er4 che1 shi2 zhuo2 zu2 ， lai2 ban4 diao4 weng1 xian2 。

## 注释

## 译文

## 赏析
