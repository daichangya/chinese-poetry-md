---
id: wang-yu-cheng-chou-an-mi-cheng-ge-shi-ji
title: 酬安秘丞歌诗集
titlePinyin: chou2 an1 mi4 cheng2 ge1 shi1 ji2
titleSlug: chou-an-mi-cheng-ge-shi-ji
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我闻天有二十八个星，降生下界为英灵。
- 东方曼倩萧相国，至今留得终天名。
- 又闻地有三十六所洞，洞中多聚神仙众。
- 神仙负过遭谴谪，谪来人世为辞客。
- 李白王维并杜甫，诗颠酒狂振寰宇。
- 今来相去千百年，寥落乾坤阒无睹。
- 皇天何不生奇人，庸儿蠢夫空纷纷。
- 夜眠朝走不觉老，饭囊酒瓮奚足云。
- 陶丘忽见安秘书，星精仙骨真有余。
- 月中曾折最高桂，趁出玉兔惊蟾蜍。
- 示我歌诗百余首，笔锋闪闪摩星斗。
- 乍似碧落长拖万丈虹，饮竭四海波澜空。
- 又似赤晴干撒一阵雹，打折琼林枝倒卓。
- 夜来梦见李长吉，叩头再拜须来乞。
- 自言失却照海珠，至今黑坐骊龙窟。
- 方知安侯不是星辰类，即是神仙辈。
- 不然又争得标格峻迈，文辞颠怪。
- 有时醉起一长噫，八极风清鬼神骇。
- 他年却入蓬莱宫，休使麻姑更爬背。

## 拼音
- wo3 wen2 tian1 you3 er4 shi2 ba1 ge4 xing1 ， jiang4 sheng1 xia4 jie4 wei4 ying1 ling2 。
- dong1 fang1 man4 qian4 xiao1 xiang4 guo2 ， zhi4 jin1 liu2 de2 zhong1 tian1 ming2 。
- you4 wen2 di4 you3 san1 shi2 liu4 suo3 dong4 ， dong4 zhong1 duo1 ju4 shen2 xian1 zhong4 。
- shen2 xian1 fu4 guo4 zao1 qian3 zhe2 ， zhe2 lai2 ren2 shi4 wei4 ci2 ke4 。
- li3 bai2 wang2 wei2 bing4 du4 fu3 ， shi1 dian1 jiu3 kuang2 zhen4 huan2 yu3 。
- jin1 lai2 xiang1 qu4 qian1 bai3 nian2 ， liao2 luo4 qian2 kun1 qu4 wu2 du3 。
- huang2 tian1 he2 bu4 sheng1 qi2 ren2 ， yong1 er2 chun3 fu1 kong1 fen1 fen1 。
- ye4 mian2 chao2 zou3 bu4 jue2 lao3 ， fan4 nang2 jiu3 weng4 xi1 zu2 yun2 。
- tao2 qiu1 hu1 jian4 an1 mi4 shu1 ， xing1 jing1 xian1 gu3 zhen1 you3 yu2 。
- yue4 zhong1 ceng2 zhe2 zui4 gao1 gui4 ， chen4 chu1 yu4 tu4 jing1 chan2 chu2 。
- shi4 wo3 ge1 shi1 bai3 yu2 shou3 ， bi3 feng1 shan3 shan3 mo2 xing1 dou4 。
- zha4 si4 bi4 luo4 chang2 tuo1 wan4 zhang4 hong2 ， yin3 jie2 si4 hai3 bo1 lan2 kong1 。
- you4 si4 chi4 qing2 gan1 sa1 yi2 zhen4 bao2 ， da3 zhe2 qiong2 lin2 zhi1 dao3 zhuo2 。
- ye4 lai2 meng4 jian4 li3 chang2 ji2 ， kou4 tou2 zai4 bai4 xu1 lai2 qi3 。
- zi4 yan2 shi1 que4 zhao4 hai3 zhu1 ， zhi4 jin1 hei1 zuo4 li2 long2 ku1 。
- fang1 zhi1 an1 hou2 bu2 shi4 xing1 chen2 lei4 ， ji2 shi4 shen2 xian1 bei4 。
- bu4 ran2 you4 zheng1 de2 biao1 ge2 jun4 mai4 ， wen2 ci2 dian1 guai4 。
- you3 shi2 zui4 qi3 yi4 chang2 yi1 ， ba1 ji2 feng1 qing1 gui3 shen2 hai4 。
- ta1 nian2 que4 ru4 peng2 lai2 gong1 ， xiu1 shi3 ma2 gu1 geng4 pa2 bei4 。

## 注释

## 译文

## 赏析
