---
id: wang-yu-cheng-dui-xue
title: 对雪
titlePinyin: dui4 xue3
titleSlug: dui-xue
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 帝乡岁云暮，衡门昼长闭。
- 五日免常参，三馆无公事。
- 读书夜卧迟，多成日高睡。
- 睡起毛骨寒，窗牖琼花坠。
- 披衣出户看，飘飘满天地。
- 岂敢患贫居，聊将贺丰岁。
- 月俸虽无余，晨炊且相继。
- 薪刍未阙供，酒肴亦能备。
- 数杯奉亲老，一酌均兄弟。
- 妻子不饥寒，相聚歌时瑞。
- 因思河朔民，输税供边鄙。
- 车重数十斛，路遥几百里。
- 羸蹄冻不行，死辙冰难曳。
- 夜来何处宿，阒寂荒陂里。
- 又思边塞兵，荷戈御胡骑。
- 城上卓旌旗，楼中望烽燧。
- 弓劲添气力，甲寒侵骨髓。
- 今日何处行，牢落穷沙际。
- 自念亦何人，偷安得如是。
- 深为苍生蠹，仍尸谏官位。
- 謇谔无一言，岂得为直士。
- 褒贬无一词，岂得为良史。
- 不耕一亩田，不持一只矢。
- 多惭富人术，且乏安边议。
- 空作对雪吟，勤勤谢知己。

## 拼音
- di4 xiang1 sui4 yun2 mu4 ， heng2 men2 zhou4 chang2 bi4 。
- wu3 ri4 mian3 chang2 can1 ， san1 guan3 wu2 gong1 shi4 。
- du2 shu1 ye4 wo4 chi2 ， duo1 cheng2 ri4 gao1 shui4 。
- shui4 qi3 mao2 gu3 han2 ， chuang1 you3 qiong2 hua1 zhui4 。
- pi1 yi1 chu1 hu4 kan4 ， piao1 piao1 man3 tian1 di4 。
- qi3 gan3 huan4 pin2 ju1 ， liao2 jiang1 he4 feng1 sui4 。
- yue4 feng4 sui1 wu2 yu2 ， chen2 chui1 qie3 xiang1 ji4 。
- xin1 chu2 wei4 que1 gong4 ， jiu3 yao2 yi4 neng2 bei4 。
- shu4 bei1 feng4 qin1 lao3 ， yi4 zhuo2 jun1 xiong1 di4 。
- qi1 zi3 bu4 ji1 han2 ， xiang1 ju4 ge1 shi2 rui4 。
- yin1 si1 he2 shuo4 min2 ， shu1 shui4 gong4 bian1 bi3 。
- che1 zhong4 shu4 shi2 hu2 ， lu4 yao2 ji3 bai3 li3 。
- lei2 ti2 dong4 bu4 xing2 ， si3 zhe2 bing1 nan2 ye4 。
- ye4 lai2 he2 chu4 su4 ， qu4 ji4 huang1 bei1 li3 。
- you4 si1 bian1 sai4 bing1 ， he2 ge1 yu4 hu2 qi2 。
- cheng2 shang4 zhuo2 jing1 qi2 ， lou2 zhong1 wang4 feng1 sui4 。
- gong1 jin4 tian1 qi4 li4 ， jia3 han2 qin1 gu3 sui3 。
- jin1 ri4 he2 chu4 xing2 ， lao2 luo4 qiong2 sha1 ji4 。
- zi4 nian4 yi4 he2 ren2 ， tou1 an1 de2 ru2 shi4 。
- shen1 wei4 cang1 sheng1 du4 ， reng2 shi1 jian4 guan1 wei4 。
- jian3 e4 wu2 yi4 yan2 ， qi3 de2 wei4 zhi2 shi4 。
- bao1 bian3 wu2 yi4 ci2 ， qi3 de2 wei4 liang2 shi3 。
- bu4 geng1 yi4 mu3 tian2 ， bu4 chi2 yi4 zhi1 shi3 。
- duo1 can2 fu4 ren2 shu4 ， qie3 fa2 an1 bian1 yi4 。
- kong1 zuo4 dui4 xue3 yin2 ， qin2 qin2 xie4 zhi1 ji3 。

## 注释

## 译文

## 赏析
