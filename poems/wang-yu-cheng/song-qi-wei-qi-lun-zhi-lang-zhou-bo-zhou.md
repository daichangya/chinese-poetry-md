---
id: wang-yu-cheng-song-qi-wei-qi-lun-zhi-lang-zhou-bo-zhou
title: 送戚维戚纶之阆州亳州
titlePinyin: song4 qi1 wei2 qi1 lun2 zhi1 lang2 zhou1 bo2 zhou1
titleSlug: song-qi-wei-qi-lun-zhi-lang-zhou-bo-zhou
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古人贵道德，岂以禄位拘。
- 有道不在位，颜回舜之徒。
- 无德殃且至，商受为独夫。
- 以此固名节，富贵安足图。
- 睢阳戚先生，今世古之儒。
- 终身不求仕，没齿唯诵书。
- 孝爱睦姻族，淳谨化里闾。
- 文翁变蜀土，尚以德位俱。
- 仲淹居汾水，专用素教敷。
- 青青子衿辈，栉比曳朝裾。
- 盛德苟无报，吾道将焉如。
- 鲤庭生二子，骊颔委双珠。
- 朴厚有父风，学业张皇谟。
- 各登进士科，齐乘使者车。
- 阆中佐郡政，亳社司搉酤。
- 佐郡古半刺，可使惸嫠苏。
- 搉酤今权道，亦助军国须。
- 牵车骥虽屈，补履刃有余。
- 谁谓佐著作，在上积薪刍。
- 谁谓光禄勋，其中混琼琚。
- 我亦何为者，先上青云衢。
- 伐木空求友，拔茅未连茹。
- 终待奋直笔，会当伏青蒲。
- 请慎名与器，愿分贤与愚。
- 汇征补皇极，戮力张道枢。
- 巨鱼方喣沫，相忘在江湖。
- 冥鸿当顺风，接翼摩太虚。
- 此志尚壹鬰，此别良悲吁。
- 苦县且密迩，剑关多崎岖。
- 于役勿为叹，加饭聊自娱。
- 尺素惠好音，无惜双鲤鱼。

## 拼音
- gu3 ren2 gui4 dao4 de2 ， qi3 yi3 lu4 wei4 ju1 。
- you3 dao4 bu2 zai4 wei4 ， yan2 hui2 shun4 zhi1 tu2 。
- wu2 de2 yang1 qie3 zhi4 ， shang1 shou4 wei4 du2 fu1 。
- yi3 ci3 gu4 ming2 jie2 ， fu4 gui4 an1 zu2 tu2 。
- sui1 yang2 qi1 xian1 sheng1 ， jin1 shi4 gu3 zhi1 ru2 。
- zhong1 shen1 bu4 qiu2 shi4 ， mei2 chi3 wei2 song4 shu1 。
- xiao4 ai4 mu4 yin1 zu2 ， chun2 jin3 hua4 li3 lü2 。
- wen2 weng1 bian4 shu3 tu3 ， shang4 yi3 de2 wei4 ju4 。
- zhong4 yan1 ju1 fen2 shui3 ， zhuan1 yong4 su4 jiao4 fu1 。
- qing1 qing1 zi3 jin1 bei4 ， zhi4 bi3 ye4 chao2 ju1 。
- sheng4 de2 gou3 wu2 bao4 ， wu2 dao4 jiang1 yan1 ru2 。
- li3 ting2 sheng1 er4 zi3 ， li2 han4 wei3 shuang1 zhu1 。
- pu3 hou4 you3 fu4 feng1 ， xue2 ye4 zhang1 huang2 mo2 。
- ge4 deng1 jin4 shi4 ke1 ， qi2 cheng2 shi3 zhe3 che1 。
- lang2 zhong1 zuo3 jun4 zheng4 ， bo2 she4 si1 que4 gu1 。
- zuo3 jun4 gu3 ban4 ci4 ， ke3 shi3 qiong2 li2 su1 。
- que4 gu1 jin1 quan2 dao4 ， yi4 zhu4 jun1 guo2 xu1 。
- qian1 che1 ji4 sui1 qu1 ， bu3 lü3 ren4 you3 yu2 。
- shui2 wei4 zuo3 zhu4 zuo4 ， zai4 shang4 ji1 xin1 chu2 。
- shui2 wei4 guang1 lu4 xun1 ， qi2 zhong1 hun4 qiong2 ju1 。
- wo3 yi4 he2 wei4 zhe3 ， xian1 shang4 qing1 yun2 qu2 。
- fa2 mu4 kong1 qiu2 you3 ， ba2 mao2 wei4 lian2 ru2 。
- zhong1 dai4 fen4 zhi2 bi3 ， hui4 dang1 fu2 qing1 pu2 。
- qing3 shen4 ming2 yu3 qi4 ， yuan4 fen1 xian2 yu3 yu2 。
- hui4 zheng1 bu3 huang2 ji2 ， lu4 li4 zhang1 dao4 shu1 。
- ju4 yu2 fang1 xu3 mo4 ， xiang1 wang4 zai4 jiang1 hu2 。
- ming2 hong2 dang1 shun4 feng1 ， jie1 yi4 mo2 tai4 xu1 。
- ci3 zhi4 shang4 yi1 yu4 ， ci3 bie2 liang2 bei1 xu1 。
- ku3 xian4 qie3 mi4 er3 ， jian4 guan1 duo1 qi2 qu1 。
- yu2 yi4 wu4 wei4 tan4 ， jia1 fan4 liao2 zi4 yu2 。
- chi3 su4 hui4 hao3 yin1 ， wu2 xi1 shuang1 li3 yu2 。

## 注释

## 译文

## 赏析
