---
id: wang-yu-cheng-ying-tao
title: 樱桃
titlePinyin: ying1 tao2
titleSlug: ying-tao
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凤实落嶙峋，蟠根出俗尘。
- 子多将尽夏，花晚不争春。
- 上苑空枝后，荒岩满树新。
- 鸟含红映嘴，猿饱渍流唇。
- 溪寺初供佛，山斋已待宾。
- 升筵参李柰，入市附樵薪。
- 叶衬青舒槲，龙擎绿透筠。
- 泻盘能宛转，就酒益甘辛。
- 致养侔怀橘，投诚等献芹。
- 齿酸虽欲动，喉渴尚宜频。
- 溉水应无主，驱禽免废人。
- 栽培伤物性，髠接失天真。
- 自笑羹梅忝，谁知社栗神。
- 用堪登俎豆，生合委荆榛。
- 差小同谦退，饶先似屈伸。
- 叔孙如荐庙，朴野味弥纯。

## 拼音
- feng4 shi2 luo4 lin2 xun2 ， pan2 gen1 chu1 su2 chen2 。
- zi3 duo1 jiang1 jin4 xia4 ， hua1 wan3 bu4 zheng1 chun1 。
- shang4 yuan4 kong1 zhi1 hou4 ， huang1 yan2 man3 shu4 xin1 。
- niao3 han2 hong2 ying4 zui3 ， yuan2 bao3 zi4 liu2 chun2 。
- xi1 si4 chu1 gong4 fo2 ， shan1 zhai1 yi3 dai4 bin1 。
- sheng1 yan2 can1 li3 nai4 ， ru4 shi4 fu4 qiao2 xin1 。
- ye4 chen4 qing1 shu1 hu2 ， long2 qing2 lü4 tou4 yun2 。
- xie4 pan2 neng2 wan3 zhuan3 ， jiu4 jiu3 yi4 gan1 xin1 。
- zhi4 yang3 mou2 huai2 ju2 ， tou2 cheng2 deng3 xian4 qin2 。
- chi3 suan1 sui1 yu4 dong4 ， hou2 ke3 shang4 yi2 pin2 。
- gai4 shui3 ying4 wu2 zhu3 ， qu1 qin2 mian3 fei4 ren2 。
- zai1 pei2 shang1 wu4 xing4 ， kun1 jie1 shi1 tian1 zhen1 。
- zi4 xiao4 geng1 mei2 tian3 ， shui2 zhi1 she4 li4 shen2 。
- yong4 kan1 deng1 zu3 dou4 ， sheng1 he2 wei3 jing1 zhen1 。
- cha4 xiao3 tong2 qian1 tui4 ， rao2 xian1 si4 qu1 shen1 。
- shu1 sun1 ru2 jian4 miao4 ， pu3 ye3 wei4 mi2 chun2 。

## 注释

## 译文

## 赏析
