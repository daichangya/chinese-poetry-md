---
id: wang-yu-cheng-zhong-xian-yi-yu-bian-cheng-shang-yu-chang-he-ji-yi-er-shi-yun-shi-xiang-a1f5b07a
title: 仲咸以予编成商于唱和集以二十韵诗相赠依韵和之
titlePinyin: zhong4 xian2 yi3 yu3 bian1 cheng2 shang1 yu2 chang4 he4 ji2 yi3 er4 shi2 yun4 shi1 xiang1 zeng4 yi1 yun4 he2 zhi1
titleSlug: zhong-xian-yi-yu-bian-cheng-shang-yu-chang-he-ji-yi-er-shi-yun-shi-xiang-a1f5b07a
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诗战虽非敌，吟多偶自编。
- 齐强侵北鄙，许败守东偏。
- 犹恨多虚日，何妨且系年。
- 龙媒难趁逐，驽驾頼驱牵。
- 拙句传非梦，雄词纵自天。
- 一嘲花灼灼，再咏雁翩翩。
- 白雪终无继，洪崖谩拍肩。
- 骖鸾元在汉，堕鼠不成仙。
- 硎发锋铓利，衡诚势力悬。
- 石因良玉润，褧借锦衣鲜。
- 糠籺豪家笑，铏羹古味全。
- 虎盐宜燕享，猴棘谩雕镌。
- 我笔非江氏，君才比孟坚。
- 岂劳开蒨旆，早合步花砖。
- 重甚连城璧，精于万选钱。
- 西江闻祖德，南国许名贤。
- 夜阁调琴月，秋堂煮茗烟。
- 淡交轻势利，孤达鄙荣迁。
- 媚挹怀珠水，幽听喷玉泉。
- 谪居叨属和，都志命迍邅。

## 拼音
- shi1 zhan4 sui1 fei1 di2 ， yin2 duo1 ou3 zi4 bian1 。
- qi2 qiang2 qin1 bei3 bi3 ， xu3 bai4 shou3 dong1 pian1 。
- you2 hen4 duo1 xu1 ri4 ， he2 fang2 qie3 xi4 nian2 。
- long2 mei2 nan2 chen4 zhu2 ， nu2 jia4 lai4 qu1 qian1 。
- zhuo1 ju4 chuan2 fei1 meng4 ， xiong2 ci2 zong4 zi4 tian1 。
- yi4 chao2 hua1 zhuo2 zhuo2 ， zai4 yong3 yan4 pian1 pian1 。
- bai2 xue3 zhong1 wu2 ji4 ， hong2 ya2 man4 pai1 jian1 。
- can1 luan2 yuan2 zai4 han4 ， duo4 shu3 bu4 cheng2 xian1 。
- xing2 fa1 feng1 mang2 li4 ， heng2 cheng2 shi4 li4 xuan2 。
- shi2 yin1 liang2 yu4 run4 ， jiong3 jie4 jin3 yi1 xian1 。
- kang1 he2 hao2 jia1 xiao4 ， xing2 geng1 gu3 wei4 quan2 。
- hu3 yan2 yi2 yan4 xiang3 ， hou2 ji2 man4 diao1 juan1 。
- wo3 bi3 fei1 jiang1 shi4 ， jun1 cai2 bi3 meng4 jian1 。
- qi3 lao2 kai1 qian4 pei4 ， zao3 he2 bu4 hua1 zhuan1 。
- zhong4 shen4 lian2 cheng2 bi4 ， jing1 yu2 wan4 xuan3 qian2 。
- xi1 jiang1 wen2 zu3 de2 ， nan2 guo2 xu3 ming2 xian2 。
- ye4 ge2 tiao2 qin2 yue4 ， qiu1 tang2 zhu3 ming2 yan1 。
- dan4 jiao1 qing1 shi4 li4 ， gu1 da2 bi3 rong2 qian1 。
- mei4 yi4 huai2 zhu1 shui3 ， you1 ting1 pen1 yu4 quan2 。
- zhe2 ju1 dao1 shu3 he2 ， dou1 zhi4 ming4 zhun1 zhan1 。

## 注释

## 译文

## 赏析
