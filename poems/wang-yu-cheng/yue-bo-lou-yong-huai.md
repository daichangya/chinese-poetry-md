---
id: wang-yu-cheng-yue-bo-lou-yong-huai
title: 月波楼咏怀
titlePinyin: yue4 bo1 lou2 yong3 huai2
titleSlug: yue-bo-lou-yong-huai
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 郡城无大小，雉堞皆有楼。
- 其间著名者，不过十数州。
- 吹箫事辽夐，仙迹难寻求。
- 庾公在九江，缔构何风流。
- 谢守镇宣城，叠嶂名有由。
- 东阳敞八咏，吾闻沈隠侯。
- 白雪架郢中，调高难和酬。
- 黄鹤倚鄂渚，仙去事悠悠。
- 赞皇谪滁上，作赋怀嵩丘。
- 楼居出俗态，泽国多胜游。
- 好景不遇人，安得名存留。
- 齐安古郡废，移此清江头。
- 筑城随山势，屈曲复环周。
- 兹楼最轩豁，旷望西北陬。
- 武昌地如掌，天末入双眸。
- 平远无林木，一望同离娄。
- 山形如八字，会合势相勾。
- 三国事既远，六朝名亦休。
- 近从唐末来，争夺互仇雠。
- 斯楼备矢石，此地控咽喉。
- 终朝望烽燧，连岁事戈矛。
- 可怜好诗景，牢落无人收。
- 皇家统万国，远迩尽怀柔。
- 三圣四十年，荡荡文德修。
- 淮甸为内地，黄冈压上游。
- 儒冠假郡印，践更若公邮。
- 况多办职吏，谁肯恣吟讴。
- 伊余何为者，窃慕骚人俦。
- 两朝掌文翰，十年侍冕旒。
- 去岁出西掖，谪居抱穷愁。
- 日日江楼上，风物得冥搜。
- 何人名月波，此义颇为优。
- 西南新桂魄，初上悬玉钩。
- 晓濑清且浅，漂荡影沉浮。
- 三五金波满，夜光如暗投。
- 骊龙弄颔珠，晃朗照汀洲。
- 澹台拔宝剑，碎璧斩长虬。
- 冰轮晓入地，推下赤金毬。
- 阑干四五星，斜汉印清秋。
- 谁家上元灯，儿戏刳𦸈𧁾。
- 此景吟不出，谩使声呦呦。
- 千里画图阔，四时诗兴幽。
- 野花媚宫缬，芳草铺碧䌷。
- 火云照沙浦，暴雨倾瓦沟。
- 白乱芦花散，红殷蓼穗稠。
- 簷冰垂若绠，雪片大于鸥。
- 江蓠烟漠漠，官柳雨飕飕。
- 舟子斜荡桨，牧童倒骑牛。
- 水獭有时戏，江豚颇能泅。
- 山鸟奏竽籁，落霞展衾裯。
- 鱼网雪离离，酒旗风飂飂。
- 旅怀虽自适，诗物奈相尤。
- 右顾徐邈洞，精灵知在否。
- 左瞰伍员庙，荒隙令人羞。
- 楼中何所有，官酝湛蚍蜉。
- 棋枰留客坐，琴调待僧抽。
- 橘苞邻药鼎，诗笔间茶瓯。
- 平生性幽独，寂寞谁献酬。
- 官常已三黜，怀抱罹百忧。
- 凭栏忆王粲，望阙同子牟。
- 自甘成潦倒，无复事声猷。
- 身世喻泡幻，衣冠如赘瘤。
- 放意无何乡，谁分亲与仇。
- 寓形朝籍中，毁誉任啁啾。
- 君恩无路报，民瘼无术瘳。
- 唯惭恋禄俸，未去耕田畴。
- 题诗郡楼上，含毫思夷犹。
- 功名非范蠡，何必泛扁舟。

## 拼音
- jun4 cheng2 wu2 da4 xiao3 ， zhi4 die2 jie1 you3 lou2 。
- qi2 jian1 zhu4 ming2 zhe3 ， bu2 guo4 shi2 shu4 zhou1 。
- chui1 xiao1 shi4 liao2 xuan4 ， xian1 ji4 nan2 xun2 qiu2 。
- yu3 gong1 zai4 jiu3 jiang1 ， di4 gou4 he2 feng1 liu2 。
- xie4 shou3 zhen4 xuan1 cheng2 ， die2 zhang4 ming2 you3 you2 。
- dong1 yang2 chang3 ba1 yong3 ， wu2 wen2 shen3 yin3 hou2 。
- bai2 xue3 jia4 ying3 zhong1 ， tiao2 gao1 nan2 he2 chou2 。
- huang2 he4 yi3 e4 zhu3 ， xian1 qu4 shi4 you1 you1 。
- zan4 huang2 zhe2 chu2 shang4 ， zuo4 fu4 huai2 song1 qiu1 。
- lou2 ju1 chu1 su2 tai4 ， ze2 guo2 duo1 sheng4 you2 。
- hao3 jing3 bu2 yu4 ren2 ， an1 de2 ming2 cun2 liu2 。
- qi2 an1 gu3 jun4 fei4 ， yi2 ci3 qing1 jiang1 tou2 。
- zhu4 cheng2 sui2 shan1 shi4 ， qu1 qu3 fu4 huan2 zhou1 。
- zi1 lou2 zui4 xuan1 huo1 ， kuang4 wang4 xi1 bei3 zou1 。
- wu3 chang1 di4 ru2 zhang3 ， tian1 mo4 ru4 shuang1 mou2 。
- ping2 yuan3 wu2 lin2 mu4 ， yi2 wang4 tong2 li2 lou2 。
- shan1 xing2 ru2 ba1 zi4 ， hui4 he2 shi4 xiang1 gou1 。
- san1 guo2 shi4 ji4 yuan3 ， liu4 chao2 ming2 yi4 xiu1 。
- jin4 cong2 tang2 mo4 lai2 ， zheng1 duo2 hu4 chou2 chou2 。
- si1 lou2 bei4 shi3 shi2 ， ci3 di4 kong4 yan1 hou2 。
- zhong1 chao2 wang4 feng1 sui4 ， lian2 sui4 shi4 ge1 mao2 。
- ke3 lian2 hao3 shi1 jing3 ， lao2 luo4 wu2 ren2 shou1 。
- huang2 jia1 tong3 wan4 guo2 ， yuan3 er3 jin4 huai2 rou2 。
- san1 sheng4 si4 shi2 nian2 ， dang4 dang4 wen2 de2 xiu1 。
- huai2 dian4 wei4 nei4 di4 ， huang2 gang1 ya1 shang4 you2 。
- ru2 guan1 jia3 jun4 yin4 ， jian4 geng4 ruo4 gong1 you2 。
- kuang4 duo1 ban4 zhi2 li4 ， shui2 ken3 zi4 yin2 ou1 。
- yi1 yu2 he2 wei4 zhe3 ， qie4 mu4 sao1 ren2 chou2 。
- liang3 chao2 zhang3 wen2 han4 ， shi2 nian2 shi4 mian3 liu2 。
- qu4 sui4 chu1 xi1 ye4 ， zhe2 ju1 bao4 qiong2 chou2 。
- ri4 ri4 jiang1 lou2 shang4 ， feng1 wu4 de2 ming2 sou1 。
- he2 ren2 ming2 yue4 bo1 ， ci3 yi4 po1 wei4 you1 。
- xi1 nan2 xin1 gui4 po4 ， chu1 shang4 xuan2 yu4 gou1 。
- xiao3 lai4 qing1 qie3 qian3 ， piao1 dang4 ying3 chen2 fu2 。
- san1 wu3 jin1 bo1 man3 ， ye4 guang1 ru2 an4 tou2 。
- li2 long2 nong4 han4 zhu1 ， huang4 lang3 zhao4 ting1 zhou1 。
- dan4 tai2 ba2 bao3 jian4 ， sui4 bi4 zhan3 chang2 qiu2 。
- bing1 lun2 xiao3 ru4 di4 ， tui1 xia4 chi4 jin1 qiu2 。
- lan2 gan1 si4 wu3 xing1 ， xie2 han4 yin4 qing1 qiu1 。
- shui2 jia1 shang4 yuan2 deng1 ， er2 xi4 ku1 𦸈 𧁾 。
- ci3 jing3 yin2 bu4 chu1 ， man4 shi3 sheng1 you1 you1 。
- qian1 li3 hua4 tu2 kuo4 ， si4 shi2 shi1 xing4 you1 。
- ye3 hua1 mei4 gong1 xie2 ， fang1 cao3 pu4 bi4 䌷 。
- huo3 yun2 zhao4 sha1 pu3 ， bao4 yu3 qing1 wa3 gou1 。
- bai2 luan4 lu2 hua1 san4 ， hong2 yin1 liao3 sui4 chou2 。
- yan2 bing1 chui2 ruo4 geng3 ， xue3 pian4 da4 yu2 ou1 。
- jiang1 li2 yan1 mo4 mo4 ， guan1 liu3 yu3 sou1 sou1 。
- zhou1 zi3 xie2 dang4 jiang3 ， mu4 tong2 dao3 qi2 niu2 。
- shui3 ta3 you3 shi2 xi4 ， jiang1 tun2 po1 neng2 qiu2 。
- shan1 niao3 zou4 yu2 lai4 ， luo4 xia2 zhan3 qin1 dao1 。
- yu2 wang3 xue3 li2 li2 ， jiu3 qi2 feng1 liu4 liu4 。
- lü3 huai2 sui1 zi4 shi4 ， shi1 wu4 nai4 xiang1 you2 。
- you4 gu4 xu2 miao3 dong4 ， jing1 ling2 zhi1 zai4 fou3 。
- zuo3 kan4 wu3 yuan2 miao4 ， huang1 xi4 ling4 ren2 xiu1 。
- lou2 zhong1 he2 suo3 you3 ， guan1 yun4 zhan4 pi2 fu2 。
- qi2 ping2 liu2 ke4 zuo4 ， qin2 tiao2 dai4 seng1 chou1 。
- ju2 bao1 lin2 yao4 ding3 ， shi1 bi3 jian1 cha2 ou1 。
- ping2 sheng1 xing4 you1 du2 ， ji4 mo4 shui2 xian4 chou2 。
- guan1 chang2 yi3 san1 chu4 ， huai2 bao4 li2 bai3 you1 。
- ping2 lan2 yi4 wang2 can4 ， wang4 que1 tong2 zi3 mu4 。
- zi4 gan1 cheng2 liao2 dao3 ， wu2 fu4 shi4 sheng1 you2 。
- shen1 shi4 yu4 pao4 huan4 ， yi1 guan1 ru2 zhui4 liu2 。
- fang4 yi4 wu2 he2 xiang1 ， shui2 fen1 qin1 yu3 chou2 。
- yu4 xing2 chao2 ji2 zhong1 ， hui3 yu4 ren4 zhou1 jiu1 。
- jun1 en1 wu2 lu4 bao4 ， min2 mo4 wu2 shu4 chou1 。
- wei2 can2 lian4 lu4 feng4 ， wei4 qu4 geng1 tian2 chou2 。
- ti2 shi1 jun4 lou2 shang4 ， han2 hao2 si1 yi2 you2 。
- gong1 ming2 fei1 fan4 li2 ， he2 bi4 fan4 pian1 zhou1 。

## 注释

## 译文

## 赏析
