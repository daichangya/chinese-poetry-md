---
id: wang-yu-cheng-xian-zhuan-yun-fu-shi-tai-chang-li-bo-shi
title: 献转运副使太常李博士
titlePinyin: xian4 zhuan3 yun4 fu4 shi3 tai4 chang2 li3 bo2 shi4
titleSlug: xian-zhuan-yun-fu-shi-tai-chang-li-bo-shi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邦计动宸衷，时贤莅浙东。
- 量宽吞渤澥，气直禀崆峒。
- 捧诏瑶池下，辞班玉笋中。
- 馈粮萧相国，制礼叔孙通。
- 举措敦儒行，谈谐有古风。
- 冀方思旧政，江表伫成功。
- 吏畏严霜白，民歌爱日红。
- 勤王虽运智，修道岂妨公。
- 旋种烟莎迳，闲科雨竹丛。
- 养成丹顶鹤，瘦尽雪花骢。
- 移石情无倦，抄书俸不充。
- 晨餐烧露笋，秋句写霜枫。
- 棋阁连花坞，书窗映烛笼。
- 僧传栽树法，客献递诗筒。
- 饮席螺为盏，吟舟苇作篷。
- 按琴苔院冷，捣药月堂空。
- 清白成家计，操修达圣聪。
- 即征归象阙，清秩冠鸳鸿。

## 拼音
- bang1 ji4 dong4 chen2 zhong1 ， shi2 xian2 li4 zhe4 dong1 。
- liang2 kuan1 tun1 bo2 xie4 ， qi4 zhi2 bing3 kong1 tong2 。
- peng3 zhao4 yao2 chi2 xia4 ， ci2 ban1 yu4 sun3 zhong1 。
- kui4 liang2 xiao1 xiang4 guo2 ， zhi4 li3 shu1 sun1 tong1 。
- ju3 cuo4 dun1 ru2 xing2 ， tan2 xie2 you3 gu3 feng1 。
- ji4 fang1 si1 jiu4 zheng4 ， jiang1 biao3 zhu4 cheng2 gong1 。
- li4 wei4 yan2 shuang1 bai2 ， min2 ge1 ai4 ri4 hong2 。
- qin2 wang2 sui1 yun4 zhi4 ， xiu1 dao4 qi3 fang2 gong1 。
- xuan2 zhong3 yan1 sha1 jing4 ， xian2 ke1 yu3 zhu2 cong2 。
- yang3 cheng2 dan1 ding3 he4 ， shou4 jin4 xue3 hua1 cong1 。
- yi2 shi2 qing2 wu2 juan4 ， chao1 shu1 feng4 bu4 chong1 。
- chen2 can1 shao1 lu4 sun3 ， qiu1 ju4 xie3 shuang1 feng1 。
- qi2 ge2 lian2 hua1 wu4 ， shu1 chuang1 ying4 zhu2 long2 。
- seng1 chuan2 zai1 shu4 fa3 ， ke4 xian4 di4 shi1 tong3 。
- yin3 xi2 luo2 wei4 zhan3 ， yin2 zhou1 wei3 zuo4 peng2 。
- an4 qin2 tai2 yuan4 leng3 ， dao3 yao4 yue4 tang2 kong1 。
- qing1 bai2 cheng2 jia1 ji4 ， cao1 xiu1 da2 sheng4 cong1 。
- ji2 zheng1 gui1 xiang4 que1 ， qing1 zhi4 guan1 yuan1 hong2 。

## 注释

## 译文

## 赏析
