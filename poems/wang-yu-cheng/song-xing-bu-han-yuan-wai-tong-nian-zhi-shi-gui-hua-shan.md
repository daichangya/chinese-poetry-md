---
id: wang-yu-cheng-song-xing-bu-han-yuan-wai-tong-nian-zhi-shi-gui-hua-shan
title: 送刑部韩员外同年致仕归华山
titlePinyin: song4 xing2 bu4 han2 yuan2 wai4 tong2 nian2 zhi4 shi4 gui1 hua4 shan1
titleSlug: song-xing-bu-han-yuan-wai-tong-nian-zhi-shi-gui-hua-shan
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 抗表辞乌府，归山鬓未秋。
- 朝簪还獬豸，尘世谢蜉蝣。
- 拂袖人生事，县车帝命优。
- 名光新日历，官占好词头。
- 应宿郎曹美，寻仙物景幽。
- 绣衣移蕙带，骢马换耕牛。
- 对枕莲峰翠，当门瀑布流。
- 妻闲栽药草，儿戏杂猿猴。
- 买竹凭牙板，疏泉湿鹿裘。
- 四推离督责，三院肯淹留。
- 接武陶贞白，差肩许远游。
- 十洲如得侣，万户任封侯。
- 脱洒因君去，龙钟使我羞。
- 迁鶑情最洽，化鹤术难求。
- 掌诰无文彩，谋身足悔尤。
- 紫垣频忝窃，白发合归休。
- 应琏叨三入，张衡志四愁。
- 亦期婚嫁毕，攘袂逐浮丘。

## 拼音
- kang4 biao3 ci2 wu1 fu3 ， gui1 shan1 bin4 wei4 qiu1 。
- chao2 zan1 hai2 xie4 zhi4 ， chen2 shi4 xie4 fu2 you2 。
- fu2 xiu4 ren2 sheng1 shi4 ， xian4 che1 di4 ming4 you1 。
- ming2 guang1 xin1 ri4 li4 ， guan1 zhan4 hao3 ci2 tou2 。
- ying4 su4 lang2 cao2 mei3 ， xun2 xian1 wu4 jing3 you1 。
- xiu4 yi1 yi2 hui4 dai4 ， cong1 ma3 huan4 geng1 niu2 。
- dui4 zhen3 lian2 feng1 cui4 ， dang1 men2 pu4 bu4 liu2 。
- qi1 xian2 zai1 yao4 cao3 ， er2 xi4 za2 yuan2 hou2 。
- mai3 zhu2 ping2 ya2 ban3 ， shu1 quan2 shi1 lu4 qiu2 。
- si4 tui1 li2 du1 ze2 ， san1 yuan4 ken3 yan1 liu2 。
- jie1 wu3 tao2 zhen1 bai2 ， cha4 jian1 xu3 yuan3 you2 。
- shi2 zhou1 ru2 de2 lü3 ， wan4 hu4 ren4 feng1 hou2 。
- tuo1 sa3 yin1 jun1 qu4 ， long2 zhong1 shi3 wo3 xiu1 。
- qian1 ying1 qing2 zui4 qia4 ， hua4 he4 shu4 nan2 qiu2 。
- zhang3 gao4 wu2 wen2 cai3 ， mou2 shen1 zu2 hui3 you2 。
- zi3 yuan2 pin2 tian3 qie4 ， bai2 fa4 he2 gui1 xiu1 。
- ying4 lian3 dao1 san1 ru4 ， zhang1 heng2 zhi4 si4 chou2 。
- yi4 qi1 hun1 jia4 bi4 ， rang3 mei4 zhu2 fu2 qiu1 。

## 注释

## 译文

## 赏析
