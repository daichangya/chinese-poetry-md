---
id: wang-yu-cheng-ji-ti-shan-fu-nan-xi-jian-jian-sun-he-xiong-di
title: 寄题陕府南溪兼简孙何兄弟
titlePinyin: ji4 ti2 shan3 fu3 nan2 xi1 jian1 jian3 sun1 he2 xiong1 di4
titleSlug: ji-ti-shan-fu-nan-xi-jian-jian-sun-he-xiong-di
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 申湖在陕服，自昔名所重。
- 许昌遗唐律，人口尚传诵。
- 旧迹固蓁莽，胜概犹出众。
- 前年谪商于，过此方忧恐。
- 无暇濯溪泉，恻恻心甚痛。
- 量移遇恩宥，方寸稍放纵。
- 故人孙汉公，勤恳事迎送。
- 柅车得三宿，延我入溪洞。
- 春残尚有蝶，夏首始见𬟽。
- 朱樱实颇繁，黄鸟声亦哢。
- 地幽接府署，亭高瞰村垄。
- 萦砌水逶迤，入簷山巃嵷。
- 鲤翻自跃金，蜗曳烧余汞。
- 石危君子介，笋乱小人勇。
- 虚凉集鸥鹭，爽垲无蚊蠓。
- 芰叶巧如剪，萍根密非种。
- 迳苔自斑驳，岸草互蓊菶。
- 官酝绿开瓶，时果青出笼。
- 醉中猛别后，依约似一梦。
- 唯愁当要路，时复栖阘茸。
- 解梁虽近山，墝埆费耕墥。
- 常风有盬南，日夕尘塕埲。
- 云泉既辽远，草树非秀耸。
- 况兹炎蒸月，絷缚何所动。
- 缅怀八龙会，南溪与谁共。
- 棣萼本多才，甘棠应少讼。
- 枕簟与琴书，鸰原聊自奉。
- 篇章取李杜，讲贯本姬孔。
- 古文阅韩柳，特策开晁董。
- 清吹席上来，当暑闭冰冻。
- 菱脆擘琼枝，瓜甘浮蜜筩。
- 气秋绿筿战，露晓圆荷捧。
- 照湖小贺监，溪堂轻马总。
- 此景且不同，此怀可长恸。
- 平生好泉石，况复官散冗。
- 近闻田紫微，涟水许就俸。
- 援例苟得请，申湖当入用。
- 终老占溪居，卧看秋泉涌。

## 拼音
- shen1 hu2 zai4 shan3 fu2 ， zi4 xi1 ming2 suo3 zhong4 。
- xu3 chang1 yi2 tang2 lü4 ， ren2 kou3 shang4 chuan2 song4 。
- jiu4 ji4 gu4 zhen1 mang3 ， sheng4 gai4 you2 chu1 zhong4 。
- qian2 nian2 zhe2 shang1 yu2 ， guo4 ci3 fang1 you1 kong3 。
- wu2 xia2 zhuo2 xi1 quan2 ， ce4 ce4 xin1 shen4 tong4 。
- liang2 yi2 yu4 en1 you4 ， fang1 cun4 shao1 fang4 zong4 。
- gu4 ren2 sun1 han4 gong1 ， qin2 ken3 shi4 ying2 song4 。
- ni3 che1 de2 san1 su4 ， yan2 wo3 ru4 xi1 dong4 。
- chun1 can2 shang4 you3 die2 ， xia4 shou3 shi3 jian4 dong1 。
- zhu1 ying1 shi2 po1 fan2 ， huang2 niao3 sheng1 yi4 long4 。
- di4 you1 jie1 fu3 shu3 ， ting2 gao1 kan4 cun1 long3 。
- ying2 qi4 shui3 wei1 yi2 ， ru4 yan2 shan1 long2 song3 。
- li3 fan1 zi4 yue4 jin1 ， wo1 ye4 shao1 yu2 gong3 。
- shi2 wei1 jun1 zi3 jie4 ， sun3 luan4 xiao3 ren2 yong3 。
- xu1 liang2 ji2 ou1 lu4 ， shuang3 kai3 wu2 wen2 meng3 。
- ji4 ye4 qiao3 ru2 jian3 ， ping2 gen1 mi4 fei1 zhong3 。
- jing4 tai2 zi4 ban1 bo2 ， an4 cao3 hu4 weng3 beng3 。
- guan1 yun4 lü4 kai1 ping2 ， shi2 guo3 qing1 chu1 long2 。
- zui4 zhong1 meng3 bie2 hou4 ， yi1 yue1 si4 yi2 meng4 。
- wei2 chou2 dang1 yao4 lu4 ， shi2 fu4 qi1 ta4 rong2 。
- jie3 liang2 sui1 jin4 shan1 ， qiao1 que4 fei4 geng1 tuan3 。
- chang2 feng1 you3 gu3 nan2 ， ri4 xi1 chen2 weng3 beng3 。
- yun2 quan2 ji4 liao2 yuan3 ， cao3 shu4 fei1 xiu4 song3 。
- kuang4 zi1 yan2 zheng1 yue4 ， zhi2 fu4 he2 suo3 dong4 。
- mian3 huai2 ba1 long2 hui4 ， nan2 xi1 yu3 shui2 gong4 。
- di4 e4 ben3 duo1 cai2 ， gan1 tang2 ying4 shao3 song4 。
- zhen3 dian4 yu3 qin2 shu1 ， ling2 yuan2 liao2 zi4 feng4 。
- pian1 zhang1 qu3 li3 du4 ， jiang3 guan4 ben3 ji1 kong3 。
- gu3 wen2 yue4 han2 liu3 ， te4 ce4 kai1 chao2 dong3 。
- qing1 chui1 xi2 shang4 lai2 ， dang1 shu3 bi4 bing1 dong4 。
- ling2 cui4 bo4 qiong2 zhi1 ， gua1 gan1 fu2 mi4 tong3 。
- qi4 qiu1 lü4 xiao3 zhan4 ， lu4 xiao3 yuan2 he2 peng3 。
- zhao4 hu2 xiao3 he4 jian1 ， xi1 tang2 qing1 ma3 zong3 。
- ci3 jing3 qie3 bu4 tong2 ， ci3 huai2 ke3 chang2 tong4 。
- ping2 sheng1 hao3 quan2 shi2 ， kuang4 fu4 guan1 san4 rong3 。
- jin4 wen2 tian2 zi3 wei1 ， lian2 shui3 xu3 jiu4 feng4 。
- yuan2 li4 gou3 de2 qing3 ， shen1 hu2 dang1 ru4 yong4 。
- zhong1 lao3 zhan4 xi1 ju1 ， wo4 kan4 qiu1 quan2 yong3 。

## 注释

## 译文

## 赏析
