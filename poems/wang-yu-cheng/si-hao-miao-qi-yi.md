---
id: wang-yu-cheng-si-hao-miao-qi-yi
title: 四皓庙  其一
titlePinyin: si4 hao4 miao4     qi2 yi1
titleSlug: si-hao-miao-qi-yi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秦皇焚旧典，汉祖溺儒冠。
- 万民在涂炭，四老方宴安。
- 白云且高卧，紫芝非素餐。
- 南山正优游，东朝忽艰难。
- 高步揖万乘，拂衣归重峦。
- 飞鸿自冥冥，束帛徒戋戋。
- 古庙对山开，清风向人寒。
- 更无隠遁士，空有宾客官。
- 况我谪宦来，尘迹污祠坛。
- 朝衣惭蕙带，佩玉愧纫兰。
- 或依阶下树，陶暑解马鞍。
- 或借庙前水，乘秋把鱼竿。
- 吾道多龃龉，吾生利盘桓。
- 登山殊未倦，饮水聊尽驩。
- 精灵莫相笑，此意乐且盘。

## 拼音
- qin2 huang2 fen2 jiu4 dian3 ， han4 zu3 ni4 ru2 guan1 。
- wan4 min2 zai4 tu2 tan4 ， si4 lao3 fang1 yan4 an1 。
- bai2 yun2 qie3 gao1 wo4 ， zi3 zhi1 fei1 su4 can1 。
- nan2 shan1 zheng4 you1 you2 ， dong1 chao2 hu1 jian1 nan2 。
- gao1 bu4 yi1 wan4 sheng4 ， fu2 yi1 gui1 chong2 luan2 。
- fei1 hong2 zi4 ming2 ming2 ， shu4 bo2 tu2 jian1 jian1 。
- gu3 miao4 dui4 shan1 kai1 ， qing1 feng1 xiang4 ren2 han2 。
- geng4 wu2 yin3 dun4 shi4 ， kong1 you3 bin1 ke4 guan1 。
- kuang4 wo3 zhe2 huan4 lai2 ， chen2 ji4 wu1 ci2 tan2 。
- chao2 yi1 can2 hui4 dai4 ， pei4 yu4 kui4 ren4 lan2 。
- huo4 yi1 jie1 xia4 shu4 ， tao2 shu3 jie3 ma3 an1 。
- huo4 jie4 miao4 qian2 shui3 ， cheng2 qiu1 ba3 yu2 gan1 。
- wu2 dao4 duo1 ju3 yu3 ， wu2 sheng1 li4 pan2 huan2 。
- deng1 shan1 shu1 wei4 juan4 ， yin3 shui3 liao2 jin4 huan1 。
- jing1 ling2 mo4 xiang1 xiao4 ， ci3 yi4 le4 qie3 pan2 。

## 注释

## 译文

## 赏析
