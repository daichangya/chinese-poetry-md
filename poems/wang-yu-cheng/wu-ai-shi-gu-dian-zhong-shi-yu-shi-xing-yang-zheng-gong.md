---
id: wang-yu-cheng-wu-ai-shi-gu-dian-zhong-shi-yu-shi-xing-yang-zheng-gong
title: 五哀诗 故殿中侍御史荥阳郑公
titlePinyin: wu3 ai1 shi1   gu4 dian4 zhong1 shi4 yu4 shi3 xing2 yang2 zheng4 gong1
titleSlug: wu-ai-shi-gu-dian-zhong-shi-yu-shi-xing-yang-zheng-gong
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 柱史有名迹，清才自天纵。
- 构思庆云合，落笔醴泉涌。
- 歌诗与文赋，铮铮人口讽。
- 扬袂入泽宫，鹄心一箭中。
- 恃才善戏谑，负气好侮弄。
- 大志有谁知，细行乖自讼。
- 小谏事世宗，惕惕佩光宠。
- 太祖方历试，握兵权已重。
- 上书范鲁公，先见不能用。
- 历数不在周，讴谣卒归宋。
- 汗漫失屠龙，接舆遂歌凤。
- 行荷伯伦锸，高卧毕卓瓮。
- 神德不为嫌，优待台谏俸。
- 晚求万泉令，吏隠官资冗。
- 一旦随朝露，识者弥哀痛。
- 无子嗣家声，身世若一梦。
- 文编多散失，人口时传诵。
- 空持一器酒，何处浇孤冢。

## 拼音
- zhu4 shi3 you3 ming2 ji4 ， qing1 cai2 zi4 tian1 zong4 。
- gou4 si1 qing4 yun2 he2 ， luo4 bi3 li3 quan2 yong3 。
- ge1 shi1 yu3 wen2 fu4 ， zheng1 zheng1 ren2 kou3 feng3 。
- yang2 mei4 ru4 ze2 gong1 ， hu2 xin1 yi2 jian4 zhong1 。
- shi4 cai2 shan4 xi4 xue4 ， fu4 qi4 hao3 wu3 nong4 。
- da4 zhi4 you3 shui2 zhi1 ， xi4 xing2 guai1 zi4 song4 。
- xiao3 jian4 shi4 shi4 zong1 ， ti4 ti4 pei4 guang1 chong3 。
- tai4 zu3 fang1 li4 shi4 ， wo4 bing1 quan2 yi3 zhong4 。
- shang4 shu1 fan4 lu3 gong1 ， xian1 jian4 bu4 neng2 yong4 。
- li4 shu3 bu2 zai4 zhou1 ， ou1 yao2 zu2 gui1 song4 。
- han4 man4 shi1 tu2 long2 ， jie1 yu2 sui4 ge1 feng4 。
- xing2 he2 bo2 lun2 cha1 ， gao1 wo4 bi4 zhuo2 weng4 。
- shen2 de2 bu2 wei4 xian2 ， you1 dai4 tai2 jian4 feng4 。
- wan3 qiu2 wan4 quan2 ling4 ， li4 yin3 guan1 zi1 rong3 。
- yi2 dan4 sui2 chao2 lu4 ， shi2 zhe3 mi2 ai1 tong4 。
- wu2 zi3 si4 jia1 sheng1 ， shen1 shi4 ruo4 yi2 meng4 。
- wen2 bian1 duo1 san4 shi1 ， ren2 kou3 shi2 chuan2 song4 。
- kong1 chi2 yi2 qi4 jiu3 ， he2 chu4 jiao1 gu1 zhong3 。

## 注释

## 译文

## 赏析
