---
id: wang-yu-cheng-tai-yi-gong-ji-hui-ma-shang-ou-zuo-ji-han-de-chun-dao-shi
title: 太一宫祭回马上偶作寄韩德纯道士
titlePinyin: tai4 yi4 gong1 ji4 hui2 ma3 shang4 ou3 zuo4 ji4 han2 de2 chun2 dao4 shi4
titleSlug: tai-yi-gong-ji-hui-ma-shang-ou-zuo-ji-han-de-chun-dao-shi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年暨今夏，承诏祠天神。
- 昔当摇落时，宫叶红纷纷。
- 此来芳春暮，宫草青蓁蓁。
- 三日奉斋洁，百骸祛垢氛。
- 御署致恭虔，天香何𬘡缊。
- 监祀黄门郎，摄官紫微臣。
- 松枝拂剑佩，树影光搢绅。
- 灯烛晃白昼，香花蔼清芬。
- 金殿礼神仙，瑶坛醮星辰。
- 至诚不为己，玄鉴当福仁。
- 质明祀事毕，复命趋紫宸。
- 扬鞭入村落，缓辔聊逡巡。
- 麦田少时雨，蚕月无闲人。
- 自惭怀禄仕，蠹此力穑民。
- 又抛三洞趣，来入九衢尘。
- 不如韩道士，长此养天真。

## 拼音
- qu4 nian2 ji4 jin1 xia4 ， cheng2 zhao4 ci2 tian1 shen2 。
- xi1 dang1 yao2 luo4 shi2 ， gong1 ye4 hong2 fen1 fen1 。
- ci3 lai2 fang1 chun1 mu4 ， gong1 cao3 qing1 zhen1 zhen1 。
- san1 ri4 feng4 zhai1 jie2 ， bai3 hai2 qu1 gou4 fen1 。
- yu4 shu3 zhi4 gong1 qian2 ， tian1 xiang1 he2 yin1 wen1 。
- jian1 si4 huang2 men2 lang2 ， she4 guan1 zi3 wei1 chen2 。
- song1 zhi1 fu2 jian4 pei4 ， shu4 ying3 guang1 jin4 shen1 。
- deng1 zhu2 huang4 bai2 zhou4 ， xiang1 hua1 ai3 qing1 fen1 。
- jin1 dian4 li3 shen2 xian1 ， yao2 tan2 jiao4 xing1 chen2 。
- zhi4 cheng2 bu2 wei4 ji3 ， xuan2 jian4 dang1 fu2 ren2 。
- zhi4 ming2 si4 shi4 bi4 ， fu4 ming4 qu1 zi3 chen2 。
- yang2 bian1 ru4 cun1 luo4 ， huan3 pei4 liao2 qun1 xun2 。
- mai4 tian2 shao3 shi2 yu3 ， can2 yue4 wu2 xian2 ren2 。
- zi4 can2 huai2 lu4 shi4 ， du4 ci3 li4 se4 min2 。
- you4 pao1 san1 dong4 qu4 ， lai2 ru4 jiu3 qu2 chen2 。
- bu4 ru2 han2 dao4 shi4 ， chang2 ci3 yang3 tian1 zhen1 。

## 注释

## 译文

## 赏析
