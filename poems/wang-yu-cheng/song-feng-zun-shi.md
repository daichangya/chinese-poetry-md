---
id: wang-yu-cheng-song-feng-zun-shi
title: 送冯尊师
titlePinyin: song4 feng2 zun1 shi1
titleSlug: song-feng-zun-shi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前日访潘阆，下马入穷巷。
- 忽见双笋石，卧向青苔上。
- 云是冯尊师，秋来留在兹。
- 今说东南行，问我坚乞诗。
- 又见宋阁老，亦言师甚好。
- 欲去天台山，即别长安道。
- 台阁有群英，赠别瑰与琼。
- 琤然满怀袖，此事殊为荣。
- 安用征吾句，吾道方龃龉。
- 老为八品官，有山未能去。
- 束发号男儿，出处贵得宜。
- 出则学臯夔，独立称帝师。
- 处则同乔松，决起如冥鸿。
- 谁能似蚯蚓，蟠屈泥土中。
- 师行甚可羡，云鹤无覊绊。
- 为我持此诗，题于桐栢观。

## 拼音
- qian2 ri4 fang3 pan1 lang2 ， xia4 ma3 ru4 qiong2 xiang4 。
- hu1 jian4 shuang1 sun3 shi2 ， wo4 xiang4 qing1 tai2 shang4 。
- yun2 shi4 feng2 zun1 shi1 ， qiu1 lai2 liu2 zai4 zi1 。
- jin1 shuo1 dong1 nan2 xing2 ， wen4 wo3 jian1 qi3 shi1 。
- you4 jian4 song4 ge2 lao3 ， yi4 yan2 shi1 shen4 hao3 。
- yu4 qu4 tian1 tai2 shan1 ， ji2 bie2 chang2 an1 dao4 。
- tai2 ge2 you3 qun2 ying1 ， zeng4 bie2 gui1 yu3 qiong2 。
- cheng1 ran2 man3 huai2 xiu4 ， ci3 shi4 shu1 wei4 rong2 。
- an1 yong4 zheng1 wu2 ju4 ， wu2 dao4 fang1 ju3 yu3 。
- lao3 wei4 ba1 pin3 guan1 ， you3 shan1 wei4 neng2 qu4 。
- shu4 fa1 hao4 nan2 er2 ， chu1 chu4 gui4 de2 yi2 。
- chu1 ze2 xue2 gao1 kui2 ， du2 li4 cheng1 di4 shi1 。
- chu4 ze2 tong2 qiao2 song1 ， jue2 qi3 ru2 ming2 hong2 。
- shui2 neng2 si4 qiu1 yin3 ， pan2 qu1 ni2 tu3 zhong1 。
- shi1 xing2 shen4 ke3 xian4 ， yun2 he4 wu2 ji1 ban4 。
- wei4 wo3 chi2 ci3 shi1 ， ti2 yu2 tong2 bai3 guan1 。

## 注释

## 译文

## 赏析
