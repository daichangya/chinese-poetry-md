---
id: wang-yu-cheng-pai-ban-yao
title: 拍板谣
titlePinyin: pai1 ban3 yao2
titleSlug: pai-ban-yao
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 麻姑亲采扶桑木，镂脆排焦其数六。
- 双成捧立王母前，曾按瑶池白云曲。
- 几时流落来人间，梨园部中齐管弦。
- 管弦才动我能应，知音审乐功何全。
- 吴宫女儿手如笋，执向玳筵为乐准。
- 数声慢，仙人屐齿下云栈。
- 老狐腊月渡黄河，缓步轻轻踏冰片。
- 数声急，空江雹打渔翁笠。
- 鲛人泣对水精盘，满把珠玑连泻入。
- 划然一声送曲彻，由基射透七重札。
- 金罍冷落阒无闻，陇头冻把泉声绝。
- 律吕与我数自齐，丝竹望我为宗师。
- 总驱节奏在术内，歌舞之人无我欺。
- 所以唐相牛僧孺，为文命之为乐句。

## 拼音
- ma2 gu1 qin1 cai3 fu2 sang1 mu4 ， lou4 cui4 pai2 jiao1 qi2 shu4 liu4 。
- shuang1 cheng2 peng3 li4 wang2 mu3 qian2 ， ceng2 an4 yao2 chi2 bai2 yun2 qu3 。
- ji3 shi2 liu2 luo4 lai2 ren2 jian1 ， li2 yuan2 bu4 zhong1 qi2 guan3 xian2 。
- guan3 xian2 cai2 dong4 wo3 neng2 ying4 ， zhi1 yin1 shen3 le4 gong1 he2 quan2 。
- wu2 gong1 nü3 er2 shou3 ru2 sun3 ， zhi2 xiang4 dai4 yan2 wei4 le4 zhun3 。
- shu4 sheng1 man4 ， xian1 ren2 ji1 chi3 xia4 yun2 zhan4 。
- lao3 hu2 la4 yue4 du4 huang2 he2 ， huan3 bu4 qing1 qing1 ta4 bing1 pian4 。
- shu4 sheng1 ji2 ， kong1 jiang1 bao2 da3 yu2 weng1 li4 。
- jiao1 ren2 qi4 dui4 shui3 jing1 pan2 ， man3 ba3 zhu1 ji1 lian2 xie4 ru4 。
- hua4 ran2 yi4 sheng1 song4 qu3 che4 ， you2 ji1 she4 tou4 qi1 chong2 zha2 。
- jin1 lei2 leng3 luo4 qu4 wu2 wen2 ， long3 tou2 dong4 ba3 quan2 sheng1 jue2 。
- lü4 lü3 yu3 wo3 shu4 zi4 qi2 ， si1 zhu2 wang4 wo3 wei4 zong1 shi1 。
- zong3 qu1 jie2 zou4 zai4 shu4 nei4 ， ge1 wu3 zhi1 ren2 wu2 wo3 qi1 。
- suo3 yi3 tang2 xiang1 niu2 seng1 ru2 ， wei4 wen2 ming4 zhi1 wei4 le4 ju4 。

## 注释

## 译文

## 赏析
