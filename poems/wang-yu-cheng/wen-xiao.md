---
id: wang-yu-cheng-wen-xiao
title: 闻鸮
titlePinyin: wen2 xiao1
titleSlug: wen-xiao
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 元精育万汇，羽族何茫茫。
- 为怪有鸱鸮，为瑞称凤皇。
- 凤皇不时出，未识五色章。
- 吾生在邹鲁，风土殊远方。
- 鸣鸠随乳燕，日夕巢我梁。
- 翩翾杂鸟雀，穿屋率为常。
- 又从筮仕来，五年居帝乡。
- 更直入承明，侍宴趋未央。
- 上林闻鶑啭，巧舌如笙簧。
- 鸱鸮徒知名，闻见实未尝。
- 顷年谪商山，听之已悲凉。
- 今兹出内庭，罚郡来永阳。
- 谁知尔𫛢鴂，营巢在城墙。
- 年加睡渐少，秋尽漏且长。
- 鸣啸殊不已，历历含微霜。
- 孺人泣我右，稚子啼我傍。
- 吾心非达士，讵免亦伥伥。
- 人生纵百岁，忽若石火光。
- 其间有穷通，幽昧难自量。
- 我爱臯与夔，峨冠虞舜堂。
- 箫韶闻九成，丹穴来锵锵。
- 又爱闳与散，陈力遇文王。
- 𬸚𬸦听岐山，多士周道昌。
- 嗟嗟汉贾谊，年少谪南荒。
- 故有𫛳鸟赋，倚伏理甚详。
- 郇公暨邺侯，放逐同一邦。
- 夜深闻此鸟，韦公涕沾裳。
- 李侯举酒令，斯音非不祥。
- 坐客如不闻，罚之以巨觞。
- 遂使恶鸟声，听之靡所伤。
- 赞皇贬袁州，怀鸮义亦臧。
- 乃知昔贤哲，未免亦凄遑。
- 况予不肖者，冒宠登朝行。
- 报国惟直道，谋身昧周防。
- 四年两度黜，鬓发已苍苍。
- 虽得五品官，销尽百炼钢。
- 何当解印绶，归田谢膏粱。
- 教儿勤稼穑，与妻甘糟糠。
- 凤来非我庆，鸮集非吾殃。
- 优游尽天年，身世俱可忘。

## 拼音
- yuan2 jing1 yu4 wan4 hui4 ， yu3 zu2 he2 mang2 mang2 。
- wei4 guai4 you3 chi1 xiao1 ， wei4 rui4 cheng1 feng4 huang2 。
- feng4 huang2 bu4 shi2 chu1 ， wei4 shi2 wu3 se4 zhang1 。
- wu2 sheng1 zai4 zou1 lu3 ， feng1 tu3 shu1 yuan3 fang1 。
- ming2 jiu1 sui2 ru3 yan4 ， ri4 xi1 chao2 wo3 liang2 。
- pian1 xuan1 za2 niao3 que4 ， chuan1 wu1 lü4 wei4 chang2 。
- you4 cong2 shi4 shi4 lai2 ， wu3 nian2 ju1 di4 xiang1 。
- geng4 zhi2 ru4 cheng2 ming2 ， shi4 yan4 qu1 wei4 yang1 。
- shang4 lin2 wen2 ying1 zhuan4 ， qiao3 she2 ru2 sheng1 huang2 。
- chi1 xiao1 tu2 zhi1 ming2 ， wen2 jian4 shi2 wei4 chang2 。
- qing3 nian2 zhe2 shang1 shan1 ， ting1 zhi1 yi3 bei1 liang2 。
- jin1 zi1 chu1 nei4 ting2 ， fa2 jun4 lai2 yong3 yang2 。
- shui2 zhi1 er3 𫛢 jue2 ， ying2 chao2 zai4 cheng2 qiang2 。
- nian2 jia1 shui4 jian4 shao3 ， qiu1 jin4 lou4 qie3 chang2 。
- ming2 xiao4 shu1 bu4 yi3 ， li4 li4 han2 wei1 shuang1 。
- ru2 ren2 qi4 wo3 you4 ， zhi4 zi3 ti2 wo3 bang4 。
- wu2 xin1 fei1 da2 shi4 ， ju4 mian3 yi4 chang1 chang1 。
- ren2 sheng1 zong4 bai3 sui4 ， hu1 ruo4 shi2 huo3 guang1 。
- qi2 jian1 you3 qiong2 tong1 ， you1 mei4 nan2 zi4 liang4 。
- wo3 ai4 gao1 yu3 kui2 ， e2 guan1 yu2 shun4 tang2 。
- xiao1 shao2 wen2 jiu3 cheng2 ， dan1 xue2 lai2 qiang1 qiang1 。
- you4 ai4 hong2 yu3 san4 ， chen2 li4 yu4 wen2 wang2 。
- yue4 zhuo2 ting1 qi2 shan1 ， duo1 shi4 zhou1 dao4 chang1 。
- jie1 jie1 han4 jia3 yi4 ， nian2 shao4 zhe2 nan2 huang1 。
- gu4 you3 𫛳 niao3 fu4 ， yi3 fu2 li3 shen4 xiang2 。
- huan2 gong1 ji4 ye4 hou2 ， fang4 zhu2 tong2 yi4 bang1 。
- ye4 shen1 wen2 ci3 niao3 ， wei2 gong1 ti4 zhan1 shang0 。
- li3 hou2 ju3 jiu3 ling4 ， si1 yin1 fei1 bu4 xiang2 。
- zuo4 ke4 ru2 bu4 wen2 ， fa2 zhi1 yi3 ju4 shang1 。
- sui4 shi3 e4 niao3 sheng1 ， ting1 zhi1 mi2 suo3 shang1 。
- zan4 huang2 bian3 yuan2 zhou1 ， huai2 xiao1 yi4 yi4 zang1 。
- nai3 zhi1 xi1 xian2 zhe2 ， wei4 mian3 yi4 qi1 huang2 。
- kuang4 yu3 bu2 xiao4 zhe3 ， mao4 chong3 deng1 chao2 xing2 。
- bao4 guo2 wei2 zhi2 dao4 ， mou2 shen1 mei4 zhou1 fang2 。
- si4 nian2 liang3 du4 chu4 ， bin4 fa4 yi3 cang1 cang1 。
- sui1 de2 wu3 pin3 guan1 ， xiao1 jin4 bai3 lian4 gang1 。
- he2 dang1 jie3 yin4 shou4 ， gui1 tian2 xie4 gao1 liang2 。
- jiao4 er2 qin2 jia4 se4 ， yu3 qi1 gan1 zao1 kang1 。
- feng4 lai2 fei1 wo3 qing4 ， xiao1 ji2 fei1 wu2 yang1 。
- you1 you2 jin4 tian1 nian2 ， shen1 shi4 ju4 ke3 wang4 。

## 注释

## 译文

## 赏析
