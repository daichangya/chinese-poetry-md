---
id: wang-yu-cheng-dong-men-song-lang-li-xing-ji-cheng-zhi-song-shi-lang
title: 东门送郎吏行寄承旨宋侍郎
titlePinyin: dong1 men2 song4 lang2 li4 xing2 ji4 cheng2 zhi3 song4 shi4 lang2
titleSlug: dong-men-song-lang-li-xing-ji-cheng-zhi-song-shi-lang
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西门送仆射，鞍马照路光。
- 南门送贰卿，冠盖遥相望。
- 东门送郎吏，舣舟隋堤傍。
- 郎吏诚隔品，同直白玉堂。
- 丈人况知己，振拔在举场。
- 怜才惜我去，深劝离别觞。
- 醉中不记事，烟水空茫茫。
- 醒来闻鸣橹，呕轧摇斜阳。
- 犹疑在禁中，残漏寒丁当。
- 回望银台门，五云遮帝乡。
- 聚散本如此，升沉庸何伤。
- 丈人名位峻，只欠登岩廊。
- 平居倦朝请，高论思退藏。
- 圃田有别业，古木罗修篁。
- 艸亭寒萧萧，池波碧泱泱。
- 尝云拂袖去，可以傲羲皇。
- 丈人果能尔，识度非寻常。
- 安车比疏广，辟谷如张良。
- 再拜愿丈人，寿考仍康强。
- 自念山野士，不解随圆方。
- 宦途多龃龉，身计颇悲凉。
- 行将解簪笏，归去事农桑。
- 幸容操杖履，洒扫近丘墙。

## 拼音
- xi1 men2 song4 pu2 she4 ， an1 ma3 zhao4 lu4 guang1 。
- nan2 men2 song4 er4 qing1 ， guan1 gai4 yao2 xiang1 wang4 。
- dong1 men2 song4 lang2 li4 ， yi3 zhou1 sui2 di1 bang4 。
- lang2 li4 cheng2 ge2 pin3 ， tong2 zhi2 bai2 yu4 tang2 。
- zhang4 ren2 kuang4 zhi1 ji3 ， zhen4 ba2 zai4 ju3 chang3 。
- lian2 cai2 xi1 wo3 qu4 ， shen1 quan4 li2 bie2 shang1 。
- zui4 zhong1 bu2 ji4 shi4 ， yan1 shui3 kong1 mang2 mang2 。
- xing3 lai2 wen2 ming2 lu3 ， ou3 ya4 yao2 xie2 yang2 。
- you2 yi2 zai4 jin4 zhong1 ， can2 lou4 han2 ding1 dang1 。
- hui2 wang4 yin2 tai2 men2 ， wu3 yun2 zhe1 di4 xiang1 。
- ju4 san4 ben3 ru2 ci3 ， sheng1 chen2 yong1 he2 shang1 。
- zhang4 ren2 ming2 wei4 jun4 ， zhi1 qian4 deng1 yan2 lang2 。
- ping2 ju1 juan4 chao2 qing3 ， gao1 lun4 si1 tui4 cang2 。
- pu3 tian2 you3 bie2 ye4 ， gu3 mu4 luo2 xiu1 huang2 。
- cao3 ting2 han2 xiao1 xiao1 ， chi2 bo1 bi4 yang1 yang1 。
- chang2 yun2 fu2 xiu4 qu4 ， ke3 yi3 ao4 xi1 huang2 。
- zhang4 ren2 guo3 neng2 er3 ， shi2 du4 fei1 xun2 chang2 。
- an1 che1 bi3 shu1 guang3 ， bi4 gu3 ru2 zhang1 liang2 。
- zai4 bai4 yuan4 zhang4 ren2 ， shou4 kao3 reng2 kang1 qiang2 。
- zi4 nian4 shan1 ye3 shi4 ， bu4 jie3 sui2 yuan2 fang1 。
- huan4 tu2 duo1 ju3 yu3 ， shen1 ji4 po1 bei1 liang2 。
- xing2 jiang1 jie3 zan1 hu4 ， gui1 qu4 shi4 nong2 sang1 。
- xing4 rong2 cao1 zhang4 lü3 ， sa3 sao3 jin4 qiu1 qiang2 。

## 注释

## 译文

## 赏析
