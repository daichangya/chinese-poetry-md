---
id: wang-yu-cheng-yi-pin-sun-zheng-yu
title: 一品孙郑昱
titlePinyin: yi4 pin3 sun1 zheng4 yu4
titleSlug: yi-pin-sun-zheng-yu
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卜葬得假告，南出安上门。
- 鞭马六十里，暮投中书村。
- 村翁馆我宿，茅屋欲黄昏。
- 有客忽投刺，自称一品孙。
- 气貌不凡俗，因为开酒樽。
- 坐久问家谍，其族大且繁。
- 池州有清节，滥觞登洪源。
- 太傅擅鸿笔，入相又出藩。
- 其家本开封，改号一何尊。
- 至昱始六代，布衣老丘樊。
- 跨馿入府县，驱犊耕郊原。
- 家庙固已毁，国史空具存。
- 盛德百世著，功必格乾坤。
- 高太已不祀，羡𬘡何可论。
- 况复起章句，乘时宠便蕃。
- 子孙虽替陵，尚得守田园。
- 我爱三代时，法度有深根。
- 卿大夫称家，世世奉苹蘩。
- 四民有定分，宦路无驰奔。
- 自从杂伯道，倾夺日喧喧。
- 脱耒秉金钺，吮笔乘朱轩。
- 朝荣又暮辱，容易如掌翻。
- 古道不可复，颓波益以浑。
- 何况度木者，倒置轮与辕。
- 我亦起白屋，两朝直紫垣。
- 荫子有官常，赏延弟与昆。
- 尽待食人禄，将何报君恩。
- 农桑国之本，孝义古所敦。
- 吾族不力穑，终岁饱且温。
- 虽非享富贵，亦以蠹黎元。
- 唐贤尚消歇，我辈奚足言。
- 呼儿讽此诗，播在篪与埙。

## 拼音
- bu3 zang4 de2 jia3 gao4 ， nan2 chu1 an1 shang4 men2 。
- bian1 ma3 liu4 shi2 li3 ， mu4 tou2 zhong1 shu1 cun1 。
- cun1 weng1 guan3 wo3 su4 ， mao2 wu1 yu4 huang2 hun1 。
- you3 ke4 hu1 tou2 ci4 ， zi4 cheng1 yi4 pin3 sun1 。
- qi4 mao4 bu4 fan2 su2 ， yin1 wei4 kai1 jiu3 zun1 。
- zuo4 jiu3 wen4 jia1 die2 ， qi2 zu2 da4 qie3 fan2 。
- chi2 zhou1 you3 qing1 jie2 ， lan4 shang1 deng1 hong2 yuan2 。
- tai4 fu4 shan4 hong2 bi3 ， ru4 xiang1 you4 chu1 fan1 。
- qi2 jia1 ben3 kai1 feng1 ， gai3 hao4 yi4 he2 zun1 。
- zhi4 yu4 shi3 liu4 dai4 ， bu4 yi1 lao3 qiu1 fan2 。
- kua4 lu2 ru4 fu3 xian4 ， qu1 du2 geng1 jiao1 yuan2 。
- jia1 miao4 gu4 yi3 hui3 ， guo2 shi3 kong1 ju4 cun2 。
- sheng4 de2 bai3 shi4 zhu4 ， gong1 bi4 ge2 qian2 kun1 。
- gao1 tai4 yi3 bu2 si4 ， xian4 yin1 he2 ke3 lun4 。
- kuang4 fu4 qi3 zhang1 ju4 ， cheng2 shi2 chong3 bian4 fan1 。
- zi3 sun1 sui1 ti4 ling2 ， shang4 de2 shou3 tian2 yuan2 。
- wo3 ai4 san1 dai4 shi2 ， fa3 du4 you3 shen1 gen1 。
- qing1 dai4 fu0 cheng1 jia1 ， shi4 shi4 feng4 ping2 fan2 。
- si4 min2 you3 ding4 fen1 ， huan4 lu4 wu2 chi2 ben1 。
- zi4 cong2 za2 bo2 dao4 ， qing1 duo2 ri4 xuan1 xuan1 。
- tuo1 lei3 bing3 jin1 yue4 ， shun3 bi3 cheng2 zhu1 xuan1 。
- chao2 rong2 you4 mu4 ru3 ， rong2 yi4 ru2 zhang3 fan1 。
- gu3 dao4 bu4 ke3 fu4 ， tui2 bo1 yi4 yi3 hun2 。
- he2 kuang4 du4 mu4 zhe3 ， dao3 zhi4 lun2 yu3 yuan2 。
- wo3 yi4 qi3 bai2 wu1 ， liang3 chao2 zhi2 zi3 yuan2 。
- yin4 zi3 you3 guan1 chang2 ， shang3 yan2 di4 yu3 kun1 。
- jin4 dai4 shi2 ren2 lu4 ， jiang1 he2 bao4 jun1 en1 。
- nong2 sang1 guo2 zhi1 ben3 ， xiao4 yi4 gu3 suo3 dun1 。
- wu2 zu2 bu2 li4 se4 ， zhong1 sui4 bao3 qie3 wen1 。
- sui1 fei1 xiang3 fu4 gui4 ， yi4 yi3 du4 li2 yuan2 。
- tang2 xian2 shang4 xiao1 xie1 ， wo3 bei4 xi1 zu2 yan2 。
- hu1 er2 feng3 ci3 shi1 ， bo1 zai4 chi2 yu3 xun1 。

## 注释

## 译文

## 赏析
