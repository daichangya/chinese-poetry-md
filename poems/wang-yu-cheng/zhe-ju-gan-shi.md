---
id: wang-yu-cheng-zhe-ju-gan-shi
title: 谪居感事
titlePinyin: zhe2 ju1 gan3 shi4
titleSlug: zhe-ju-gan-shi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 迁谪独熙熙，襟怀自坦夷。
- 孤寒明主信，清直上天知。
- 消息还依道，生涯只在诗。
- 惟当谕山水，讵敢咏江蓠。
- 偶叹劳生事，因思志学时。
- 读书方睹奥，下笔便搜奇。
- 赋格欺鹦鹉，儒冠薄鵔鸃。
- 耕桑都不事，园井未曾窥。
- 必欲缣缃富，宁教杼轴纰。
- 光阴常矻矻，交友尽偲偲。
- 步骤依班马，根源法孔姬。
- 收萤秋不倦，刻鹄夜忘疲。
- 流辈多相许，时贤亦见推。
- 叨荣偕计吏，滥吹谒春司。
- 仆瘦途中病，馿寒雪里骑。
- 空拳入场屋，拭目看京师。
- 技痒初调箭，锋铦欲试锥。
- 甲科登汉制，内殿识尧眉。
- 数刻愁晡矣，三题亦勉之。
- 先鸣输俊彦，上第遂参差。
- 罢举身何托，还家命自奇。
- 唯慙亲倚户，敢望嫂停炊。
- 竭力求甘旨，终朝走路歧。
- 贪希仲由来，多废董生帷。
- 丹桂何时折，孤蓬逐吹移。
- 知怜无国士，志气自男儿。
- 季子貂裘敝，狂生刺字隳。
- 广场重考覆，蹇步载驱驰。
- 明代宁甘退，青云暗有期。
- 礼闱冠多士，御试拜丹墀。
- 泽雾宁慙豹，抟风肯伏雌。
- 重瞳念孤迹，一第忝鸿私。
- 得告还乡贵，除官佐邑卑。
- 折腰称小吏，矩步慎初资。
- 枳棘心何恨，松筠操自持。
- 及亲家有养，事长礼无亏。
- 铜墨官常改，烟霄雨露垂。
- 县花聊主管，寺棘且覊縻。
- 吴郡包山侧，长洲巨海湄。
- 万家呼父母，百里抚惸嫠。
- 敢起徒劳叹，长忧窃禄嗤。
- 宦途甘碌碌，官业亦孜孜。
- 政事还多暇，优游甚不覊。
- 村寻鲁望宅，寺认馆娃基。
- 西子留香迳，吴王有剑池。
- 狂歌殊不厌，酒兴最相宜。
- 草织登山履，蒲纫挽舫𥾣。
- 果酸尝橄榄，花好插蔷薇。
- 震泽柑包火，松江鲙缕丝。
- 三年无异政，一箧有新词。
- 多恋南园卧，俄从北阙追。
- 呈材真朴樕，召对立茅茨。
- 载笔居三馆，登朝忝拾遗。
- 紫泥天上降，朱绂御前披。
- 侍从殊为贵，图书颇自怡。
- 史才媿班固，谏笔谢辛毗。
- 拟把微躯杀，慙将厚禄尸。
- 安边上章疏，端拱献箴规。
- 精鉴逢英主，知怜是首夔。
- 赓歌才不称，掌诰笔难摛。
- 制历无多事，词头每怯迟。
- 繁阴温室树，清吹万年枝。
- 青琐霞光透，苍苔露片萎。
- 御香飘砚席，宫叶落缨緌。
- 看浴池心凤，闲扪殿角螭。
- 上林花掩映，仙掌露淋漓。
- 对近瞻旒冕，班清辟虎貔。
- 宫帘垂翡翠，御水动涟漪。
- 纪号年淳化，朝元月建寅。
- 摄官捧宝册，祝寿执樽彝。
- 表案行低折，宫悬听肃祗。
- 德音王泽润，谦柄斗杓㧑。
- 贵接皋夔步，深窥龙凤姿。
- 策勋何烜赫，赐紫更萎蕤。
- 蚊力山难负，鹈梁翼易滋。
- 论功惭八柱，受服欲三褫。
- 祇虑殃将至，曾无事可裨。
- 趁朝空俯伛，退食自逶迤。
- 更直当春好，横行隔宿咨。
- 内朝长得对，驾幸每教随。
- 琼苑观云稼，金明阅水嬉。
- 赏花临凤沼，侍钓立鱼坻。
- 拂面黄金柳，酡颜白玉巵。
- 分题宣险韵，翻势得仙棋。
- 竟举窥天管，争燃煮豆萁。
- 恨无才应副，空有表虔祈。
- 睿睠偏称赏，天颜极抚绥。
- 中官赐文字，院吏捧巾綦。
- 遭遇诚堪惜，功名窃自悲。
- 请缨无壮志，视草亦何为。
- 未献东封颂，空镌北岳碑。
- 深惭专俎豆，长欲议边陲。
- 但可怀骄子，何须斩谷蠡。
- 胸中贮兵甲，堂上有熊罴。
- 成败观千古，施张在四维。
- 兼磨断佞剑，拟树直言旗。
- 遇事难缄默，平居疾喔咿。
- 无权逐鸟雀，俛首任狐狸。
- 延尉专刑煞，词臣益等衰。
- 五花仪久废，三尺法聊施。
- 书命犹无谄，评刑肯有欺。
- 厚诬凌近侍，内乱疾妖尼。
- 丹笔当无赦，金科了不疑。
- 拜章期悟主，引法更防谁。
- 萋斐终无已，雷霆遂赫斯。
- 如弦伤讦直，投杼觅瑕疵。
- 众铄金须化，群排柱不支。
- 佞权回北斗，谗舌簸南箕。
- 阙下羊肠险，朝端虎尾危。
- 道孤贻众怒，责薄頼宸慈。
- 西掖除三字，南山佐一麾。
- 苍黄尘满面，挥洒涕交颐。
- 目断九重阙，魂销八达逵。
- 尊亲远扶侍，兄弟尽流离。
- 秦岭偏巉绝，商于更险巇。
- 吾庐何处是，我马忽长辞。
- 六里山苍翠，丹河浪渺弥。
- 分封思卫鞅，割地忆张仪。
- 懒读三闾传，空寻四皓祠。
- 畬烟浓似瘴，松雪白如梨。
- 坏舍床铺月，寒窗砚结澌。
- 振书衫作拂，解带竹为椸。
- 呼仆泥茶灶，从僧借药筛。
- 钟愁上寺起，角怨水门吹。
- 旧友谁青眼，新秋出白髭。
- 烟岚晴鬰鬰，风雨夜飔飔。
- 我过徒三省，吾生自百罹。
- 初来闻旅雁，不觉见黄鹂。
- 市井采山菜，房廊盖木皮。
- 野花红烂漫，山草碧䙰褷。
- 副使官资冷，商州酒味醨。
- 尾因求食掉，角为触藩羸。
- 有梦思红药，无心采紫芝。
- 瘦妻容惨戚，稚子泪涟洏。
- 暖怯蛇穿壁，昏忧虎入篱。
- 松根燃夜烛，山蕨助朝饥。
- 岂独堂亏养，还忧地乏医。
- 迹飘萍渤澥，亲老日崦嵫。
- 阁下辞巢凤，山中伴野麋。
- 风欺秀林木，云隔向阳葵。
- 屈产遭驽马，丹山困吓鸱。
- 悔须分黑白，本合混妍媸。
- 自此韬余刃，终当学钝锤。
- 穷通皆有数，得丧又奚悲。
- 自顾才何者，空怜道在兹。
- 宣尼犹削伐，大禹亦胼胝。
- 用去当如虎，投来且御魑。
- 避风聊戢翼，得水会扬鬐。
- 琴酒图三乐，诗章效四虽。
- 鱼须从典卖，貂尾任倾欹。
- 兀兀拖肠鼠，悠悠曳尾龟。
- 北窗寻蛱蝶，南岸看鸬鹚。
- 山翠楼频上，云生杖独搘。
- 簟闲留晓魄，簷暖负冬曦。
- 松柏寒仍翠，琼瑶涅不缁。
- 望谁分曲直，祇自仰神祇。
- 吾道宁穷矣，斯文未已而。
- 狂吟何所益，孤愤泄黄陂。

## 拼音
- qian1 zhe2 du2 xi1 xi1 ， jin1 huai2 zi4 tan3 yi2 。
- gu1 han2 ming2 zhu3 xin4 ， qing1 zhi2 shang4 tian1 zhi1 。
- xiao1 xi1 hai2 yi1 dao4 ， sheng1 ya2 zhi1 zai4 shi1 。
- wei2 dang1 yu4 shan1 shui3 ， ju4 gan3 yong3 jiang1 li2 。
- ou3 tan4 lao2 sheng1 shi4 ， yin1 si1 zhi4 xue2 shi2 。
- du2 shu1 fang1 du3 ao4 ， xia4 bi3 bian4 sou1 qi2 。
- fu4 ge2 qi1 ying1 wu3 ， ru2 guan1 bao2 jun4 yi4 。
- geng1 sang1 dou1 bu2 shi4 ， yuan2 jing3 wei4 ceng2 kui1 。
- bi4 yu4 jian1 xiang1 fu4 ， ning2 jiao4 zhu4 zhou2 pi1 。
- guang1 yin1 chang2 ku1 ku1 ， jiao1 you3 jin4 cai1 cai1 。
- bu4 zhou4 yi1 ban1 ma3 ， gen1 yuan2 fa3 kong3 ji1 。
- shou1 ying2 qiu1 bu2 juan4 ， ke4 hu2 ye4 wang4 pi2 。
- liu2 bei4 duo1 xiang4 xu3 ， shi2 xian2 yi4 jian4 tui1 。
- dao1 rong2 xie2 ji4 li4 ， lan4 chui1 ye4 chun1 si1 。
- pu2 shou4 tu2 zhong1 bing4 ， lu2 han2 xue3 li3 qi2 。
- kong1 quan2 ru4 chang3 wu1 ， shi4 mu4 kan4 jing1 shi1 。
- ji4 yang3 chu1 tiao2 jian4 ， feng1 xian1 yu4 shi4 zhui1 。
- jia3 ke1 deng1 han4 zhi4 ， nei4 dian4 shi2 yao2 mei2 。
- shu4 ke4 chou2 bu1 yi3 ， san1 ti2 yi4 mian3 zhi1 。
- xian1 ming2 shu1 jun4 yan4 ， shang4 di4 sui4 cen1 ci1 。
- ba4 ju3 shen1 he2 tuo1 ， hai2 jia1 ming4 zi4 qi2 。
- wei2 can2 qin1 yi3 hu4 ， gan3 wang4 sao3 ting2 chui1 。
- jie2 li4 qiu2 gan1 zhi3 ， zhong1 chao2 zou3 lu4 qi2 。
- tan1 xi1 zhong4 you2 lai2 ， duo1 fei4 dong3 sheng1 wei2 。
- dan1 gui4 he2 shi2 zhe2 ， gu1 peng2 zhu2 chui1 yi2 。
- zhi1 lian2 wu2 guo2 shi4 ， zhi4 qi4 zi4 nan2 er2 。
- ji4 zi3 diao1 qiu2 bi4 ， kuang2 sheng1 ci4 zi4 hui1 。
- guang3 chang3 zhong4 kao3 fu4 ， jian3 bu4 zai3 qu1 chi2 。
- ming2 dai4 ning2 gan1 tui4 ， qing1 yun2 an4 you3 qi1 。
- li3 wei2 guan1 duo1 shi4 ， yu4 shi4 bai4 dan1 chi2 。
- ze2 wu4 ning2 can2 bao4 ， tuan2 feng1 ken3 fu2 ci2 。
- zhong4 tong2 nian4 gu1 ji4 ， yi2 di4 tian3 hong2 si1 。
- de2 gao4 huan2 xiang1 gui4 ， chu2 guan1 zuo3 yi4 bei1 。
- zhe2 yao1 cheng1 xiao3 li4 ， ju3 bu4 shen4 chu1 zi1 。
- zhi3 ji2 xin1 he2 hen4 ， song1 yun2 cao1 zi4 chi2 。
- ji2 qing4 jia0 you3 yang3 ， shi4 chang2 li3 wu2 kui1 。
- tong2 mo4 guan1 chang2 gai3 ， yan1 xiao1 yu3 lu4 chui2 。
- xian4 hua1 liao2 zhu3 guan3 ， si4 ji2 qie3 ji1 mi2 。
- wu2 jun4 bao1 shan1 ce4 ， chang2 zhou1 ju4 hai3 mei2 。
- wan4 jia1 hu1 fu4 mu3 ， bai3 li3 fu3 qiong2 li2 。
- gan3 qi3 tu2 lao2 tan4 ， chang2 you1 qie4 lu4 chi1 。
- huan4 tu2 gan1 lu4 lu4 ， guan1 ye4 yi4 zi1 zi1 。
- zheng4 shi4 hai2 duo1 xia2 ， you1 you2 shen4 bu4 ji1 。
- cun1 xun2 lu3 wang4 zhai2 ， si4 ren4 guan3 wa2 ji1 。
- xi1 zi3 liu2 xiang1 jing4 ， wu2 wang2 you3 jian4 chi2 。
- kuang2 ge1 shu1 bu2 yan4 ， jiu3 xing4 zui4 xiang1 yi2 。
- cao3 zhi1 deng1 shan1 lü3 ， pu2 ren4 wan3 fang3 𥾣 。
- guo3 suan1 chang2 gan3 lan3 ， hua1 hao3 cha1 qiang2 wei1 。
- zhen4 ze2 gan1 bao1 huo3 ， song1 jiang1 kuai4 lü3 si1 。
- san1 nian2 wu2 yi4 zheng4 ， yi2 qie4 you3 xin1 ci2 。
- duo1 lian4 nan2 yuan2 wo4 ， e2 cong2 bei3 que1 zhui1 。
- cheng2 cai2 zhen1 pu3 su4 ， zhao4 dui4 li4 mao2 ci2 。
- zai3 bi3 ju1 san1 guan3 ， deng1 chao2 tian3 shi2 yi2 。
- zi3 ni2 tian1 shang4 jiang4 ， zhu1 fu2 yu4 qian2 pi1 。
- shi4 cong2 shu1 wei4 gui4 ， tu2 shu1 po1 zi4 yi2 。
- shi3 cai2 kui4 ban1 gu4 ， jian4 bi3 xie4 xin1 pi2 。
- ni3 ba3 wei1 qu1 sha1 ， can2 jiang1 hou4 lu4 shi1 。
- an1 bian1 shang4 zhang1 shu1 ， duan1 gong3 xian4 zhen1 gui1 。
- jing1 jian4 feng2 ying1 zhu3 ， zhi1 lian2 shi4 shou3 kui2 。
- geng1 ge1 cai2 bu4 cheng1 ， zhang3 gao4 bi3 nan2 chi1 。
- zhi4 li4 wu2 duo1 shi4 ， ci2 tou2 mei3 qie4 chi2 。
- fan2 yin1 wen1 shi4 shu4 ， qing1 chui1 wan4 nian2 zhi1 。
- qing1 suo3 xia2 guang1 tou4 ， cang1 tai2 lu4 pian4 wei3 。
- yu4 xiang1 piao1 yan4 xi2 ， gong1 ye4 luo4 ying1 rui2 。
- kan4 yu4 chi2 xin1 feng4 ， xian2 men2 dian4 jiao3 chi1 。
- shang4 lin2 hua1 yan3 ying4 ， xian1 zhang3 lu4 lin2 li2 。
- dui4 jin4 zhan1 liu2 mian3 ， ban1 qing1 pi4 hu3 pi2 。
- gong1 lian2 chui2 fei3 cui4 ， yu4 shui3 dong4 lian2 yi1 。
- ji4 hao4 nian2 chun2 hua4 ， chao2 yuan2 yue4 jian4 yin2 。
- she4 guan1 peng3 bao3 ce4 ， zhu4 shou4 zhi2 zun1 yi2 。
- biao3 an4 xing2 di1 zhe2 ， gong1 xuan2 ting1 su4 zhi1 。
- de2 yin1 wang2 ze2 run4 ， qian1 bing3 dou4 shao2 hui1 。
- gui4 jie1 gao1 kui2 bu4 ， shen1 kui1 long2 feng4 zi1 。
- ce4 xun1 he2 xuan1 he4 ， ci4 zi3 geng4 wei3 rui2 。
- wen2 li4 shan1 nan2 fu4 ， ti2 liang2 yi4 yi4 zi1 。
- lun4 gong1 can2 ba1 zhu4 ， shou4 fu2 yu4 san1 chi3 。
- qi2 lü4 yang1 jiang1 zhi4 ， ceng2 wu2 shi4 ke3 bi4 。
- chen4 chao2 kong1 fu3 yu3 ， tui4 shi2 zi4 wei1 yi2 。
- geng4 zhi2 dang1 chun1 hao3 ， heng2 xing2 ge2 su4 zi1 。
- nei4 chao2 chang2 de2 dui4 ， jia4 xing4 mei3 jiao4 sui2 。
- qiong2 yuan4 guan1 yun2 jia4 ， jin1 ming2 yue4 shui3 xi1 。
- shang3 hua1 lin2 feng4 zhao3 ， shi4 diao4 li4 yu2 di3 。
- fu2 mian4 huang2 jin1 liu3 ， tuo2 yan2 bai2 yu4 zhi1 。
- fen1 ti2 xuan1 xian3 yun4 ， fan1 shi4 de2 xian1 qi2 。
- jing4 ju3 kui1 tian1 guan3 ， zheng1 ran2 zhu3 dou4 qi2 。
- hen4 wu2 cai2 ying4 fu4 ， kong1 you3 biao3 qian2 qi2 。
- rui4 juan4 pian1 cheng1 shang3 ， tian1 yan2 ji2 fu3 sui2 。
- zhong1 guan1 ci4 wen2 zi4 ， yuan4 li4 peng3 jin1 qi2 。
- zao1 yu4 cheng2 kan1 xi1 ， gong1 ming2 qie4 zi4 bei1 。
- qing3 ying1 wu2 zhuang4 zhi4 ， shi4 cao3 yi4 he2 wei4 。
- wei4 xian4 dong1 feng1 song4 ， kong1 juan1 bei3 yue4 bei1 。
- shen1 can2 zhuan1 zu3 dou4 ， chang2 yu4 yi4 bian1 chui2 。
- dan4 ke3 huai2 jiao1 zi3 ， he2 xu1 zhan3 gu3 li2 。
- xiong1 zhong1 zhu4 bing1 jia3 ， tang2 shang4 you3 xiong2 pi2 。
- cheng2 bai4 guan1 qian1 gu3 ， shi1 zhang1 zai4 si4 wei2 。
- jian1 mo2 duan4 ning4 jian4 ， ni3 shu4 zhi2 yan2 qi2 。
- yu4 shi4 nan2 jian1 mo4 ， ping2 ju1 ji2 wo1 yi1 。
- wu2 quan2 zhu2 niao3 que4 ， fu3 shou3 ren4 hu2 li0 。
- yan2 wei4 zhuan1 xing2 sha4 ， ci2 chen2 yi4 deng3 shuai1 。
- wu3 hua1 yi2 jiu3 fei4 ， san1 chi3 fa3 liao2 shi1 。
- shu1 ming4 you2 wu2 chan3 ， ping2 xing2 ken3 you3 qi1 。
- hou4 wu1 ling2 jin4 shi4 ， nei4 luan4 ji2 yao1 ni2 。
- dan1 bi3 dang1 wu2 she4 ， jin1 ke1 le0 bu4 yi2 。
- bai4 zhang1 qi1 wu4 zhu3 ， yin3 fa3 geng4 fang2 shui2 。
- qi1 fei3 zhong1 wu2 yi3 ， lei2 ting2 sui4 he4 si1 。
- ru2 xian2 shang1 jie2 zhi2 ， tou2 zhu4 mi4 xia2 ci1 。
- zhong4 shuo4 jin1 xu1 hua4 ， qun2 pai2 zhu4 bu4 zhi1 。
- ning4 quan2 hui2 bei3 dou4 ， chan2 she2 bo4 nan2 ji1 。
- que1 xia4 yang2 chang2 xian3 ， chao2 duan1 hu3 wei3 wei1 。
- dao4 gu1 yi2 zhong4 nu4 ， ze2 bao2 lai4 chen2 ci2 。
- xi1 ye4 chu2 san1 zi4 ， nan2 shan1 zuo3 yi4 hui1 。
- cang1 huang2 chen2 man3 mian4 ， hui1 sa3 ti4 jiao1 yi2 。
- mu4 duan4 jiu3 chong2 que1 ， hun2 xiao1 ba1 da2 kui2 。
- zun1 qin1 yuan3 fu2 shi4 ， xiong1 di4 jin4 liu2 li2 。
- qin2 ling3 pian1 chan2 jue2 ， shang1 yu2 geng4 xian3 xi1 。
- wu2 lu2 he2 chu4 shi4 ， wo3 ma3 hu1 chang2 ci2 。
- liu4 li3 shan1 cang1 cui4 ， dan1 he2 lang4 miao3 mi2 。
- fen1 feng1 si1 wei4 yang1 ， ge1 di4 yi4 zhang1 yi2 。
- lan3 du2 san1 lü2 chuan2 ， kong1 xun2 si4 hao4 ci2 。
- she1 yan1 nong2 si4 zhang4 ， song1 xue3 bai2 ru2 li2 。
- huai4 she4 chuang2 pu4 yue4 ， han2 chuang1 yan4 jie2 si1 。
- zhen4 shu1 shan1 zuo4 fu2 ， jie3 dai4 zhu2 wei4 yi2 。
- hu1 pu2 ni2 cha2 zao4 ， cong2 seng1 jie4 yao4 shai1 。
- zhong1 chou2 shang4 si4 qi3 ， jiao3 yuan4 shui3 men2 chui1 。
- jiu4 you3 shui2 qing1 yan3 ， xin1 qiu1 chu1 bai2 zi1 。
- yan1 lan2 qing2 yu4 yu4 ， feng1 yu3 ye4 si1 si1 。
- wo3 guo4 tu2 san1 sheng3 ， wu2 sheng1 zi4 bai3 li2 。
- chu1 lai2 wen2 lü3 yan4 ， bu4 jue2 jian4 huang2 li2 。
- shi4 jing3 cai3 shan1 cai4 ， fang2 lang2 gai4 mu4 pi2 。
- ye3 hua1 hong2 lan4 man4 ， shan1 cao3 bi4 䙰 shi1 。
- fu4 shi3 guan1 zi1 leng3 ， shang1 zhou1 jiu3 wei4 li2 。
- wei3 yin1 qiu2 shi2 diao4 ， jiao3 wei4 chu4 fan1 lei2 。
- you3 meng4 si1 hong2 yao4 ， wu2 xin1 cai3 zi3 zhi1 。
- shou4 qi1 rong2 can3 qi1 ， zhi4 zi3 lei4 lian2 er2 。
- nuan3 qie4 she2 chuan1 bi4 ， hun1 you1 hu3 ru4 li2 。
- song1 gen1 ran2 ye4 zhu2 ， shan1 jue2 zhu4 chao2 ji1 。
- qi3 du2 tang2 kui1 yang3 ， hai2 you1 di4 fa2 yi1 。
- ji4 piao1 ping2 bo2 xie4 ， qin1 lao3 ri4 yan1 zi1 。
- ge2 xia4 ci2 chao2 feng4 ， shan1 zhong1 ban4 ye3 mi2 。
- feng1 qi1 xiu4 lin2 mu4 ， yun2 ge2 xiang4 yang2 kui2 。
- qu1 chan3 zao1 nu2 ma3 ， dan1 shan1 kun4 xia4 chi1 。
- hui3 xu1 fen1 hei1 bai2 ， ben3 he2 hun4 yan2 chi1 。
- zi4 ci3 tao1 yu2 ren4 ， zhong1 dang1 xue2 dun4 chui2 。
- qiong2 tong1 jie1 you3 shu4 ， de2 sang4 you4 xi1 bei1 。
- zi4 gu4 cai2 he2 zhe3 ， kong1 lian2 dao4 zai4 zi1 。
- xuan1 ni2 you2 xiao1 fa2 ， da4 yu3 yi4 pian2 zhi1 。
- yong4 qu4 dang1 ru2 hu3 ， tou2 lai2 qie3 yu4 chi1 。
- bi4 feng1 liao2 ji2 yi4 ， de2 shui3 hui4 yang2 qi2 。
- qin2 jiu3 tu2 san1 le4 ， shi1 zhang1 xiao4 si4 sui1 。
- yu2 xu1 cong2 dian3 mai4 ， diao1 wei3 ren4 qing1 qi1 。
- wu4 wu4 tuo1 chang2 shu3 ， you1 you1 ye4 wei3 gui1 。
- bei3 chuang1 xun2 jia2 die2 ， nan2 an4 kan4 lu2 ci2 。
- shan1 cui4 lou2 pin2 shang4 ， yun2 sheng1 zhang4 du2 zhi1 。
- dian4 xian2 liu2 xiao3 po4 ， yan2 nuan3 fu4 dong1 xi1 。
- song1 bai3 han2 reng2 cui4 ， qiong2 yao2 nie4 bu4 zi1 。
- wang4 shui2 fen1 qu1 zhi2 ， qi2 zi4 yang3 shen2 qi2 。
- wu2 dao4 ning2 qiong2 yi3 ， si1 wen2 wei4 yi3 er2 。
- kuang2 yin2 he2 suo3 yi4 ， gu1 fen4 xie4 huang2 bei1 。

## 注释

## 译文

## 赏析
