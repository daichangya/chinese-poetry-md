---
id: wang-yu-cheng-ting-luo-ping-shi-hua-tai-hu-dong-ting-zhi-jing-yin-fu-shi-yun
title: 听罗评事话太湖洞庭之景因赋十韵
titlePinyin: ting1 luo2 ping2 shi4 hua4 tai4 hu2 dong4 ting2 zhi1 jing3 yin1 fu4 shi2 yun4
titleSlug: ting-luo-ping-shi-hua-tai-hu-dong-ting-zhi-jing-yin-fu-shi-yun
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 思纯十日水乡游，归见同年说不休。
- 湖阔尽疑吞泽国，洞深皆道彻宣州。
- 杉松自宿千年鹤，橘柚堪轻万户侯。
- 销夏古湾长积雪，隔帆危柱几经秋。
- 离离鱼网垂村巷，漠漠茶烟出寺楼。
- 云叶拥僧迎墨绶，浪花和鹭裹仙舟。
- 传书往事人难问，炼药池空水自流。
- 明月峰高欺少室，桃花坞好似瀛洲。
- 许浑有句君应笑，张祜无诗我不愁。
- 直拟如今抛印去，雨蓑风艇狎群鸥。

## 拼音
- si1 chun2 shi2 ri4 shui3 xiang1 you2 ， gui1 jian4 tong2 nian2 shuo1 bu4 xiu1 。
- hu2 kuo4 jin4 yi2 tun1 ze2 guo2 ， dong4 shen1 jie1 dao4 che4 xuan1 zhou1 。
- shan1 song1 zi4 su4 qian1 nian2 he4 ， ju2 you4 kan1 qing1 wan4 hu4 hou2 。
- xiao1 xia4 gu3 wan1 chang2 ji1 xue3 ， ge2 fan1 wei1 zhu4 ji3 jing1 qiu1 。
- li2 li2 yu2 wang3 chui2 cun1 xiang4 ， mo4 mo4 cha2 yan1 chu1 si4 lou2 。
- yun2 ye4 yong1 seng1 ying2 mo4 shou4 ， lang4 hua1 he2 lu4 guo3 xian1 zhou1 。
- chuan2 shu1 wang3 shi4 ren2 nan2 wen4 ， lian4 yao4 chi2 kong1 shui3 zi4 liu2 。
- ming2 yue4 feng1 gao1 qi1 shao3 shi4 ， tao2 hua1 wu4 hao3 si4 ying2 zhou1 。
- xu3 hun2 you3 ju4 jun1 ying4 xiao4 ， zhang1 hu4 wu2 shi1 wo3 bu4 chou2 。
- zhi2 ni3 ru2 jin1 pao1 yin4 qu4 ， yu3 suo1 feng1 ting3 xia2 qun2 ou1 。

## 注释

## 译文

## 赏析
