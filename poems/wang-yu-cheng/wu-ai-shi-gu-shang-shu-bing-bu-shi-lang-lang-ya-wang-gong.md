---
id: wang-yu-cheng-wu-ai-shi-gu-shang-shu-bing-bu-shi-lang-lang-ya-wang-gong
title: 五哀诗 故尚书兵部侍郎琅琊王公
titlePinyin: wu3 ai1 shi1   gu4 shang4 shu1 bing1 bu4 shi4 lang2 lang2 ya2 wang2 gong1
titleSlug: wu-ai-shi-gu-shang-shu-bing-bu-shi-lang-lang-ya-wang-gong
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 琅琊名父子，少孤起徒步。
- 贽谒桑魏公，藻鉴非易与。
- 抚顶久叹惜，王杨许为伍。
- 诸侯取为官，佐幕大名府。
- 主帅杜重威，功大心跋扈。
- 天骥被絷维，神龟罹网罟。
- 六师薄孤垒，三面开生路。
- 主人既释放，宾筵因诖误。
- 逼胁本非辜，贬谪寻不赴。
- 折腰纡墨绶，搨翼久未举。
- 梁竦耻州县，长卿有辞赋。
- 里行旌邑政，柱史登朝序。
- 抨弹志不乐，润色才有素。
- 锦窠应列宿，星垣吟药树。
- 丹青生帝典，金玉铿王度。
- 东观秉直笔，南宫司贡部。
- 时英萃门下，蔼蔼腾嘉誉。
- 鹏掀六月风，豹蔚七日雾。
- 多才同列忌，嫉恶奸人怒。
- 排斥屡专城，织罗仍典午。
- 名宦颇流离，衣食常贫窭。
- 文明起代邸，振拔非不遇。
- 紫微虽正拜，白发已迟暮。
- 史鱼直有遗，枨也刚不吐。
- 非才占清列，志欲投兕虎。
- 英俊在草莱，力能生翅羽。
- 毁誉两无私，华衮间萧斧。
- 掌选循故实，尹京耻钩距。
- 名位仅三事，疾瘵婴二竖。
- 告满拜贰卿，君恩慰沉痼。
- 终见哲人萎，萧萧空垅墓。
- 鲤庭有令嗣，凤阁登仙署。
- 两制列门生，九原应自许。
- 苍苍犹足信，吾道似有诉。
- 余庆在子孙，明明深可据。

## 拼音
- lang2 ya2 ming2 fu4 zi3 ， shao3 gu1 qi3 tu2 bu4 。
- zhi4 ye4 sang1 wei4 gong1 ， zao3 jian4 fei1 yi4 yu3 。
- fu3 ding3 jiu3 tan4 xi1 ， wang2 yang2 xu3 wei2 wu3 。
- zhu1 hou2 qu3 wei4 guan1 ， zuo3 mu4 da4 ming2 fu3 。
- zhu3 shuai4 du4 zhong4 wei1 ， gong1 da4 xin1 ba2 hu4 。
- tian1 ji4 bei4 zhi2 wei2 ， shen2 gui1 li2 wang3 gu3 。
- liu4 shi1 bao2 gu1 lei3 ， san1 mian4 kai1 sheng1 lu4 。
- zhu3 ren2 ji4 shi4 fang4 ， bin1 yan2 yin1 gua4 wu4 。
- bi1 xie2 ben3 fei1 gu1 ， bian3 zhe2 xun2 bu2 fu4 。
- zhe2 yao1 yu1 mo4 shou4 ， ta4 yi4 jiu3 wei4 ju3 。
- liang2 song3 chi3 zhou1 xian4 ， chang2 qing1 you3 ci2 fu4 。
- li3 xing2 jing1 yi4 zheng4 ， zhu4 shi3 deng1 chao2 xu4 。
- peng1 tan2 zhi4 bu2 le4 ， run4 se4 cai2 you3 su4 。
- jin3 ke1 ying4 lie4 su4 ， xing1 yuan2 yin2 yao4 shu4 。
- dan1 qing1 sheng1 di4 dian3 ， jin1 yu4 keng1 wang2 du4 。
- dong1 guan1 bing3 zhi2 bi3 ， nan2 gong1 si1 gong4 bu4 。
- shi2 ying1 cui4 men2 xia4 ， ai3 ai3 teng2 jia1 yu4 。
- peng2 xian1 liu4 yue4 feng1 ， bao4 wei4 qi1 ri4 wu4 。
- duo1 cai2 tong2 lie4 ji4 ， ji2 e4 jian1 ren2 nu4 。
- pai2 chi4 lü3 zhuan1 cheng2 ， zhi1 luo2 reng2 dian3 wu3 。
- ming2 huan4 po1 liu2 li2 ， yi1 shi2 chang2 pin2 ju4 。
- wen2 ming2 qi3 dai4 di3 ， zhen4 ba2 fei1 bu2 yu4 。
- zi3 wei1 sui1 zheng4 bai4 ， bai2 fa4 yi3 chi2 mu4 。
- shi3 yu2 zhi2 you3 yi2 ， cheng2 ye3 gang1 bu4 tu3 。
- fei1 cai2 zhan4 qing1 lie4 ， zhi4 yu4 tou2 si4 hu3 。
- ying1 jun4 zai4 cao3 lai2 ， li4 neng2 sheng1 chi4 yu3 。
- hui3 yu4 liang3 wu2 si1 ， hua2 gun3 jian1 xiao1 fu3 。
- zhang3 xuan3 xun2 gu4 shi2 ， yin3 jing1 chi3 gou1 ju4 。
- ming2 wei4 jin3 san1 shi4 ， ji2 zhai4 ying1 er4 shu4 。
- gao4 man3 bai4 er4 qing1 ， jun1 en1 wei4 chen2 gu4 。
- zhong1 jian4 zhe2 ren2 wei3 ， xiao1 xiao1 kong1 long3 mu4 。
- li3 ting2 you3 ling4 si4 ， feng4 ge2 deng1 xian1 shu3 。
- liang3 zhi4 lie4 men2 sheng1 ， jiu3 yuan2 ying4 zi4 xu3 。
- cang1 cang1 you2 zu2 xin4 ， wu2 dao4 si4 you3 su4 。
- yu2 qing4 zai4 zi3 sun1 ， ming2 ming2 shen1 ke3 ju4 。

## 注释

## 译文

## 赏析
