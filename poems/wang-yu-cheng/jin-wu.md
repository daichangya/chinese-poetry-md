---
id: wang-yu-cheng-jin-wu
title: 金吾
titlePinyin: jin1 wu2
titleSlug: jin-wu
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金吾河朔人，事郡在贱列。
- 攀附周世宗，龙飞起鱼鳖。
- 委质向圣朝，积功取旄钺。
- 所在肆贪残，乘时恃勋伐。
- 皇家平金陵，九江聚遗孽。
- 弥年城乃陷，不使鸡犬活。
- 老小数千人，一怒尽流血。
- 三惑无不具，五福何尝缺。
- 晚年得执金，富贵居朝阙。
- 娱乐有清商，康强无白发。
- 享年六十九，固不为夭折。
- 考终北牖下，手足全启发。
- 子孙十数人，解珮就衰绖。
- 赠典颇优崇，视朝为之辍。
- 哀荣既如是，报应何足说。
- 责簿李广死，赐剑武安灭。
- 侥幸过古人，况无大功烈。
- 福善与祸淫，斯言仅虚设。
- 吁嗟为儒者，寒饿守名节。
- 五十朝大夫，龙钟头似雪。
- 无故不杀羊，礼文安可越。
- 何况宾祀间，贫苦无羊杀。

## 拼音
- jin1 wu2 he2 shuo4 ren2 ， shi4 jun4 zai4 jian4 lie4 。
- pan1 fu4 zhou1 shi4 zong1 ， long2 fei1 qi3 yu2 bie1 。
- wei3 zhi4 xiang4 sheng4 chao2 ， ji1 gong1 qu3 mao2 yue4 。
- suo3 zai4 si4 tan1 can2 ， cheng2 shi2 shi4 xun1 fa2 。
- huang2 jia1 ping2 jin1 ling2 ， jiu3 jiang1 ju4 yi2 nie4 。
- mi2 nian2 cheng2 nai3 xian4 ， bu4 shi3 ji1 quan3 huo2 。
- lao3 xiao3 shu4 qian1 ren2 ， yi2 nu4 jin4 liu2 xue4 。
- san1 huo4 wu2 bu2 ju4 ， wu3 fu2 he2 chang2 que1 。
- wan3 nian2 de2 zhi2 jin1 ， fu4 gui4 ju1 chao2 que1 。
- yu2 le4 you3 qing1 shang1 ， kang1 qiang2 wu2 bai2 fa4 。
- xiang3 nian2 liu4 shi2 jiu3 ， gu4 bu2 wei4 yao1 zhe2 。
- kao3 zhong1 bei3 you3 xia4 ， shou3 zu2 quan2 qi3 fa1 。
- zi3 sun1 shi2 shu4 ren2 ， jie3 pei4 jiu4 shuai1 die2 。
- zeng4 dian3 po1 you1 chong2 ， shi4 chao2 wei4 zhi1 chuo4 。
- ai1 rong2 ji4 ru2 shi4 ， bao4 ying4 he2 zu2 shuo1 。
- ze2 bo2 li3 guang3 si3 ， ci4 jian4 wu3 an1 mie4 。
- jiao3 xing4 guo4 gu3 ren2 ， kuang4 wu2 da4 gong1 lie4 。
- fu2 shan4 yu3 huo4 yin2 ， si1 yan2 jin3 xu1 she4 。
- xu1 jie1 wei4 ru2 zhe3 ， han2 e4 shou3 ming2 jie2 。
- wu3 shi2 chao2 dai4 fu0 ， long2 zhong1 tou2 si4 xue3 。
- wu2 gu4 bu4 sha1 yang2 ， li3 wen2 an1 ke3 yue4 。
- he2 kuang4 bin1 si4 jian1 ， pin2 ku3 wu2 yang2 sha1 。

## 注释

## 译文

## 赏析
