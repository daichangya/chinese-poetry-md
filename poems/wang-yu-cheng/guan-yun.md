---
id: wang-yu-cheng-guan-yun
title: 官酝
titlePinyin: guan1 yun4
titleSlug: guan-yun
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 为郡得官酝，月给盈三斛。
- 地僻少使车，时清罕留狱。
- 老大复迁谪，吾怀颇幽独。
- 婵娟楼上月，烂漫池边菊。
- 东院与西亭，翛翛风弄竹。
- 对此不开樽，骚人应恸哭。
- 独酌入醉乡，陶然瞑双目。
- 醒来成浩叹，胡为事口腹。
- 彝酒书垂诫，群饮圣所戮。
- 汉文亦禁酒，患在糜人谷。
- 自从孝武来，用度常不足。
- 榷酤夺人利，取钱入官屋。
- 古今事相倍，帝皇道难复。
- 吾无奈尔何，更尽杯中渌。

## 拼音
- wei4 jun4 de2 guan1 yun4 ， yue4 gei3 ying2 san1 hu2 。
- di4 pi4 shao3 shi3 che1 ， shi2 qing1 han3 liu2 yu4 。
- lao3 da4 fu4 qian1 zhe2 ， wu2 huai2 po1 you1 du2 。
- chan2 juan1 lou2 shang4 yue4 ， lan4 man4 chi2 bian1 ju2 。
- dong1 yuan4 yu3 xi1 ting2 ， xiao1 xiao1 feng1 nong4 zhu2 。
- dui4 ci3 bu4 kai1 zun1 ， sao1 ren2 ying4 tong4 ku1 。
- du2 zhuo2 ru4 zui4 xiang1 ， tao2 ran2 ming2 shuang1 mu4 。
- xing3 lai2 cheng2 hao4 tan4 ， hu2 wei4 shi4 kou3 fu4 。
- yi2 jiu3 shu1 chui2 jie4 ， qun2 yin3 sheng4 suo3 lu4 。
- han4 wen2 yi4 jin4 jiu3 ， huan4 zai4 mi2 ren2 gu3 。
- zi4 cong2 xiao4 wu3 lai2 ， yong4 du4 chang2 bu4 zu2 。
- que4 gu1 duo2 ren2 li4 ， qu3 qian2 ru4 guan1 wu1 。
- gu3 jin1 shi4 xiang1 bei4 ， di4 huang2 dao4 nan2 fu4 。
- wu2 wu2 nai4 er3 he2 ， geng4 jin4 bei1 zhong1 lu4 。

## 注释

## 译文

## 赏析
