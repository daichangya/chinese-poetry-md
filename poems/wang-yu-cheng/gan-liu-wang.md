---
id: wang-yu-cheng-gan-liu-wang
title: 感流亡
titlePinyin: gan3 liu2 wang2
titleSlug: gan-liu-wang
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 谪居岁云暮，晨起厨无烟。
- 頼有可爱日，悬在南荣边。
- 高舂已数丈，和暖如春天。
- 门临商于路，有客憇簷前。
- 老翁与病妪，头鬓皆皤然。
- 呱呱三儿泣，呱呱一夫鳏。
- 道粮无斗粟，路费无百钱。
- 聚头未有食，颜色颇饥寒。
- 试问何许人，答云家长安。
- 去年关辅旱，逐熟入穰川。
- 妇死埋异乡，客贫思故园。
- 故园虽孔迩，秦岭隔蓝关。
- 山深号六里，路峻名七盘。
- 襁负且乞丐，冻馁复险艰。
- 唯愁大雨雪，僵死山谷间。
- 我闻斯人语，倚户独长叹。
- 尔为流亡客，我为冗散官。
- 左宦无俸禄，奉亲乏甘鲜。
- 因思筮仕来，倏忽过十年。
- 峨冠蠹黔首，旅进长素餐。
- 文翰皆徒尔，放逐固宜然。
- 家贫与亲老，睹翁聊自宽。

## 拼音
- zhe2 ju1 sui4 yun2 mu4 ， chen2 qi3 chu2 wu2 yan1 。
- lai4 you3 ke3 ai4 ri4 ， xuan2 zai4 nan2 rong2 bian1 。
- gao1 chong1 yi3 shu4 zhang4 ， he2 nuan3 ru2 chun1 tian1 。
- men2 lin2 shang1 yu2 lu4 ， you3 ke4 qi4 yan2 qian2 。
- lao3 weng1 yu3 bing4 yu4 ， tou2 bin4 jie1 po2 ran2 。
- gua1 gua1 san1 er2 qi4 ， gua1 gua1 yi4 fu1 guan1 。
- dao4 liang2 wu2 dou4 su4 ， lu4 fei4 wu2 bai3 qian2 。
- ju4 tou2 wei4 you3 shi2 ， yan2 se4 po1 ji1 han2 。
- shi4 wen4 he2 xu3 ren2 ， da2 yun2 jia1 zhang3 an1 。
- qu4 nian2 guan1 fu3 han4 ， zhu2 shu2 ru4 rang2 chuan1 。
- fu4 si3 mai2 yi4 xiang1 ， ke4 pin2 si1 gu4 yuan2 。
- gu4 yuan2 sui1 kong3 er3 ， qin2 ling3 ge2 lan2 guan1 。
- shan1 shen1 hao4 liu4 li3 ， lu4 jun4 ming2 qi1 pan2 。
- qiang3 fu4 qie3 qi3 gai4 ， dong4 nei3 fu4 xian3 jian1 。
- wei2 chou2 da4 yu3 xue3 ， jiang1 si3 shan1 gu3 jian1 。
- wo3 wen2 si1 ren2 yu3 ， yi3 hu4 du2 chang2 tan4 。
- er3 wei4 liu2 wang2 ke4 ， wo3 wei4 rong3 san4 guan1 。
- zuo3 huan4 wu2 feng4 lu4 ， feng4 qin1 fa2 gan1 xian1 。
- yin1 si1 shi4 shi4 lai2 ， shu1 hu1 guo4 shi2 nian2 。
- e2 guan1 du4 qian2 shou3 ， lü3 jin4 chang2 su4 can1 。
- wen2 han4 jie1 tu2 er3 ， fang4 zhu2 gu4 yi2 ran2 。
- jia1 pin2 yu3 qin1 lao3 ， du3 weng1 liao2 zi4 kuan1 。

## 注释

## 译文

## 赏析
