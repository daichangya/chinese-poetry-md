---
id: wang-yu-cheng-zhu
title: 竹䶉
titlePinyin: zhu2 䶉
titleSlug: zhu
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 商岭多修篁，苍翠连山谷。
- 有鼠生其中，荐食无厌足。
- 春笋啮生犀，秋筠折寒玉。
- 饫饱致肥腯，优游恣蕃育。
- 林密鸢不攫，穴深犬难逐。
- 凤凰饿欲死，彼实无一掬。
- 唯此竹间䶉，琅玕长满腹。
- 暖戏绿丛阴，举头傲鸿鹄。
- 不知商山民，爱尔身上肉。
- 有锸利其锋，有锥铦于镞。
- 开穴窘如囚，洞胸声似哭。
- 膏血尚淋漓，携来入市鬻。
- 竹也比贤良，鼠兮类盲俗。
- 所食既非宜，所祸诚知速。
- 吁嗟狡小人，乘时窃君禄。
- 贵依社树神，俸盗太仓粟。
- 笙簧佞舌鸣，药石嘉言伏。
- 朝见秉大权，夕闻罹显戮。
- 李斯具五刑，赵高夷三族。
- 信有司杀者，在暗明于烛。
- 彼狡勿害贤，彼鼠无食竹。

## 拼音
- shang1 ling3 duo1 xiu1 huang2 ， cang1 cui4 lian2 shan1 gu3 。
- you3 shu3 sheng1 qi2 zhong1 ， jian4 shi2 wu2 yan4 zu2 。
- chun1 sun3 nie4 sheng1 xi1 ， qiu1 yun2 zhe2 han2 yu4 。
- yu4 bao3 zhi4 fei2 tu2 ， you1 you2 zi4 fan1 yu4 。
- lin2 mi4 yuan1 bu4 jue2 ， xue2 shen1 quan3 nan2 zhu2 。
- feng4 huang2 e4 yu4 si3 ， bi3 shi2 wu2 yi4 ju1 。
- wei2 ci3 zhu2 jian1 䶉 ， lang2 gan1 chang2 man3 fu4 。
- nuan3 xi4 lü4 cong2 yin1 ， ju3 tou2 ao4 hong2 hu2 。
- bu4 zhi1 shang1 shan1 min2 ， ai4 er3 shen1 shang4 rou4 。
- you3 cha1 li4 qi2 feng1 ， you3 zhui1 xian1 yu2 zu2 。
- kai1 xue2 jiong3 ru2 qiu2 ， dong4 xiong1 sheng1 si4 ku1 。
- gao1 xue4 shang4 lin2 li2 ， xie2 lai2 ru4 shi4 yu4 。
- zhu2 ye3 bi3 xian2 liang2 ， shu3 xi1 lei4 mang2 su2 。
- suo3 shi2 ji4 fei1 yi2 ， suo3 huo4 cheng2 zhi1 su4 。
- xu1 jie1 jiao3 xiao3 ren2 ， cheng2 shi2 qie4 jun1 lu4 。
- gui4 yi1 she4 shu4 shen2 ， feng4 dao4 tai4 cang1 su4 。
- sheng1 huang2 ning4 she2 ming2 ， yao4 shi2 jia1 yan2 fu2 。
- chao2 jian4 bing3 da4 quan2 ， xi1 wen2 li2 xian3 lu4 。
- li3 si1 ju4 wu3 xing2 ， zhao4 gao1 yi2 san1 zu2 。
- xin4 you3 si1 sha1 zhe3 ， zai4 an4 ming2 yu2 zhu2 。
- bi3 jiao3 wu4 hai4 xian2 ， bi3 shu3 wu2 shi2 zhu2 。

## 注释

## 译文

## 赏析
