---
id: wang-yu-cheng-qi-xi
title: 七夕
titlePinyin: qi1 xi1
titleSlug: qi-xi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年七月七，直庐闲独坐。
- 西日下紫微，东窗晕青琐。
- 露柳蜩忽鸣，风帘燕频过。
- 寂寂红药阶，槿花开一朵。
- 时清无诏诰，性澹忘物我。
- 兀然何所营，横枕通中卧。
- 梦入无何乡，蛱蝶甚幺么。
- 孰谓处深严，自得放慵惰。
- 中官传宣旨，御诗令属和。
- 惊起俨衣冠，拜舞苍苔破。
- 逸翰龙蛇走，雅调金石播。
- 洋洋百世音，乃赓强牵课。
- 暮随丞相出，自谓天上堕。
- 归来备乞巧，酒肴间瓜果。
- 海物杂时味，罗列繁且伙。
- 家人乐熙熙，儿戏舞娑娑。
- 宠辱方若惊，倚伏忽成祸。
- 九月谪商于，羁縻复穷饿。
- 凤仪困鸱吓，骥足翻鼈跛。
- 山城已僻陋，旅舍甚丛脞。
- 夏旱麦禾死，春霜花木挫。
- 吾亲极衰耄，吾命何𫐘轲。
- 稚子啼我前，孺人病我左。
- 玄发半凋落，紫绶空垂拖。
- 客计鱼脱泉，年光蚁旋磨。
- 昨夜枕簟凉，西郊忽流火。
- 河汉势清浅，牛女姿婀娜。
- 商土本硗瘠，商民久劳瘅。
- 霜旱固不支，水潦复无柰。
- 居人且艰食，行商不通货。
- 郡小数千家，今夕唯愁呵。
- 吾儿索来禽，倾市得一颗。
- 举家成大笑，愁眉略舒軃。
- 自念一岁间，荣辱两偏颇。
- 頼有道依据，故得心安妥。
- 穷乎止旅人，达也登王佐。
- 匏瓜从系滞，糠粃任扬簸。
- 批凤不足言，失马聊自贺。
- 委顺信吾生，无可无不可。

## 拼音
- qu4 nian2 qi1 yue4 qi1 ， zhi2 lu2 xian2 du2 zuo4 。
- xi1 ri4 xia4 zi3 wei1 ， dong1 chuang1 yun1 qing1 suo3 。
- lu4 liu3 tiao2 hu1 ming2 ， feng1 lian2 yan4 pin2 guo4 。
- ji4 ji4 hong2 yao4 jie1 ， jin3 hua1 kai1 yi4 duo3 。
- shi2 qing1 wu2 zhao4 gao4 ， xing4 dan4 wang4 wu4 wo3 。
- wu4 ran2 he2 suo3 ying2 ， heng2 zhen3 tong1 zhong1 wo4 。
- meng4 ru4 wu2 he2 xiang1 ， jia2 die2 shen4 yao1 me0 。
- shu2 wei4 chu4 shen1 yan2 ， zi4 de2 fang4 yong1 duo4 。
- zhong1 guan1 chuan2 xuan1 zhi3 ， yu4 shi1 ling4 shu3 he2 。
- jing1 qi3 yan3 yi1 guan1 ， bai4 wu3 cang1 tai2 po4 。
- yi4 han4 long2 she2 zou3 ， ya3 tiao2 jin1 shi2 bo1 。
- yang2 yang2 bai3 shi4 yin1 ， nai3 geng1 qiang2 qian1 ke4 。
- mu4 sui2 cheng2 xiang4 chu1 ， zi4 wei4 tian1 shang4 duo4 。
- gui1 lai2 bei4 qi3 qiao3 ， jiu3 yao2 jian1 gua1 guo3 。
- hai3 wu4 za2 shi2 wei4 ， luo2 lie4 fan2 qie3 huo3 。
- jia1 ren2 le4 xi1 xi1 ， er2 xi4 wu3 suo1 suo1 。
- chong3 ru3 fang1 ruo4 jing1 ， yi3 fu2 hu1 cheng2 huo4 。
- jiu3 yue4 zhe2 shang1 yu2 ， ji1 mi2 fu4 qiong2 e4 。
- feng4 yi2 kun4 chi1 xia4 ， ji4 zu2 fan1 bie1 bo3 。
- shan1 cheng2 yi3 pi4 lou4 ， lü3 she4 shen4 cong2 cuo3 。
- xia4 han4 mai4 he2 si3 ， chun1 shuang1 hua1 mu4 cuo4 。
- wu2 qin1 ji2 shuai1 mao4 ， wu2 ming4 he2 𫐘 ke1 。
- zhi4 zi3 ti2 wo3 qian2 ， ru2 ren2 bing4 wo3 zuo3 。
- xuan2 fa1 ban4 diao1 luo4 ， zi3 shou4 kong1 chui2 tuo1 。
- ke4 ji4 yu2 tuo1 quan2 ， nian2 guang1 yi3 xuan2 mo2 。
- zuo2 ye4 zhen3 dian4 liang2 ， xi1 jiao1 hu1 liu2 huo3 。
- he2 han4 shi4 qing1 qian3 ， niu2 nü3 zi1 e1 nuo2 。
- shang1 tu3 ben3 qiao1 ji2 ， shang1 min2 jiu3 lao2 dan1 。
- shuang1 han4 gu4 bu4 zhi1 ， shui3 liao2 fu4 wu2 nai4 。
- ju1 ren2 qie3 jian1 shi2 ， xing2 shang1 bu4 tong1 huo4 。
- jun4 xiao3 shu4 qian1 jia1 ， jin1 xi1 wei2 chou2 he1 。
- wu2 er2 suo3 lai2 qin2 ， qing1 shi4 de2 yi4 ke1 。
- ju3 jia1 cheng2 da4 xiao4 ， chou2 mei2 lüe4 shu1 duo3 。
- zi4 nian4 yi2 sui4 jian1 ， rong2 ru3 liang3 pian1 po1 。
- lai4 you3 dao4 yi1 ju4 ， gu4 de2 xin1 an1 tuo3 。
- qiong2 hu1 zhi3 lü3 ren2 ， da2 ye3 deng1 wang2 zuo3 。
- pao2 gua1 cong2 xi4 zhi4 ， kang1 bi3 ren4 yang2 bo4 。
- pi1 feng4 bu4 zu2 yan2 ， shi1 ma3 liao2 zi4 he4 。
- wei3 shun4 xin4 wu2 sheng1 ， wu2 ke3 wu2 bu4 ke3 。

## 注释

## 译文

## 赏析
