---
id: wang-yu-cheng-zeng-cai-fang-shi-he-men-mu-she-ren
title: 赠采访使合门穆舍人
titlePinyin: zeng4 cai3 fang3 shi3 he2 men2 mu4 she4 ren2
titleSlug: zeng-cai-fang-shi-he-men-mu-she-ren
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 经略十三州，东南帝不忧。
- 二年辞玉砌，几夜梦珠旒。
- 旌旆虽遐适，江山是胜游。
- 风谣随处采，民瘼尽心求。
- 报国机钤密，供吟景象幽。
- 煮茶溪畔寺，望月海边楼。
- 步武思龙尾，琴书在鹢舟。
- 听泉调玉轸，拂石试银钩。
- 古画多收买，新诗寡和詶。
- 酒醒闻瀑响，睡起见潮头。
- 奉使时将久，归朝礼必优。
- 一麾先出守，万户待封侯。
- 遇主当宜贵，遗材亦合收。
- 此身居下位，无路画良筹。
- 已悔田园废，堪惊鬓发秋。
- 凭谁念寒苦，祇自拟归休。
- 僻甚陶元亮，贫过鲁仲由。
- 品题殊不滥，清浊肯同流。
- 复命期三接，陈诗说四愁。
- 荐雄如有便，还解杀身酬。

## 拼音
- jing1 lüe4 shi2 san1 zhou1 ， dong1 nan2 di4 bu4 you1 。
- er4 nian2 ci2 yu4 qi4 ， ji3 ye4 meng4 zhu1 liu2 。
- jing1 pei4 sui1 xia2 shi4 ， jiang1 shan1 shi4 sheng4 you2 。
- feng1 yao2 sui2 chu4 cai3 ， min2 mo4 jin4 xin1 qiu2 。
- bao4 guo2 ji1 qian2 mi4 ， gong4 yin2 jing3 xiang4 you1 。
- zhu3 cha2 xi1 pan4 si4 ， wang4 yue4 hai3 bian1 lou2 。
- bu4 wu3 si1 long2 wei3 ， qin2 shu1 zai4 yi4 zhou1 。
- ting1 quan2 tiao2 yu4 zhen3 ， fu2 shi2 shi4 yin2 gou1 。
- gu3 hua4 duo1 shou1 mai3 ， xin1 shi1 gua3 he2 chou2 。
- jiu3 xing3 wen2 pu4 xiang3 ， shui4 qi3 jian4 chao2 tou2 。
- feng4 shi3 shi2 jiang1 jiu3 ， gui1 chao2 li3 bi4 you1 。
- yi4 hui1 xian1 chu1 shou3 ， wan4 hu4 dai4 feng1 hou2 。
- yu4 zhu3 dang1 yi2 gui4 ， yi2 cai2 yi4 he2 shou1 。
- ci3 shen1 ju1 xia4 wei4 ， wu2 lu4 hua4 liang2 chou2 。
- yi3 hui3 tian2 yuan2 fei4 ， kan1 jing1 bin4 fa4 qiu1 。
- ping2 shui2 nian4 han2 ku3 ， qi2 zi4 ni3 gui1 xiu1 。
- pi4 shen4 tao2 yuan2 liang4 ， pin2 guo4 lu3 zhong4 you2 。
- pin3 ti2 shu1 bu2 lan4 ， qing1 zhuo2 ken3 tong2 liu2 。
- fu4 ming4 qi1 san1 jie1 ， chen2 shi1 shuo1 si4 chou2 。
- jian4 xiong2 ru2 you3 bian4 ， hai2 jie3 sha1 shen1 chou2 。

## 注释

## 译文

## 赏析
