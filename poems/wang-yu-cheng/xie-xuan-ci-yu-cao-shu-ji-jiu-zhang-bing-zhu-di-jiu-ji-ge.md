---
id: wang-yu-cheng-xie-xuan-ci-yu-cao-shu-ji-jiu-zhang-bing-zhu-di-jiu-ji-ge
title: 谢宣赐御草书急就章并朱邸旧集歌
titlePinyin: xie4 xuan1 ci4 yu4 cao3 shu1 ji2 jiu4 zhang1 bing4 zhu1 di3 jiu4 ji2 ge1
titleSlug: xie-xuan-ci-yu-cao-shu-ji-jiu-zhang-bing-zhu-di-jiu-ji-ge
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 臣闻伏羲画卦朴且淳，苍颉造字初有文。
- 大篆小篆八分体，楷隶章草何纷纭。
- 因兹八法各有要，遂使六艺区以分。
- 其中最难惟草圣，玄妙功夫自天性。
- 又闻关雎本王化，四始洋洋风化下。
- 比兴赋颂六义分，乃有变风兼变雅。
- 仲尼删后屈平作，郢客李陵鬭名价。
- 古来诗道难得人，其唱弥高和弥寡。
- 如今草圣与雅言，尽在吾皇万机暇。
- 元年十月近干明，崇文院静寒霜晴。
- 直庐日午雠书罢，闲曳朱衣遶砌行。
- 中使传宣来上界，忙把鱼须下阶拜。
- 宝函钿轴光陆离，御札文书御制诗。
- 折腰搢笏拭双目，汗流魄骇聊一窥。
- 急就章，何纵横，蓝田种玉苗初成。
- 雪花洒破烟岚壁，黑云漏出天汉星。
- 乍似鲛人泣下珠无数，错落晶荧满盘贮。
- 又似大鲸吞尽沧海波，查牙露出珊瑚树。
- 朱邸集，何清奇，仙风撼动琼林枝。
- 汉皇休道白云句，穆满虚吟黄竹诗。
- 乍似三春直上伯阳台，熙熙物华当眼开。
- 又似十洲夜伴王母宴，鸾歌凤吟次第来。
- 小臣再拜受一轴，捣纸抄诗抄未足。
- 焚香朝向天日看，执简夜对星辰读。
- 臣见高宗飞帛亦有名，笔迹往往颁公卿。
- 所得不过三五字，当时臣子犹为荣。
- 又见玄宗诗什颇留意，吟咏时时成御制。
- 属和止于一两篇，至今史册犹为贵。
- 若征往事比明时，万分之一徒尔为。
- 未如我四十三纸圣人作，一百二章天子诗。
- 永为家宝藏书箧，岂让西方贝多叶。
- 且教世世传子孙，长与皇家作臣妾。

## 拼音
- chen2 wen2 fu2 xi1 hua4 gua4 pu3 qie3 chun2 ， cang1 jie2 zao4 zi4 chu1 you3 wen2 。
- da4 zhuan4 xiao3 zhuan4 ba1 fen1 ti3 ， kai3 li4 zhang1 cao3 he2 fen1 yun2 。
- yin1 zi1 ba1 fa3 ge4 you3 yao4 ， sui4 shi3 liu4 yi4 qu1 yi3 fen1 。
- qi2 zhong1 zui4 nan2 wei2 cao3 sheng4 ， xuan2 miao4 gong1 fu1 zi4 tian1 xing4 。
- you4 wen2 guan1 ju1 ben3 wang2 hua4 ， si4 shi3 yang2 yang2 feng1 hua4 xia4 。
- bi3 xing1 fu4 song4 liu4 yi4 fen1 ， nai3 you3 bian4 feng1 jian1 bian4 ya3 。
- zhong4 ni2 shan1 hou4 qu1 ping2 zuo4 ， ying3 ke4 li3 ling2 dou4 ming2 jia4 。
- gu3 lai2 shi1 dao4 nan2 de2 ren2 ， qi2 chang4 mi2 gao1 he2 mi2 gua3 。
- ru2 jin1 cao3 sheng4 yu3 ya3 yan2 ， jin4 zai4 wu2 huang2 wan4 ji1 xia2 。
- yuan2 nian2 shi2 yue4 jin4 gan1 ming2 ， chong2 wen2 yuan4 jing4 han2 shuang1 qing2 。
- zhi2 lu2 ri4 wu3 chou2 shu1 ba4 ， xian2 ye4 zhu1 yi1 rao4 qi4 xing2 。
- zhong1 shi3 chuan2 xuan1 lai2 shang4 jie4 ， mang2 ba3 yu2 xu1 xia4 jie1 bai4 。
- bao3 han2 dian4 zhou2 guang1 lu4 li2 ， yu4 zha2 wen2 shu1 yu4 zhi4 shi1 。
- zhe2 yao1 jin4 hu4 shi4 shuang1 mu4 ， han4 liu2 po4 hai4 liao2 yi4 kui1 。
- ji2 jiu4 zhang1 ， he2 zong4 heng2 ， lan2 tian2 zhong3 yu4 miao2 chu1 cheng2 。
- xue3 hua1 sa3 po4 yan1 lan2 bi4 ， hei1 yun2 lou4 chu1 tian1 han4 xing1 。
- zha4 si4 jiao1 ren2 qi4 xia4 zhu1 wu2 shu4 ， cuo4 luo4 jing1 ying2 man3 pan2 zhu4 。
- you4 si4 da4 jing1 tun1 jin4 cang1 hai3 bo1 ， cha2 ya2 lu4 chu1 shan1 hu2 shu4 。
- zhu1 di3 ji2 ， he2 qing1 qi2 ， xian1 feng1 han4 dong4 qiong2 lin2 zhi1 。
- han4 huang2 xiu1 dao4 bai2 yun2 ju4 ， mu4 man3 xu1 yin2 huang2 zhu2 shi1 。
- zha4 si4 san1 chun1 zhi2 shang4 bo2 yang2 tai2 ， xi1 xi1 wu4 hua2 dang1 yan3 kai1 。
- you4 si4 shi2 zhou1 ye4 ban4 wang2 mu3 yan4 ， luan2 ge1 feng4 yin2 ci4 di4 lai2 。
- xiao3 chen2 zai4 bai4 shou4 yi4 zhou2 ， dao3 zhi3 chao1 shi1 chao1 wei4 zu2 。
- fen2 xiang1 chao2 xiang4 tian1 ri4 kan4 ， zhi2 jian3 ye4 dui4 xing1 chen2 du2 。
- chen2 jian4 gao1 zong1 fei1 bo2 yi4 you3 ming2 ， bi3 ji4 wang3 wang3 ban1 gong1 qing1 。
- suo3 de2 bu2 guo4 san1 wu3 zi4 ， dang1 shi2 chen2 zi3 you2 wei4 rong2 。
- you4 jian4 xuan2 zong1 shi1 shen2 po1 liu2 yi4 ， yin2 yong3 shi2 shi2 cheng2 yu4 zhi4 。
- shu3 he2 zhi3 yu2 yi4 liang3 pian1 ， zhi4 jin1 shi3 ce4 you2 wei4 gui4 。
- ruo4 zheng1 wang3 shi4 bi3 ming2 shi2 ， wan4 fen1 zhi1 yi1 tu2 er3 wei4 。
- wei4 ru2 wo3 si4 shi2 san1 zhi3 sheng4 ren2 zuo4 ， yi4 bai3 er4 zhang1 tian1 zi3 shi1 。
- yong3 wei4 jia1 bao3 zang4 shu1 qie4 ， qi3 rang4 xi1 fang1 bei4 duo1 ye4 。
- qie3 jiao4 shi4 shi4 chuan2 zi3 sun1 ， chang2 yu3 huang2 jia1 zuo4 chen2 qie4 。

## 注释

## 译文

## 赏析
