---
id: wang-yu-cheng-bu-jian-yang-cheng-yi
title: 不见阳城驿
titlePinyin: bu2 jian4 yang2 cheng2 yi4
titleSlug: bu-jian-yang-cheng-yi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 不见阳城驿，空吟昔人诗。
- 谁改避贤邮，唱首元微之。
- 微之谪江陵，顦悴为判司。
- 路宿商山驿，一夕见嗟咨。
- 所嗟阳道州，抗直贞元时。
- 时亦被斥逐，南荒终一麾。
- 题诗改驿名，格力何高奇。
- 乐天在翰林，亦和迁客词。
- 遂使道州名，光与日月驰。
- 是后数十年，借问经者谁。
- 留题富水驿，始见杜紫微。
- 紫微言驿名，不合轻改移。
- 欲遣朝天者，惕然知在兹。
- 一以讳事神，名呼不忍为。
- 一以名警众，名存教可施。
- 为善虽不同，同归化之基。
- 迩来又百稔，编集空鳞差。
- 我迁上雒郡，罪谴身絷维。
- 旧诗犹可诵，古驿殊无遗。
- 富水地虽在，阳城名岂知。
- 空想数君子，贯若珠累累。
- 三章诗未泯，千古名亦随。
- 德音苟不嗣，吾道当已而。
- 前贤尚如此，今我复何悲。
- 题此商于驿，吟之聊自贻。

## 拼音
- bu2 jian4 yang2 cheng2 yi4 ， kong1 yin2 xi1 ren2 shi1 。
- shui2 gai3 bi4 xian2 you2 ， chang4 shou3 yuan2 wei1 zhi1 。
- wei1 zhi1 zhe2 jiang1 ling2 ， qiao2 cui4 wei4 pan4 si1 。
- lu4 su4 shang1 shan1 yi4 ， yi4 xi1 jian4 jie1 zi1 。
- suo3 jie1 yang2 dao4 zhou1 ， kang4 zhi2 zhen1 yuan2 shi2 。
- shi2 yi4 bei4 chi4 zhu2 ， nan2 huang1 zhong1 yi4 hui1 。
- ti2 shi1 gai3 yi4 ming2 ， ge2 li4 he2 gao1 qi2 。
- le4 tian1 zai4 han4 lin2 ， yi4 he2 qian1 ke4 ci2 。
- sui4 shi3 dao4 zhou1 ming2 ， guang1 yu3 ri4 yue4 chi2 。
- shi4 hou4 shu4 shi2 nian2 ， jie4 wen4 jing1 zhe3 shui2 。
- liu2 ti2 fu4 shui3 yi4 ， shi3 jian4 du4 zi3 wei1 。
- zi3 wei1 yan2 yi4 ming2 ， bu4 he2 qing1 gai3 yi2 。
- yu4 qian3 chao2 tian1 zhe3 ， ti4 ran2 zhi1 zai4 zi1 。
- yi4 yi3 hui4 shi4 shen2 ， ming2 hu1 bu4 ren3 wei4 。
- yi4 yi3 ming2 jing3 zhong4 ， ming2 cun2 jiao4 ke3 shi1 。
- wei4 shan4 sui1 bu4 tong2 ， tong2 gui1 hua4 zhi1 ji1 。
- er3 lai2 you4 bai3 ren3 ， bian1 ji2 kong1 lin2 cha4 。
- wo3 qian1 shang4 luo4 jun4 ， zui4 qian3 shen1 zhi2 wei2 。
- jiu4 shi1 you2 ke3 song4 ， gu3 yi4 shu1 wu2 yi2 。
- fu4 shui3 di4 sui1 zai4 ， yang2 cheng2 ming2 qi3 zhi1 。
- kong1 xiang3 shu4 jun1 zi3 ， guan4 ruo4 zhu1 lei4 lei4 。
- san1 zhang1 shi1 wei4 min3 ， qian1 gu3 ming2 yi4 sui2 。
- de2 yin1 gou3 bu2 si4 ， wu2 dao4 dang1 yi3 er2 。
- qian2 xian2 shang4 ru2 ci3 ， jin1 wo3 fu4 he2 bei1 。
- ti2 ci3 shang1 yu2 yi4 ， yin2 zhi1 liao2 zi4 yi2 。

## 注释

## 译文

## 赏析
