---
id: wang-yu-cheng-zhong-xian-yin-chun-you-shang-shan-xia-de-san-guai-shi-nian-zhi-jun-zhai-9a45a509
title: 仲咸因春游商山下得三怪石辇致郡斋甚有幽趣序其始末题六十韵见示依韵和之
titlePinyin: zhong4 xian2 yin1 chun1 you2 shang1 shan1 xia4 de2 san1 guai4 shi2 nian3 zhi4 jun4 zhai1 shen4 you3 you1 qu4 xu4 qi2 shi3 mo4 ti2 liu4 shi2 yun4 jian4 shi4 yi1 yun4 he2 zhi1
titleSlug: zhong-xian-yin-chun-you-shang-shan-xia-de-san-guai-shi-nian-zhi-jun-zhai-9a45a509
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 咏尽千峰雪，吟行六里春。
- 布多成暇政，方称好闲身。
- 物得商山下，形如震泽根。
- 初期谷城叟，乍遇魏榆神。
- 固异它山石，还同似玉珉。
- 绕看犹汩没，斲见渐轮囷。
- 草拥才抽甲，烟封几得辛。
- 绿藏苔漠漠，青乱叶蓁蓁。
- 蛟蜃浑疑活，琳琅势逼真。
- 杖敲清有韵，衣拂莹无尘。
- 起似生徐甲，扶如醉伯伦。
- 知吾怜磊落，移尔出荒榛。
- 留滞诚为久，遭逢盖有因。
- 胜携堕鹊印，喜过骇鸡玲。
- 齐列幽斋畔，休藏古涧滨。
- 未邀耽酒客，先对抱琴人。
- 带藓形虽瘦，穿交气已振。
- 自非怀峭绝，安得免沉沦。
- 月影无云夕，烟姿有雪辰。
- 参差光互动，高下势相均。
- 接待同嘉士，搜求等隽民。
- 苍茫劳拂拭，感遇似陶钧。
- 抚惜情如旧，装添景自新。
- 窗风声淅淅，簷鸟语欣欣。
- 映合移红药，遮须翦绿筠。
- 使君安置后，勾我往来频。
- 扪摸闲垂袖，偎挨醉脱巾。
- 海山低岌嶪，华岳小嶙峋。
- 鹭毳莹如霰，蜗涎曳似银。
- 峰峦轻菡萏，雕琢笑麒麟。
- 雨霁岚光滴，春晴黛点匀。
- 鼎分聊自得，芝秀好相亲。
- 宋陨知难及，秦鞭似弗仁。
- 无瑕收作宝，不速敬如宾。
- 仙掌怜应拔，出眉妬亦嚬。
- 罅开青虎眼，痕駮黑虬鳞。
- 怪隠深难测，神驱恐不遵。
- 倚多凉透骨，卧近冷侵茵。
- 蹙缩回蛇尾，谽谺齚兽唇。
- 云孤堪结伴，松老合为邻。
- 对耻风标俗，题愁格力贫。
- 玉堆深媿白，黛泼不如彬。
- 埋去甘长往，移来忽并伸。
- 露喷秋洗发，云触晓生津。
- 清越时堪叩，嵌崆永不磷。
- 似龙兼易扰，如虎岂难驯。
- 夜槛含星彩，晴轩烁日轮。
- 三人铛脚看，一盏瓮头醇。
- 罗杀迎潮怒，干将插土皴。
- 沉沉吁可怪，瑟瑟比难臻。
- 鬭莹宁饶璧，争年不让椿。
- 闲书堪试笔，醉坐好垂纶。
- 何啻为三友，还应直万缗。
- 贪看棋错路，竞爱酒记巡。
- 利若刀悬蜀，危于阁耸陈。
- 一拳终太小，五色却非纯。
- 有泐应难待，无言讵可询。
- 摩挲夸玉立，围绕似环循。
- 为匠虽非郢，吟诗莫谓秦。
- 须容一株上，题著旧词臣。

## 拼音
- yong3 jin4 qian1 feng1 xue3 ， yin2 xing2 liu4 li3 chun1 。
- bu4 duo1 cheng2 xia2 zheng4 ， fang1 cheng1 hao3 xian2 shen1 。
- wu4 de2 shang1 shan1 xia4 ， xing2 ru2 zhen4 ze2 gen1 。
- chu1 qi1 gu3 cheng2 sou3 ， zha4 yu4 wei4 yu2 shen2 。
- gu4 yi4 ta1 shan1 shi2 ， hai2 tong2 si4 yu4 min2 。
- rao4 kan4 you2 gu3 mei2 ， zhuo2 jian4 jian4 lun2 qun1 。
- cao3 yong1 cai2 chou1 jia3 ， yan1 feng1 ji3 de2 xin1 。
- lü4 cang2 tai2 mo4 mo4 ， qing1 luan4 ye4 zhen1 zhen1 。
- jiao1 shen4 hun2 yi2 huo2 ， lin2 lang2 shi4 bi1 zhen1 。
- zhang4 qiao1 qing1 you3 yun4 ， yi1 fu2 ying2 wu2 chen2 。
- qi3 si4 sheng1 xu2 jia3 ， fu2 ru2 zui4 bo2 lun2 。
- zhi1 wu2 lian2 lei3 luo4 ， yi2 er3 chu1 huang1 zhen1 。
- liu2 zhi4 cheng2 wei4 jiu3 ， zao1 feng2 gai4 you3 yin1 。
- sheng4 xie2 duo4 que4 yin4 ， xi3 guo4 hai4 ji1 ling2 。
- qi2 lie4 you1 zhai1 pan4 ， xiu1 cang2 gu3 jian4 bin1 。
- wei4 yao1 dan1 jiu3 ke4 ， xian1 dui4 bao4 qin2 ren2 。
- dai4 xian3 xing2 sui1 shou4 ， chuan1 jiao1 qi4 yi3 zhen4 。
- zi4 fei1 huai2 qiao4 jue2 ， an1 de2 mian3 chen2 lun2 。
- yue4 ying3 wu2 yun2 xi1 ， yan1 zi1 you3 xue3 chen2 。
- cen1 ci1 guang1 hu4 dong4 ， gao1 xia4 shi4 xiang1 jun1 。
- jie1 dai4 tong2 jia1 shi4 ， sou1 qiu2 deng3 jun4 min2 。
- cang1 mang2 lao2 fu2 shi4 ， gan3 yu4 si4 tao2 jun1 。
- fu3 xi1 qing2 ru2 jiu4 ， zhuang1 tian1 jing3 zi4 xin1 。
- chuang1 feng1 sheng1 xi1 xi1 ， yan2 niao3 yu3 xin1 xin1 。
- ying4 he2 yi2 hong2 yao4 ， zhe1 xu1 jian3 lü4 yun2 。
- shi3 jun1 an1 zhi4 hou4 ， gou1 wo3 wang3 lai2 pin2 。
- men2 mo1 xian2 chui2 xiu4 ， wei1 ai1 zui4 tuo1 jin1 。
- hai3 shan1 di1 ji2 ye4 ， hua2 yue4 xiao3 lin2 xun2 。
- lu4 cui4 ying2 ru2 xian4 ， wo1 xian2 ye4 si4 yin2 。
- feng1 luan2 qing1 han4 dan4 ， diao1 zhuo2 xiao4 qi2 lin2 。
- yu3 ji4 lan2 guang1 di1 ， chun1 qing2 dai4 dian3 yun2 。
- ding3 fen1 liao2 zi4 de2 ， zhi1 xiu4 hao3 xiang1 qin1 。
- song4 yun3 zhi1 nan2 ji2 ， qin2 bian1 si4 fu2 ren2 。
- wu2 xia2 shou1 zuo4 bao3 ， bu2 su4 jing4 ru2 bin1 。
- xian1 zhang3 lian2 ying4 ba2 ， chu1 mei2 du4 yi4 pin2 。
- xia4 kai1 qing1 hu3 yan3 ， hen2 bo2 hei1 qiu2 lin2 。
- guai4 yin3 shen1 nan2 ce4 ， shen2 qu1 kong3 bu4 zun1 。
- yi3 duo1 liang2 tou4 gu3 ， wo4 jin4 leng3 qin1 yin1 。
- cu4 suo1 hui2 she2 wei3 ， han1 xia1 ze2 shou4 chun2 。
- yun2 gu1 kan1 jie2 ban4 ， song1 lao3 he2 wei4 lin2 。
- dui4 chi3 feng1 biao1 su2 ， ti2 chou2 ge2 li4 pin2 。
- yu4 dui1 shen1 kui4 bai2 ， dai4 po1 bu4 ru2 bin1 。
- mai2 qu4 gan1 chang2 wang3 ， yi2 lai2 hu1 bing4 shen1 。
- lu4 pen1 qiu1 xi3 fa1 ， yun2 chu4 xiao3 sheng1 jin1 。
- qing1 yue4 shi2 kan1 kou4 ， qian4 kong1 yong3 bu4 lin2 。
- si4 long2 jian1 yi4 rao3 ， ru2 hu3 qi3 nan2 xun4 。
- ye4 kan3 han2 xing1 cai3 ， qing2 xuan1 shuo4 ri4 lun2 。
- san1 ren2 dang1 jiao3 kan4 ， yi4 zhan3 weng4 tou2 chun2 。
- luo2 sha1 ying2 chao2 nu4 ， gan1 jiang1 cha1 tu3 cun1 。
- chen2 chen2 xu1 ke3 guai4 ， se4 se4 bi3 nan2 zhen1 。
- dou4 ying2 ning2 rao2 bi4 ， zheng1 nian2 bu2 rang4 chun1 。
- xian2 shu1 kan1 shi4 bi3 ， zui4 zuo4 hao3 chui2 lun2 。
- he2 chi4 wei4 san1 you3 ， hai2 ying4 zhi2 wan4 min2 。
- tan1 kan4 qi2 cuo4 lu4 ， jing4 ai4 jiu3 ji4 xun2 。
- li4 ruo4 dao1 xuan2 shu3 ， wei1 yu2 ge2 song3 chen2 。
- yi4 quan2 zhong1 tai4 xiao3 ， wu3 se4 que4 fei1 chun2 。
- you3 le4 ying4 nan2 dai4 ， wu2 yan2 ju4 ke3 xun2 。
- mo2 suo1 kua1 yu4 li4 ， wei2 rao4 si4 huan2 xun2 。
- wei4 jiang4 sui1 fei1 ying3 ， yin2 shi1 mo4 wei4 qin2 。
- xu1 rong2 yi4 zhu1 shang4 ， ti2 zhu4 jiu4 ci2 chen2 。

## 注释

## 译文

## 赏析
