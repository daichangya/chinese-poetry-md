---
id: wang-an-zhong-da-zhi-zhi-yi-bu-shou-zuo-shi-mou-ci-yun-da-zhi-you-tian-zai-pu-yin-ri-y-97f9ca3e
title: 达之质衣不售作诗某次韵达之有田在蒲阴日以侵削旧居尝质人家既还而井亡于是箪瓢益艰故有争畔改井之嘲
titlePinyin: da2 zhi1 zhi4 yi1 bu2 shou4 zuo4 shi1 mou3 ci4 yun4 da2 zhi1 you3 tian2 zai4 pu2 yin1 ri4 yi3 qin1 xiao1 jiu4 ju1 chang2 zhi4 ren2 jia1 ji4 hai2 er2 jing3 wang2 yu2 shi4 dan1 piao2 yi4 jian1 gu4 you3 zheng1 pan4 gai3 jing3 zhi1 chao2
titleSlug: da-zhi-zhi-yi-bu-shou-zuo-shi-mou-ci-yun-da-zhi-you-tian-zai-pu-yin-ri-y-97f9ca3e
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 颜癯虽叵堪，幸列圣科四。
- 瓢箪顾自给，所乐真细事。
- 君穷欲谁依，月旦无高议。
- 邻贪故争畔，囷收复易匮。
- 吏懵辄改井，甖汲亦难致。
- 空有能诗声，度越侯叔起。
- 时裁乞米帖，韵缀古风里。
- 娇怜啼门儿，愠奈曳泥婢。
- 喧喧闻发廪，共诟管城子。
- 君云姑安之，吾肯屑嘑尔。
- 箧中敝袍在，质当今可以。
- 櫺窗豕腹生，列肆跨两市。
- 掉头相闭拒，竟日却携至。
- 似云儒酸悭，所得毫髪利。
- 寒暑递回换，钱出几还此。
- 由来刺绣工，不如市门倚。
- 以彼居货心，必求速化理。
- 近闻高赀郎，禁与士夫齿。
- 盖防驵侩态，岁久薰莸似。
- 众富乃良规，力古贫莫耻。

## 拼音
- yan2 qu2 sui1 po3 kan1 ， xing4 lie4 sheng4 ke1 si4 。
- piao2 dan1 gu4 zi4 ji3 ， suo3 le4 zhen1 xi4 shi4 。
- jun1 qiong2 yu4 shui2 yi1 ， yue4 dan4 wu2 gao1 yi4 。
- lin2 tan1 gu4 zheng1 pan4 ， qun1 shou1 fu4 yi4 kui4 。
- li4 meng3 zhe2 gai3 jing3 ， ying1 ji2 yi4 nan2 zhi4 。
- kong1 you3 neng2 shi1 sheng1 ， du4 yue4 hou2 shu1 qi3 。
- shi2 cai2 qi3 mi3 tie1 ， yun4 zhui4 gu3 feng1 li3 。
- jiao1 lian2 ti2 men2 er2 ， yun4 nai4 ye4 ni2 bi4 。
- xuan1 xuan1 wen2 fa1 lin3 ， gong4 gou4 guan3 cheng2 zi3 。
- jun1 yun2 gu1 an1 zhi1 ， wu2 ken3 xie4 hu1 er3 。
- qie4 zhong1 bi4 pao2 zai4 ， zhi4 dang1 jin1 ke3 yi3 。
- ling2 chuang1 shi3 fu4 sheng1 ， lie4 si4 kua4 liang3 shi4 。
- diao4 tou2 xiang1 bi4 ju4 ， jing4 ri4 que4 xie2 zhi4 。
- si4 yun2 ru2 suan1 qian1 ， suo3 de2 hao2 fa4 li4 。
- han2 shu3 di4 hui2 huan4 ， qian2 chu1 ji3 hai2 ci3 。
- you2 lai2 ci4 xiu4 gong1 ， bu4 ru2 shi4 men2 yi3 。
- yi3 bi3 ju1 huo4 xin1 ， bi4 qiu2 su4 hua4 li3 。
- jin4 wen2 gao1 zi1 lang2 ， jin4 yu3 shi4 fu1 chi3 。
- gai4 fang2 zang3 kuai4 tai4 ， sui4 jiu3 xun1 you2 si4 。
- zhong4 fu4 nai3 liang2 gui1 ， li4 gu3 pin2 mo4 chi3 。

## 注释

## 译文

## 赏析
