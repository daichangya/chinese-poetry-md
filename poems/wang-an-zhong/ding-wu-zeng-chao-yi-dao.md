---
id: wang-an-zhong-ding-wu-zeng-chao-yi-dao
title: 定武赠晁以道
titlePinyin: ding4 wu3 zeng4 chao2 yi3 dao4
titleSlug: ding-wu-zeng-chao-yi-dao
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北山立雄秀，西山俨来奔。
- 棱层上云雨，秘邃错朝昏。
- 风霆倐号怒，势欲立厚坤。
- 兹惟神灵宅，可但人物繁。
- 嵩阳擅月旦，问山等龙门。
- 谓我山之英，重以仁者言。
- 丈人盖代手，脱口千载存。
- 莼羮与羊酪，不复疑戏论。
- 向来无极神，解与君争尊。
- 堂堂甄孟成，版籍见诸孙。
- 如何置不问，远借寒谷暄。
- 我行傍乡梓，念此永弗谖。
- 逢人试语似，喜色凌朝暾。
- 问公谁辈行，故侯苏季昆。
- 故侯遗妙墨，砻山龛山轩。
- 亦有好事人，醉帖收蜿蜒。
- 神明坐还观，声泪已复吞。
- 公能破纸尾，师友道弥敦。
- 要当藏名山，仍意作九原。
- 续弦煎麟角，并洗万古冤。

## 拼音
- bei3 shan1 li4 xiong2 xiu4 ， xi1 shan1 yan3 lai2 ben1 。
- leng2 ceng2 shang4 yun2 yu3 ， mi4 sui4 cuo4 chao2 hun1 。
- feng1 ting2 shu1 hao4 nu4 ， shi4 yu4 li4 hou4 kun1 。
- zi1 wei2 shen2 ling2 zhai2 ， ke3 dan4 ren2 wu4 fan2 。
- song1 yang2 shan4 yue4 dan4 ， wen4 shan1 deng3 long2 men2 。
- wei4 wo3 shan1 zhi1 ying1 ， zhong4 yi3 ren2 zhe3 yan2 。
- zhang4 ren2 gai4 dai4 shou3 ， tuo1 kou3 qian1 zai3 cun2 。
- chun2 geng1 yu3 yang2 lao4 ， bu2 fu4 yi2 xi4 lun4 。
- xiang4 lai2 wu2 ji2 shen2 ， jie3 yu3 jun1 zheng1 zun1 。
- tang2 tang2 zhen1 meng4 cheng2 ， ban3 ji2 jian4 zhu1 sun1 。
- ru2 he2 zhi4 bu2 wen4 ， yuan3 jie4 han2 gu3 xuan1 。
- wo3 xing2 bang4 xiang1 zi3 ， nian4 ci3 yong3 fu2 xuan1 。
- feng2 ren2 shi4 yu3 si4 ， xi3 se4 ling2 chao2 tun1 。
- wen4 gong1 shui2 bei4 xing2 ， gu4 hou2 su1 ji4 kun1 。
- gu4 hou2 yi2 miao4 mo4 ， long2 shan1 kan1 shan1 xuan1 。
- yi4 you3 hao3 shi4 ren2 ， zui4 tie1 shou1 wan1 yan2 。
- shen2 ming2 zuo4 hai2 guan1 ， sheng1 lei4 yi3 fu4 tun1 。
- gong1 neng2 po4 zhi3 wei3 ， shi1 you3 dao4 mi2 dun1 。
- yao4 dang1 cang2 ming2 shan1 ， reng2 yi4 zuo4 jiu3 yuan2 。
- xu4 xian2 jian1 lin2 jiao3 ， bing4 xi3 wan4 gu3 yuan1 。

## 注释

## 译文

## 赏析
