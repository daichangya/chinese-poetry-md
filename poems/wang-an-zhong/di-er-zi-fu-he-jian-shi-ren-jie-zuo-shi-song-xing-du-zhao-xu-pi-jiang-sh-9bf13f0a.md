---
id: wang-an-zhong-di-er-zi-fu-he-jian-shi-ren-jie-zuo-shi-song-xing-du-zhao-xu-pi-jiang-sh-9bf13f0a
title: 第二子赴河间诗人皆作诗送行读赵壻辟疆诗为次韵
titlePinyin: di4 er4 zi3 fu4 he2 jian1 shi1 ren2 jie1 zuo4 shi1 song4 xing2 du2 zhao4 xu4 pi4 jiang1 shi1 wei4 ci4 yun4
titleSlug: di-er-zi-fu-he-jian-shi-ren-jie-zuo-shi-song-xing-du-zhao-xu-pi-jiang-sh-9bf13f0a
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 家世无人仕苕浙，送汝还为北城别。
- 河间知不去吾远，汝母犹持离袖掣。
- 中年生子今宦游，吾与汝母宜白头。
- 中山西望三舍身，诸老汝近吾何愁。
- 宫傅恩怜逮犹子，宫师雁行余五弟。
- 至今乡闾尚心化，友爱推高一门里。
- 向来寒甚草根蛩，迩来出入轩盖从。
- 富贵不愿此身独，安乐幸与诸老同。
- 门户固应多国器，汝往岂为功名会。
- 古文科斗尽五车，娱人翰墨真余事。
- 客程抢笠风卷纱，归及诸老醉榴花。
- 京华新闻勿用说，一时名士诗可夸。

## 拼音
- jia1 shi4 wu2 ren2 shi4 tiao2 zhe4 ， song4 ru3 hai2 wei4 bei3 cheng2 bie2 。
- he2 jian1 zhi1 bu2 qu4 wu2 yuan3 ， ru3 mu3 you2 chi2 li2 xiu4 che4 。
- zhong1 nian2 sheng1 zi3 jin1 huan4 you2 ， wu2 yu3 ru3 mu3 yi2 bai2 tou2 。
- zhong1 shan1 xi1 wang4 san1 she3 shen1 ， zhu1 lao3 ru3 jin4 wu2 he2 chou2 。
- gong1 fu4 en1 lian2 dai3 you2 zi3 ， gong1 shi1 yan4 xing2 yu2 wu3 di4 。
- zhi4 jin1 xiang1 lü2 shang4 xin1 hua4 ， you3 ai4 tui1 gao1 yi4 men2 li3 。
- xiang4 lai2 han2 shen4 cao3 gen1 qiong2 ， er3 lai2 chu1 ru4 xuan1 gai4 cong2 。
- fu4 gui4 bu2 yuan4 ci3 shen1 du2 ， an1 le4 xing4 yu3 zhu1 lao3 tong2 。
- men2 hu4 gu4 ying4 duo1 guo2 qi4 ， ru3 wang3 qi3 wei4 gong1 ming2 hui4 。
- gu3 wen2 ke1 dou4 jin4 wu3 che1 ， yu2 ren2 han4 mo4 zhen1 yu2 shi4 。
- ke4 cheng2 qiang3 li4 feng1 juan4 sha1 ， gui1 ji2 zhu1 lao3 zui4 liu2 hua1 。
- jing1 hua2 xin1 wen2 wu4 yong4 shuo1 ， yi4 shi2 ming2 shi4 shi1 ke3 kua1 。

## 注释

## 译文

## 赏析
