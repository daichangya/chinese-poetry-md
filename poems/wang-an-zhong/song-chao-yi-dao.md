---
id: wang-an-zhong-song-chao-yi-dao
title: 送晁以道
titlePinyin: song4 chao2 yi3 dao4
titleSlug: song-chao-yi-dao
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人才限南北，河岳日边徼。
- 异时颇自振，以远得轻笑。
- 顾我尚友心，与渠不同调。
- 吾州向虽陋，属令文元肖。
- 仙凫谢云罗，雪浪涌海峤。
- 问山如登天，翰墨相焜燿。
- 高标快目击，胜语醒耳剽。
- 永怀种秫潜，不翅憩棠召。
- 八年杖屦隔，坐睡梦嵩少。
- 何人佀严陵，寒滩理幽钓。
- 无因接孙登，半岭听清啸。
- 渐恐落流俗，中夜回光照。
- 倒海觅三珠，更复得二妙。
- 风埃邺王城，晚从折简召。
- 仓曹宾客次，玉立见孤峭。
- 神锋森挺脱，俛嘿愿还鞘。
- 至今牛斗间，宝气干两曜。
- 伯宜承华勋，仲合典书诏。
- 翩翩谁辈行，官职忽哄叫。
- 美须草未鬬，好面丧可吊。
- 斯人但寂寞，瑚琏不荐庙。
- 我尝当馈叹，吞愤类牛噍。
- 渊龙岂易扰，遽敢议处劭。
- 念昔忝闻道，锐甚冠始醮。
- 百忧荒寸田，孰与耕新烧。
- 区区冀有获，韅鞅鞭复掉。
- 端来求代公，兀守信麦漂。
- 便将涂六凿，风籁息号窍。
- 政自畏攀援，拄颊遭诟谯。
- 一官涕唾了，得失已悬料。
- 嚢中餐玉法，朝饥傥能疗。
- 纵无钱买山，解有杖荷𦰏。
- 从公问箕颍，策足事游眺。
- 共待四明归，重丐一言要。

## 拼音
- ren2 cai2 xian4 nan2 bei3 ， he2 yue4 ri4 bian1 jiao3 。
- yi4 shi2 po1 zi4 zhen4 ， yi3 yuan3 de2 qing1 xiao4 。
- gu4 wo3 shang4 you3 xin1 ， yu3 qu2 bu4 tong2 diao4 。
- wu2 zhou1 xiang4 sui1 lou4 ， shu3 ling4 wen2 yuan2 xiao4 。
- xian1 fu2 xie4 yun2 luo2 ， xue3 lang4 yong3 hai3 qiao2 。
- wen4 shan1 ru2 deng1 tian1 ， han4 mo4 xiang1 kun1 yao4 。
- gao1 biao1 kuai4 mu4 ji1 ， sheng4 yu3 xing3 er3 piao1 。
- yong3 huai2 zhong3 shu2 qian2 ， bu2 chi4 qi4 tang2 zhao4 。
- ba1 nian2 zhang4 ju4 ge2 ， zuo4 shui4 meng4 song1 shao3 。
- he2 ren2 si4 yan2 ling2 ， han2 tan1 li3 you1 diao4 。
- wu2 yin1 jie1 sun1 deng1 ， ban4 ling3 ting1 qing1 xiao4 。
- jian4 kong3 luo4 liu2 su2 ， zhong1 ye4 hui2 guang1 zhao4 。
- dao3 hai3 mi4 san1 zhu1 ， geng4 fu4 de2 er4 miao4 。
- feng1 ai1 ye4 wang2 cheng2 ， wan3 cong2 zhe2 jian3 zhao4 。
- cang1 cao2 bin1 ke4 ci4 ， yu4 li4 jian4 gu1 qiao4 。
- shen2 feng1 sen1 ting3 tuo1 ， fu3 hei1 yuan4 hai2 qiao4 。
- zhi4 jin1 niu2 dou4 jian1 ， bao3 qi4 gan1 liang3 yao4 。
- bo2 yi2 cheng2 hua2 xun1 ， zhong4 he2 dian3 shu1 zhao4 。
- pian1 pian1 shui2 bei4 xing2 ， guan1 zhi2 hu1 hong3 jiao4 。
- mei3 xu1 cao3 wei4 dou4 ， hao3 mian4 sang4 ke3 diao4 。
- si1 ren2 dan4 ji4 mo4 ， hu2 lian3 bu2 jian4 miao4 。
- wo3 chang2 dang1 kui4 tan4 ， tun1 fen4 lei4 niu2 jiao4 。
- yuan1 long2 qi3 yi4 rao3 ， ju4 gan3 yi4 chu4 shao4 。
- nian4 xi1 tian3 wen2 dao4 ， rui4 shen4 guan1 shi3 jiao4 。
- bai3 you1 huang1 cun4 tian2 ， shu2 yu3 geng1 xin1 shao1 。
- qu1 qu1 ji4 you3 huo4 ， xian3 yang1 bian1 fu4 diao4 。
- duan1 lai2 qiu2 dai4 gong1 ， wu4 shou3 xin4 mai4 piao1 。
- bian4 jiang1 tu2 liu4 zao2 ， feng1 lai4 xi1 hao4 qiao4 。
- zheng4 zi4 wei4 pan1 yuan2 ， zhu3 jia2 zao1 gou4 qiao2 。
- yi4 guan1 ti4 tuo4 le0 ， de2 shi1 yi3 xuan2 liao4 。
- nang2 zhong1 can1 yu4 fa3 ， chao2 ji1 tang3 neng2 liao2 。
- zong4 wu2 qian2 mai3 shan1 ， jie3 you3 zhang4 he2 𦰏 。
- cong2 gong1 wen4 ji1 ying3 ， ce4 zu2 shi4 you2 tiao4 。
- gong4 dai4 si4 ming2 gui1 ， zhong4 gai4 yi4 yan2 yao4 。

## 注释

## 译文

## 赏析
