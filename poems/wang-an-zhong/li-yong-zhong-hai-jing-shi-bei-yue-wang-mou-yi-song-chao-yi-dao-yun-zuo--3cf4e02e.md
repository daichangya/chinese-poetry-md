---
id: wang-an-zhong-li-yong-zhong-hai-jing-shi-bei-yue-wang-mou-yi-song-chao-yi-dao-yun-zuo--3cf4e02e
title: 李永终还京师北岳王某以送晁以道韵作诗赠行某外大父贤良裴公实为邯郸公行状契义良厚故见之篇首
titlePinyin: li3 yong3 zhong1 hai2 jing1 shi1 bei3 yue4 wang2 mou3 yi3 song4 chao2 yi3 dao4 yun4 zuo4 shi1 zeng4 xing2 mou3 wai4 da4 fu4 xian2 liang2 pei2 gong1 shi2 wei4 han2 dan1 gong1 xing2 zhuang4 qi4 yi4 liang2 hou4 gu4 jian4 zhi1 pian1 shou3
titleSlug: li-yong-zhong-hai-jing-shi-bei-yue-wang-mou-yi-song-chao-yi-dao-yun-zuo--3cf4e02e
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 外家东眷裴，典学不观徼。
- 初来接诸彦，半发士龙笑。
- 贤科两过阁，万字出戏调。
- 尽记十二题，博洽古人肖。
- 亡书问安世，多识数华峤。
- 刘蕡廷策讦，罢去终弗燿。
- 纵横五车读，未捷一律剽。
- 生涯日萧索，更甚东陵召。
- 当时邯郸公，似是洛阳少。
- 文润淮南草，诗赓苑中钓。
- 殿庐忽厌直，郡合或坐啸。
- 相从宾客老，莫逆肝胆照。
- 严诗见杜集，殆极天下妙。
- 𫛳来蒲州坐，永隔宣室召。
- 门生状董晋，寒笔信雄峭。
- 岂惭吴季札，墓剑挂遗鞘。
- 嗟予乃裴出，母贤如德耀。
- 授予其父书，勉使起应诏。
- 此文载编末，疾读快欲叫。
- 耆旧成鬼录，零落真可吊。
- 但闻康靖第，万物閟家庙。
- 子孙同蠹鱼，奇字饱咀噍。
- 始予识京掾，已叹才业劭。
- 叔兮秉周礼，庄若客位醮。
- 官闲恣讨论，灯火亲夜烧。
- 固疑言语工，未睹寸管掉。
- 高篇晚发伏，疲兵血争漂。
- 予拔中山毛，载颖从八窍。
- 携持托抱关，免以不敏谯。
- 规容曹参随，敌敢杨雄料。
- 宁忧无肉瘦，政恐俗难疗。
- 冥搜废曹务，招隐慕芸𦰏。
- 子行择所向，山水足观晀。
- 慎勿厌家鸡，造请历权要。

## 拼音
- wai4 jia1 dong1 juan4 pei2 ， dian3 xue2 bu4 guan1 jiao3 。
- chu1 lai2 jie1 zhu1 yan4 ， ban4 fa1 shi4 long2 xiao4 。
- xian2 ke1 liang3 guo4 ge2 ， wan4 zi4 chu1 xi4 tiao2 。
- jin4 ji4 shi2 er4 ti2 ， bo2 qia4 gu3 ren2 xiao4 。
- wang2 shu1 wen4 an1 shi4 ， duo1 shi2 shu4 hua2 qiao2 。
- liu2 fen2 ting2 ce4 jie2 ， ba4 qu4 zhong1 fu2 yao4 。
- zong4 heng2 wu3 che1 du2 ， wei4 jie2 yi2 lü4 piao1 。
- sheng1 ya2 ri4 xiao1 suo3 ， geng4 shen4 dong1 ling2 zhao4 。
- dang1 shi2 han2 dan1 gong1 ， si4 shi4 luo4 yang2 shao3 。
- wen2 run4 huai2 nan2 cao3 ， shi1 geng1 yuan4 zhong1 diao4 。
- dian4 lu2 hu1 yan4 zhi2 ， jun4 he2 huo4 zuo4 xiao4 。
- xiang1 cong2 bin1 ke4 lao3 ， mo4 ni4 gan1 dan3 zhao4 。
- yan2 shi1 jian4 du4 ji2 ， dai4 ji2 tian1 xia4 miao4 。
- 𫛳 lai2 pu2 zhou1 zuo4 ， yong3 ge2 xuan1 shi4 zhao4 。
- men2 sheng1 zhuang4 dong3 jin4 ， han2 bi3 xin4 xiong2 qiao4 。
- qi3 can2 wu2 ji4 zha2 ， mu4 jian4 gua4 yi2 qiao4 。
- jie1 yu3 nai3 pei2 chu1 ， mu3 xian2 ru2 de2 yao4 。
- shou4 yu3 qi2 fu4 shu1 ， mian3 shi3 qi3 ying4 zhao4 。
- ci3 wen2 zai3 bian1 mo4 ， ji2 du2 kuai4 yu4 jiao4 。
- qi2 jiu4 cheng2 gui3 lu4 ， ling2 luo4 zhen1 ke3 diao4 。
- dan4 wen2 kang1 jing4 di4 ， wan4 wu4 bi4 jia1 miao4 。
- zi3 sun1 tong2 du4 yu2 ， qi2 zi4 bao3 zui3 jiao4 。
- shi3 yu3 shi2 jing1 yuan4 ， yi3 tan4 cai2 ye4 shao4 。
- shu1 xi1 bing3 zhou1 li3 ， zhuang1 ruo4 ke4 wei4 jiao4 。
- guan1 xian2 zi4 tao3 lun4 ， deng1 huo3 qin1 ye4 shao1 。
- gu4 yi2 yan2 yu3 gong1 ， wei4 du3 cun4 guan3 diao4 。
- gao1 pian1 wan3 fa1 fu2 ， pi2 bing1 xue4 zheng1 piao1 。
- yu3 ba2 zhong1 shan1 mao2 ， zai3 ying3 cong2 ba1 qiao4 。
- xie2 chi2 tuo1 bao4 guan1 ， mian3 yi3 bu4 min3 qiao2 。
- gui1 rong2 cao2 can1 sui2 ， di2 gan3 yang2 xiong2 liao4 。
- ning2 you1 wu2 rou4 shou4 ， zheng4 kong3 su2 nan2 liao2 。
- ming2 sou1 fei4 cao2 wu4 ， zhao1 yin3 mu4 yun2 𦰏 。
- zi3 xing2 ze2 suo3 xiang4 ， shan1 shui3 zu2 guan1 tiao3 。
- shen4 wu4 yan4 jia1 ji1 ， zao4 qing3 li4 quan2 yao4 。

## 注释

## 译文

## 赏析
