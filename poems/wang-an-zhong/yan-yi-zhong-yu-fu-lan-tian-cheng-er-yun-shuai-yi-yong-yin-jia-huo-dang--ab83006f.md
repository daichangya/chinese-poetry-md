---
id: wang-an-zhong-yan-yi-zhong-yu-fu-lan-tian-cheng-er-yun-shuai-yi-yong-yin-jia-huo-dang--ab83006f
title: 颜夷仲欲赴蓝田丞而郓帅移雍姻家或当避读夷仲诗为和第二篇此次退之山石韵者
titlePinyin: yan2 yi2 zhong4 yu4 fu4 lan2 tian2 cheng2 er2 yun4 shuai4 yi2 yong1 yin1 jia1 huo4 dang1 bi4 du2 yi2 zhong4 shi1 wei4 he2 di4 er4 pian1 ci3 ci4 tui4 zhi1 shan1 shi2 yun4 zhe3
titleSlug: yan-yi-zhong-yu-fu-lan-tian-cheng-er-yun-shuai-yi-yong-yin-jia-huo-dang--ab83006f
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋虫不量翅股微，几欲唐突鹓鸾飞。
- 高梧嘶风食沆瀣，何似死鼠鸱鸢肥。
- 颜家事业更清绝，耆旧去眼知音稀。
- 贤哉鼻祖井故在，执瓢便足忘君饥。
- 一官晚悔登龙断，经岁不出关荆扉。
- 蓝田之山石韫玉，白虹千丈晴霏霏。
- 退之壁志见仿佛，二松阅世应百围。
- 丞聋未换渠莫恶，郴江仙伯容抠衣。
- 侧闻亲嫌又龃龉，漫恐髀肉摩鞍鞿。
- 戏人造物亦薄相，咄咄此士将安归。

## 拼音
- qiu1 chong2 bu4 liang2 chi4 gu3 wei1 ， ji3 yu4 tang2 tu1 yuan1 luan2 fei1 。
- gao1 wu2 si1 feng1 shi2 hang4 xie4 ， he2 si4 si3 shu3 chi1 yuan1 fei2 。
- yan2 jia1 shi4 ye4 geng4 qing1 jue2 ， qi2 jiu4 qu4 yan3 zhi1 yin1 xi1 。
- xian2 zai1 bi2 zu3 jing3 gu4 zai4 ， zhi2 piao2 bian4 zu2 wang4 jun1 ji1 。
- yi4 guan1 wan3 hui3 deng1 long2 duan4 ， jing1 sui4 bu4 chu1 guan1 jing1 fei1 。
- lan2 tian2 zhi1 shan1 shi2 yun4 yu4 ， bai2 hong2 qian1 zhang4 qing2 fei1 fei1 。
- tui4 zhi1 bi4 zhi4 jian4 fang3 fu2 ， er4 song1 yue4 shi4 ying4 bai3 wei2 。
- cheng2 long2 wei4 huan4 qu2 mo4 e4 ， chen1 jiang1 xian1 bo2 rong2 kou1 yi1 。
- ce4 wen2 qin1 xian2 you4 ju3 yu3 ， man4 kong3 bi4 rou4 mo2 an1 ji1 。
- xi4 ren2 zao4 wu4 yi4 bao2 xiang1 ， duo1 duo1 ci3 shi4 jiang1 an1 gui1 。

## 注释

## 译文

## 赏析
