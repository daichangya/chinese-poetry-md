---
id: wang-an-zhong-hu-shan-ji-you
title: 湖山纪游
titlePinyin: hu2 shan1 ji4 you2
titleSlug: hu-shan-ji-you
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴山东南秀，葱郁盘帝城。
- 西湖据其趾，御气通波心。
- 余膏被草木，蔚眼皆欣荣。
- 今晨天宇穆，惠风汛初晴。
- 春色正妍妙，放怀共扬舲。
- 中流入汗漫，旷阔无埃氛。
- 湖光挟山绿，倒射玻瓈青。
- 丝竹响空翠，楼观森峥嵘。
- 献酬杂歌啸，烂漫纷醉醒。
- 取乐固莫并，兴怀一何深。
- 缅惟昔三贤，精爽日以沉。
- 但余画象在，尚想鸣佩襟。
- 希古秉微尚，崇雅摅恬情。
- 羌予翳蓬藋，无复企组缨。
- 澹泊自有得，荣华非所欣。
- 舍舟纵散策，逸兴生崚嶒。
- 白云引遐眺，碧岫延深登。
- 幽期浩无涯，忽到静者门。
- 长松有令姿，流水无俗声。
- 绝磴猿可呼，出谷莺始鸣。
- 乃知物外境，兹象本不惊。
- 逝耶初无将，至耶亦无迎。
- 便将谢尘鞅，兹焉支颓龄。
- 山鸦接晚翅，落日催行幐。
- 归欤赋新篇，聊复记吾曾。

## 拼音
- wu2 shan1 dong1 nan2 xiu4 ， cong1 yu4 pan2 di4 cheng2 。
- xi1 hu2 ju4 qi2 zhi3 ， yu4 qi4 tong1 bo1 xin1 。
- yu2 gao1 bei4 cao3 mu4 ， wei4 yan3 jie1 xin1 rong2 。
- jin1 chen2 tian1 yu3 mu4 ， hui4 feng1 xun4 chu1 qing2 。
- chun1 se4 zheng4 yan2 miao4 ， fang4 huai2 gong4 yang2 ling2 。
- zhong1 liu2 ru4 han4 man4 ， kuang4 kuo4 wu2 ai1 fen1 。
- hu2 guang1 xie2 shan1 lü4 ， dao3 she4 bo1 li2 qing1 。
- si1 zhu2 xiang3 kong1 cui4 ， lou2 guan1 sen1 zheng1 rong2 。
- xian4 chou2 za2 ge1 xiao4 ， lan4 man4 fen1 zui4 xing3 。
- qu3 le4 gu4 mo4 bing4 ， xing1 huai2 yi4 he2 shen1 。
- mian3 wei2 xi1 san1 xian2 ， jing1 shuang3 ri4 yi3 chen2 。
- dan4 yu2 hua4 xiang4 zai4 ， shang4 xiang3 ming2 pei4 jin1 。
- xi1 gu3 bing3 wei1 shang4 ， chong2 ya3 shu1 tian2 qing2 。
- qiang1 yu3 yi4 peng2 diao4 ， wu2 fu4 qi3 zu3 ying1 。
- dan4 bo2 zi4 you3 de2 ， rong2 hua2 fei1 suo3 xin1 。
- she4 zhou1 zong4 san4 ce4 ， yi4 xing1 sheng1 ling2 ceng2 。
- bai2 yun2 yin3 xia2 tiao4 ， bi4 xiu4 yan2 shen1 deng1 。
- you1 qi1 hao4 wu2 ya2 ， hu1 dao4 jing4 zhe3 men2 。
- chang2 song1 you3 ling4 zi1 ， liu2 shui3 wu2 su2 sheng1 。
- jue2 deng4 yuan2 ke3 hu1 ， chu1 gu3 ying1 shi3 ming2 。
- nai3 zhi1 wu4 wai4 jing4 ， zi1 xiang4 ben3 bu4 jing1 。
- shi4 ye1 chu1 wu2 jiang1 ， zhi4 ye1 yi4 wu2 ying2 。
- bian4 jiang1 xie4 chen2 yang1 ， zi1 yan1 zhi1 tui2 ling2 。
- shan1 ya1 jie1 wan3 chi4 ， luo4 ri4 cui1 xing2 teng2 。
- gui1 yu2 fu4 xin1 pian1 ， liao2 fu4 ji4 wu2 ceng2 。

## 注释

## 译文

## 赏析
