---
id: wang-an-zhong-wang-fa-hua-shan-huai-ci-shang-ren
title: 望法华山怀慈上人
titlePinyin: wang4 fa3 hua4 shan1 huai2 ci2 shang4 ren2
titleSlug: wang-fa-hua-shan-huai-ci-shang-ren
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我无适俗姿，发兴在林嶂。
- 前身一义堕，好山输百丈。
- 永怀住山人，败毳裹龙象。
- 频驱尘外轸，径抵云雨上。
- 道人初怪问，斗绝何从访。
- 师居不难寻，天壁愕异状。
- 风烟自萧散，草木更森长。
- 道人聊复尔，仁者作是想。
- 重来傍岑翳，眼净人亦王。
- 虎谿虽不过，鹫岭聊得望。
- 遥知师冁然，跛跛又安往。

## 拼音
- wo3 wu2 shi4 su2 zi1 ， fa1 xing1 zai4 lin2 zhang4 。
- qian2 shen1 yi2 yi4 duo4 ， hao3 shan1 shu1 bai3 zhang4 。
- yong3 huai2 zhu4 shan1 ren2 ， bai4 cui4 guo3 long2 xiang4 。
- pin2 qu1 chen2 wai4 zhen3 ， jing4 di3 yun2 yu3 shang4 。
- dao4 ren2 chu1 guai4 wen4 ， dou4 jue2 he2 cong2 fang3 。
- shi1 ju1 bu4 nan2 xun2 ， tian1 bi4 e4 yi4 zhuang4 。
- feng1 yan1 zi4 xiao1 san4 ， cao3 mu4 geng4 sen1 chang2 。
- dao4 ren2 liao2 fu4 er3 ， ren2 zhe3 zuo4 shi4 xiang3 。
- chong2 lai2 bang4 cen2 yi4 ， yan3 jing4 ren2 yi4 wang2 。
- hu3 xi1 sui1 bu2 guo4 ， jiu4 ling3 liao2 de2 wang4 。
- yao2 zhi1 shi1 chan3 ran2 ， bo3 bo3 you4 an1 wang3 。

## 注释

## 译文

## 赏析
