---
id: wang-an-zhong-guo-an-ping-xiao-ji
title: 过安平小集
titlePinyin: guo4 an1 ping2 xiao3 ji2
titleSlug: guo-an-ping-xiao-ji
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 王鲔未荐春，永叹念河曲。
- 游子怀故乡，书剑就装束。
- 横流一苇航，归日三秋促。
- 属骖饶阳道，解鞅获馆谷。
- 鸣乌尾毕逋，喜信乱城角。
- 邑中二三子，彼美温如玉。
- 行李往来者，东道礼尤笃。
- 一尊相劳苦，桃瓜间红绿。
- 深严布金地，良可避蒸溽。
- 呼龙劝客留，雨声裂华屋。
- 诸公气吐虹，不鄙余录录。
- 号呶叫博卢，露跣围弈局。
- 漫郎本何者，蒿蓬倚松竹。
- 更不效天随，凄其茹杞菊。

## 拼音
- wang2 wei3 wei4 jian4 chun1 ， yong3 tan4 nian4 he2 qu3 。
- you2 zi3 huai2 gu4 xiang1 ， shu1 jian4 jiu4 zhuang1 shu4 。
- heng2 liu2 yi4 wei3 hang2 ， gui1 ri4 san1 qiu1 cu4 。
- shu3 can1 rao2 yang2 dao4 ， jie3 yang1 huo4 guan3 gu3 。
- ming2 wu1 wei3 bi4 bu1 ， xi3 xin4 luan4 cheng2 jiao3 。
- yi4 zhong1 er4 san1 zi3 ， bi3 mei3 wen1 ru2 yu4 。
- xing2 li0 wang3 lai2 zhe3 ， dong1 dao4 li3 you2 du3 。
- yi4 zun1 xiang1 lao2 ku3 ， tao2 gua1 jian1 hong2 lü4 。
- shen1 yan2 bu4 jin1 di4 ， liang2 ke3 bi4 zheng1 ru4 。
- hu1 long2 quan4 ke4 liu2 ， yu3 sheng1 lie4 hua2 wu1 。
- zhu1 gong1 qi4 tu3 hong2 ， bu4 bi3 yu2 lu4 lu4 。
- hao4 nao2 jiao4 bo2 lu2 ， lu4 xian3 wei2 yi4 ju2 。
- man4 lang2 ben3 he2 zhe3 ， hao1 peng2 yi3 song1 zhu2 。
- geng4 bu2 xiao4 tian1 sui2 ， qi1 qi2 ru2 qi3 ju2 。

## 注释

## 译文

## 赏析
