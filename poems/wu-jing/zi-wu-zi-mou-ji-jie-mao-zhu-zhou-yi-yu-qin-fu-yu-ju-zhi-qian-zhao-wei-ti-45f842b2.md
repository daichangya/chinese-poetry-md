---
id: wu-jing-zi-wu-zi-mou-ji-jie-mao-zhu-zhou-yi-yu-qin-fu-yu-ju-zhi-qian-zhao-wei-ti-45f842b2
title: 子吴子某既结茆竹洲以娱亲复于居之前沼为亭以朝爽名之盖亭西面于晨兴看山为宜
titlePinyin: zi3 wu2 zi3 mou3 ji4 jie2 mao2 zhu2 zhou1 yi3 yu2 qin1 fu4 yu2 ju1 zhi1 qian2 zhao3 wei4 ting2 yi3 chao2 shuang3 ming2 zhi1 gai4 ting2 xi1 mian4 yu2 chen2 xing1 kan4 shan1 wei4 yi2
titleSlug: zi-wu-zi-mou-ji-jie-mao-zhu-zhou-yi-yu-qin-fu-yu-ju-zhi-qian-zhao-wei-ti-45f842b2
author: 吴儆
authorPinyin: wu2 jing3
authorSlug: wu-jing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 抱瓮自灌园，胜游贵人门。
- 有口自酌酒，胜与俗人言。
- 园中多蔓草，晨夕费锄芟。
- 遇夜或风雨，安得久盘旋。
- 村酒不常有，有亦多苦酸。
- 而况醉中语，缪误人所嫌。
- 不如饱吃饭，清风北窗眠。
- 眠多则无觉，梦境仍多端。
- 惟有古断简，言行皆圣贤。
- 读之未竟篇，眵昏如梦间。
- 读竟亦何为，聚讼徒喧烦。
- 厌烦以静胜，又类枯木禅。
- 揠苗不耘苗，亡羊两茫然。
- 何如池上亭，虚旷可看山。
- 山色日夕佳，晨兴夜气还。
- 宴坐日过午，清阴犹未迁。
- 西山倦拄颊，南山兴悠然。
- 晚山虽好不遮日，谁能触热望长安。

## 拼音
- bao4 weng4 zi4 guan4 yuan2 ， sheng4 you2 gui4 ren2 men2 。
- you3 kou3 zi4 zhuo2 jiu3 ， sheng4 yu3 su2 ren2 yan2 。
- yuan2 zhong1 duo1 man4 cao3 ， chen2 xi1 fei4 chu2 shan1 。
- yu4 ye4 huo4 feng1 yu3 ， an1 de2 jiu3 pan2 xuan2 。
- cun1 jiu3 bu4 chang2 you3 ， you3 yi4 duo1 ku3 suan1 。
- er2 kuang4 zui4 zhong1 yu3 ， miu4 wu4 ren2 suo3 xian2 。
- bu4 ru2 bao3 chi1 fan4 ， qing1 feng1 bei3 chuang1 mian2 。
- mian2 duo1 ze2 wu2 jue2 ， meng4 jing4 reng2 duo1 duan1 。
- wei2 you3 gu3 duan4 jian3 ， yan2 xing2 jie1 sheng4 xian2 。
- du2 zhi1 wei4 jing4 pian1 ， chi1 hun1 ru2 meng4 jian1 。
- du2 jing4 yi4 he2 wei4 ， ju4 song4 tu2 xuan1 fan2 。
- yan4 fan2 yi3 jing4 sheng4 ， you4 lei4 ku1 mu4 chan2 。
- ya4 miao2 bu4 yun2 miao2 ， wang2 yang2 liang3 mang2 ran2 。
- he2 ru2 chi2 shang4 ting2 ， xu1 kuang4 ke3 kan4 shan1 。
- shan1 se4 ri4 xi1 jia1 ， chen2 xing1 ye4 qi4 hai2 。
- yan4 zuo4 ri4 guo4 wu3 ， qing1 yin1 you2 wei4 qian1 。
- xi1 shan1 juan4 zhu3 jia2 ， nan2 shan1 xing1 you1 ran2 。
- wan3 shan1 sui1 hao3 bu4 zhe1 ri4 ， shui2 neng2 chu4 re4 wang4 chang2 an1 。

## 注释

## 译文

## 赏析
