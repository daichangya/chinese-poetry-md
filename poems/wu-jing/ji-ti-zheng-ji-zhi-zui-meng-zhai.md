---
id: wu-jing-ji-ti-zheng-ji-zhi-zui-meng-zhai
title: 寄题郑集之醉梦斋
titlePinyin: ji4 ti2 zheng4 ji2 zhi1 zui4 meng4 zhai1
titleSlug: ji-ti-zheng-ji-zhi-zui-meng-zhai
author: 吴儆
authorPinyin: wu2 jing3
authorSlug: wu-jing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 利欲醺人心，浓如饮醇酎。
- 沉湎死不休，宁论千日久。
- 岂知糟邱中，醒狂亦时有。
- 天地育万汇，亦各赋匹偶。
- 人情岂相远，好恶随妍丑。
- 集之年方壮，濯濯春月柳。
- 性独与人殊，无妇奉箕箒。
- 丈室夸醉梦，作诗诏朋友。
- 古来醉梦人，亡羊孰先后。
- 寒儒醉糟粕，酸涩宁可口。
- 庄生梦蝴蝶，幻境徒纷纠。
- 富贵得志士，列屋罗螓首。
- 象床粲锦幄，疎绮深朱牖。
- 酣寝唤不醒，鼻息春雷吼。
- 梅花霜雪姿，纸帐蔬荀臭。
- 问君有何好，甘作老鳏叟。
- 穷状徒累累，鸯债长负负。
- 犹如荷旃人，难论纯绵厚。
- 但问雪煎茶，何如羊羔酒。

## 拼音
- li4 yu4 xun1 ren2 xin1 ， nong2 ru2 yin3 chun2 zhou4 。
- chen2 mian3 si3 bu4 xiu1 ， ning2 lun4 qian1 ri4 jiu3 。
- qi3 zhi1 zao1 qiu1 zhong1 ， xing3 kuang2 yi4 shi2 you3 。
- tian1 di4 yu4 wan4 hui4 ， yi4 ge4 fu4 pi3 ou3 。
- ren2 qing2 qi3 xiang1 yuan3 ， hao4 wu4 sui2 yan2 chou3 。
- ji2 zhi1 nian2 fang1 zhuang4 ， zhuo2 zhuo2 chun1 yue4 liu3 。
- xing4 du2 yu3 ren2 shu1 ， wu2 fu4 feng4 ji1 zhou3 。
- zhang4 shi4 kua1 zui4 meng4 ， zuo4 shi1 zhao4 peng2 you3 。
- gu3 lai2 zui4 meng4 ren2 ， wang2 yang2 shu2 xian1 hou4 。
- han2 ru2 zui4 zao1 po4 ， suan1 se4 ning4 ke3 kou3 。
- zhuang1 sheng1 meng4 hu2 die2 ， huan4 jing4 tu2 fen1 jiu1 。
- fu4 gui4 de2 zhi4 shi4 ， lie4 wu1 luo2 qin2 shou3 。
- xiang4 chuang2 can4 jin3 wo4 ， shu1 qi3 shen1 zhu1 you3 。
- han1 qin3 huan4 bu4 xing3 ， bi2 xi1 chun1 lei2 hou3 。
- mei2 hua1 shuang1 xue3 zi1 ， zhi3 zhang4 shu1 xun2 chou4 。
- wen4 jun1 you3 he2 hao3 ， gan1 zuo4 lao3 guan1 sou3 。
- qiong2 zhuang4 tu2 lei4 lei4 ， yang1 zhai4 chang2 fu4 fu4 。
- you2 ru2 he2 zhan1 ren2 ， nan2 lun4 chun2 mian2 hou4 。
- dan4 wen4 xue3 jian1 cha2 ， he2 ru2 yang2 gao1 jiu3 。

## 注释

## 译文

## 赏析
