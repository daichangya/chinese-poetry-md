---
id: wu-jing-su-shen-tan-hong-shi-zui-jing-tang
title: 宿神潭洪氏醉经堂
titlePinyin: su4 shen2 tan2 hong2 shi4 zui4 jing1 tang2
titleSlug: su-shen-tan-hong-shi-zui-jing-tang
author: 吴儆
authorPinyin: wu2 jing3
authorSlug: wu-jing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久客急归程，风雨事驰骛。
- 黄流鸣涧壑，余波或被路。
- 堆埼珠联属，石径齿龃龉。
- 篮舆惴危登，杖策阻深度。
- 行行忽平岗，神潭渺东注。
- 徒旅鸠后先，烟火休薄暮。
- 主人延客入，丈室千卷聚。
- 醉经揭佳名，巨轴舒新句。
- 我亦旧高阳，糟粕尝已屡。
- 人言薄滋味，舌根恐未具。
- 君但中圣贤，当自知佳处。

## 拼音
- jiu3 ke4 ji2 gui1 cheng2 ， feng1 yu3 shi4 chi2 wu4 。
- huang2 liu2 ming2 jian4 he4 ， yu2 bo1 huo4 bei4 lu4 。
- dui1 qi2 zhu1 lian2 shu3 ， shi2 jing4 chi3 ju3 yu3 。
- lan2 yu2 zhui4 wei1 deng1 ， zhang4 ce4 zu3 shen1 du4 。
- xing2 xing2 hu1 ping2 gang3 ， shen2 tan2 miao3 dong1 zhu4 。
- tu2 lü3 jiu1 hou4 xian1 ， yan1 huo3 xiu1 bo2 mu4 。
- zhu3 ren2 yan2 ke4 ru4 ， zhang4 shi4 qian1 juan4 ju4 。
- zui4 jing1 jie1 jia1 ming2 ， ju4 zhou2 shu1 xin1 ju4 。
- wo3 yi4 jiu4 gao1 yang2 ， zao1 po4 chang2 yi3 lü3 。
- ren2 yan2 bao2 zi1 wei4 ， she2 gen1 kong3 wei4 ju4 。
- jun1 dan4 zhong1 sheng4 xian2 ， dang1 zi4 zhi1 jia1 chu4 。

## 注释

## 译文

## 赏析
