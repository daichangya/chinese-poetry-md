---
id: wu-jing-he-sun-xian-sheng-yan-ji-di-hua-tang-shi-yun
title: 和孙先生彦及棣华堂诗韵
titlePinyin: he2 sun1 xian1 sheng1 yan4 ji2 di4 hua2 tang2 shi1 yun4
titleSlug: he-sun-xian-sheng-yan-ji-di-hua-tang-shi-yun
author: 吴儆
authorPinyin: wu2 jing3
authorSlug: wu-jing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大雅久不作，声色淫郑紫。
- 古来非一秦，焚厄故如此。
- 西都盛经学，聚讼自兹始。
- 建安委道真，典午事玄理。
- 锦縠蔚云雾，组𬘓亦信美。
- 后生不著眼，千古空信耳。
- 诵习号纯儒，旷达称高士。
- 有如富贤贾，多藏不能使。
- 又如病酒狂，沉酣糟粕旨。
- 源流日以远，循袭不为耻。
- 先生秉大雅，江东今夫子。
- 持身不夷惠，漫仕无愠喜。
- 学术心自得，筌蹄视经史。
- 兰舟翼桂楫，巨川端可涘。
- 我家世从公，公欲出泥滓。
- 愚不堪世用，非人不我以。
- 破屋荫蓬根，春荠老墙址。
- 寂寞谁肯顾，公独不我鄙。
- 遗之珠玉篇，谆谆说友弟。
- 直欲障颓波，肯与为茅靡。
- 观公用意处，可与召穆比。
- 弟兄吾手足，父母吾怙恃。
- 尽此菽水欢，还胜有酒醑。
- 古来愿为兄，日月不可弭。
- 圣贤师百世，河海润千里。
- 公如大医王，一世膏肓起。

## 拼音
- da4 ya3 jiu3 bu2 zuo4 ， sheng1 se4 yin2 zheng4 zi3 。
- gu3 lai2 fei1 yi4 qin2 ， fen2 e4 gu4 ru2 ci3 。
- xi1 dou1 sheng4 jing1 xue2 ， ju4 song4 zi4 zi1 shi3 。
- jian4 an1 wei3 dao4 zhen1 ， dian3 wu3 shi4 xuan2 li3 。
- jin3 hu2 wei4 yun2 wu4 ， zu3 xun2 yi4 xin4 mei3 。
- hou4 sheng1 bu2 zhu4 yan3 ， qian1 gu3 kong1 xin4 er3 。
- song4 xi2 hao4 chun2 ru2 ， kuang4 da2 cheng1 gao1 shi4 。
- you3 ru2 fu4 xian2 jia3 ， duo1 cang2 bu4 neng2 shi3 。
- you4 ru2 bing4 jiu3 kuang2 ， chen2 han1 zao1 po4 zhi3 。
- yuan2 liu2 ri4 yi3 yuan3 ， xun2 xi2 bu2 wei4 chi3 。
- xian1 sheng1 bing3 da4 ya3 ， jiang1 dong1 jin1 fu1 zi3 。
- chi2 shen1 bu4 yi2 hui4 ， man4 shi4 wu2 yun4 xi3 。
- xue2 shu4 xin1 zi4 de2 ， quan2 ti2 shi4 jing1 shi3 。
- lan2 zhou1 yi4 gui4 ji2 ， ju4 chuan1 duan1 ke3 si4 。
- wo3 jia1 shi4 cong2 gong1 ， gong1 yu4 chu1 ni2 zi3 。
- yu2 bu4 kan1 shi4 yong4 ， fei1 ren2 bu4 wo3 yi3 。
- po4 wu1 yin4 peng2 gen1 ， chun1 qi2 lao3 qiang2 zhi3 。
- ji4 mo4 shui2 ken3 gu4 ， gong1 du2 bu4 wo3 bi3 。
- yi2 zhi1 zhu1 yu4 pian1 ， zhun1 zhun1 shuo1 you3 di4 。
- zhi2 yu4 zhang4 tui2 bo1 ， ken3 yu3 wei4 mao2 mi2 。
- guan1 gong1 yong4 yi4 chu4 ， ke3 yu3 zhao4 mu4 bi3 。
- di4 xiong0 wu2 shou3 zu2 ， fu4 mu3 wu2 hu4 shi4 。
- jin4 ci3 shu1 shui3 huan1 ， hai2 sheng4 you3 jiu3 xu3 。
- gu3 lai2 yuan4 wei4 xiong1 ， ri4 yue4 bu4 ke3 mi3 。
- sheng4 xian2 shi1 bai3 shi4 ， he2 hai3 run4 qian1 li3 。
- gong1 ru2 da4 yi1 wang2 ， yi2 shi4 gao1 huang1 qi3 。

## 注释

## 译文

## 赏析
