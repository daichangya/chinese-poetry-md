---
id: wu-jing-he-tang-mi-xiao-jian-yi-chang-pian
title: 和唐秘校见贻长篇
titlePinyin: he2 tang2 mi4 xiao4 jian4 yi2 chang2 pian1
titleSlug: he-tang-mi-xiao-jian-yi-chang-pian
author: 吴儆
authorPinyin: wu2 jing3
authorSlug: wu-jing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君才离奇卧壑松，力回万牛匠非哲。
- 我如坎井可窥底，短绠未汲固自竭。
- 饥寒驱置簿领中，巧匠旁观指濡血。
- 逢人首下尻益高，敢遇督邮腰不折。
- 憧憧往来穷朝昏，负负江湖弄风月。
- 邑虽陋室无佳士，稍输城府开私谒。
- 平生闻人说项斯，秀句秋江更清澈。
- 鼯径经雨忽蛩然，倾囷倒廪不我屑。
- 渥洼汗血绝后殿，天球河图合前列。
- 要知冷煖须自知，舐蜜中边不容说。
- 痴儿徒痴不了事，相留汤餠未暇设。
- 如今岂止倾盖旧，向者固已闻风说。
- 命之穷达有宿分，男儿功名在晚节。
- 未应种豆趣南山，试一上书干北阙。
- 君不见少陵流落老更穷，长叹自比稷与契。

## 拼音
- jun1 cai2 li2 qi2 wo4 he4 song1 ， li4 hui2 wan4 niu2 jiang4 fei1 zhe2 。
- wo3 ru2 kan3 jing3 ke3 kui1 di3 ， duan3 geng3 wei4 ji2 gu4 zi4 jie2 。
- ji1 han2 qu1 zhi4 bo2 ling3 zhong1 ， qiao3 jiang4 pang2 guan1 zhi3 ru2 xue4 。
- feng2 ren2 shou3 xia4 kao1 yi4 gao1 ， gan3 yu4 du1 you2 yao1 bu4 zhe2 。
- chong1 chong1 wang3 lai2 qiong2 chao2 hun1 ， fu4 fu4 jiang1 hu2 nong4 feng1 yue4 。
- yi4 sui1 lou4 shi4 wu2 jia1 shi4 ， shao1 shu1 cheng2 fu3 kai1 si1 ye4 。
- ping2 sheng1 wen2 ren2 shuo1 xiang4 si1 ， xiu4 ju4 qiu1 jiang1 geng4 qing1 che4 。
- wu2 jing4 jing1 yu3 hu1 qiong2 ran2 ， qing1 qun1 dao3 lin3 bu4 wo3 xie4 。
- wo4 wa1 han4 xue4 jue2 hou4 dian4 ， tian1 qiu2 he2 tu2 he2 qian2 lie4 。
- yao4 zhi1 leng3 xuan1 xu1 zi4 zhi1 ， shi4 mi4 zhong1 bian1 bu4 rong2 shuo1 。
- chi1 er2 tu2 chi1 bu4 liao3 shi4 ， xiang1 liu2 tang1 bing3 wei4 xia2 she4 。
- ru2 jin1 qi3 zhi3 qing1 gai4 jiu4 ， xiang4 zhe3 gu4 yi3 wen2 feng1 shuo1 。
- ming4 zhi1 qiong2 da2 you3 su4 fen1 ， nan2 er2 gong1 ming2 zai4 wan3 jie2 。
- wei4 ying4 zhong4 dou4 qu4 nan2 shan1 ， shi4 yi2 shang4 shu1 gan1 bei3 que1 。
- jun1 bu2 jian4 shao3 ling2 liu2 luo4 lao3 geng4 qiong2 ， chang2 tan4 zi4 bi3 ji4 yu3 qi4 。

## 注释

## 译文

## 赏析
