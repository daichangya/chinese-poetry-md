---
id: wu-jing-wang-shu-geng-jian-fang-bu-shu-ri-bie-qu-e-yu-wei-zeng-jian-jian-zi-yong-f654067c
title: 汪叔耕见访不数日别去恶语为赠兼简子用子美二友
titlePinyin: wang1 shu1 geng1 jian4 fang3 bu2 shu4 ri4 bie2 qu4 e4 yu3 wei4 zeng4 jian1 jian3 zi3 yong4 zi3 mei3 er4 you3
titleSlug: wang-shu-geng-jian-fang-bu-shu-ri-bie-qu-e-yu-wei-zeng-jian-jian-zi-yong-f654067c
author: 吴儆
authorPinyin: wu2 jing3
authorSlug: wu-jing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 负衅得老穷，扫轨事幽屏。
- 跫然罗雀门，有客颀而整。
- 悲欢十年别，樽酒清夜永。
- 妙句时惊人，盈轴肯倾廪。
- 三日语未休，霜寒梦归省。
- 临流分别袂，波光照孤影。
- 重念吾故人，雪屋清灯冷。
- 刘子抱遗经，深井汲修绠。
- 曹子中庸学，天理穷性命。
- 老骥鼓不作，搴旗望公等。
- 天晴风日佳，何时过鼪径。
- 石鼎燃豆萁，冰葅煮汤餠。

## 拼音
- fu4 xin4 de2 lao3 qiong2 ， sao3 gui3 shi4 you1 ping2 。
- qiong2 ran2 luo2 que4 men2 ， you3 ke4 qi2 er2 zheng3 。
- bei1 huan1 shi2 nian2 bie2 ， zun1 jiu3 qing1 ye4 yong3 。
- miao4 ju4 shi2 jing1 ren2 ， ying2 zhou2 ken3 qing1 lin3 。
- san1 ri4 yu3 wei4 xiu1 ， shuang1 han2 meng4 gui1 sheng3 。
- lin2 liu2 fen1 bie2 mei4 ， bo1 guang1 zhao4 gu1 ying3 。
- zhong4 nian4 wu2 gu4 ren2 ， xue3 wu1 qing1 deng1 leng3 。
- liu2 zi3 bao4 yi2 jing1 ， shen1 jing3 ji2 xiu1 geng3 。
- cao2 zi3 zhong1 yong1 xue2 ， tian1 li3 qiong2 xing4 ming4 。
- lao3 ji4 gu3 bu2 zuo4 ， qian1 qi2 wang4 gong1 deng3 。
- tian1 qing2 feng1 ri4 jia1 ， he2 shi2 guo4 sheng1 jing4 。
- shi2 ding3 ran2 dou4 qi2 ， bing1 zu1 zhu3 tang1 bing3 。

## 注释

## 译文

## 赏析
