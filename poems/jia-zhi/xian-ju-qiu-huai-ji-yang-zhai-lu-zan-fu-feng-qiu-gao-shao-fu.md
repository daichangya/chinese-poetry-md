---
id: jia-zhi-xian-ju-qiu-huai-ji-yang-zhai-lu-zan-fu-feng-qiu-gao-shao-fu
title: 闲居秋怀，寄阳翟陆赞府、封丘高少府
titlePinyin: xian2 ju1 qiu1 huai2 ， ji4 yang2 zhai2 lu4 zan4 fu3 、 feng1 qiu1 gao1 shao4 fu3
titleSlug: xian-ju-qiu-huai-ji-yang-zhai-lu-zan-fu-feng-qiu-gao-shao-fu
author: 贾至
authorPinyin: jia3 zhi4
authorSlug: jia-zhi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 今日霖雨霁，飒然高馆凉。秋风吹二毛，烈士加慨慷。
- 忆昔皇运初，众宾俱龙骧。解巾佐幕府，脱剑升明堂。
- 郁郁被庆云，昭昭翼太阳。鲸鱼纵大壑，𬸚𬸦鸣高冈。
- 信矣草创时，泰阶速贤良。一言顿遭逢，片善蒙恩光。
- 我生属圣明，感激窃自强。崎岖郡邑权，连骞翰墨场。
- 天朝富英髦，多士如珪璋。盛才溢下位，蹇步徒倡狂。
- 闭门对群书，几案在我旁。枕席相远游，聊欲浮沧浪。
- 八月白露降，玄蝉号枯桑。舣舟临清川，迢递愁思长。
- 我有同怀友，各在天一方。离披不相见，浩荡隔两乡。
- 平生霞外期，宿昔共行藏。岂无蓬莱树，岁晏空苍苍。

## 拼音
- jin1 ri4 lin2 yu3 ji4 ， sa4 ran2 gao1 guan3 liang2 。 qiu1 feng1 chui1 er4 mao2 ， lie4 shi4 jia1 kai3 kang1 。
- yi4 xi1 huang2 yun4 chu1 ， zhong4 bin1 ju4 long2 xiang1 。 jie3 jin1 zuo3 mu4 fu3 ， tuo1 jian4 sheng1 ming2 tang2 。
- yu4 yu4 bei4 qing4 yun2 ， zhao1 zhao1 yi4 tai4 yang2 。 jing1 yu2 zong4 da4 he4 ， yue4 zhuo2 ming2 gao1 gang1 。
- xin4 yi3 cao3 chuang4 shi2 ， tai4 jie1 su4 xian2 liang2 。 yi4 yan2 dun4 zao1 feng2 ， pian4 shan4 meng2 en1 guang1 。
- wo3 sheng1 shu3 sheng4 ming2 ， gan3 ji1 qie4 zi4 qiang2 。 qi2 qu1 jun4 yi4 quan2 ， lian2 qian1 han4 mo4 chang3 。
- tian1 chao2 fu4 ying1 mao2 ， duo1 shi4 ru2 gui1 zhang1 。 sheng4 cai2 yi4 xia4 wei4 ， jian3 bu4 tu2 chang4 kuang2 。
- bi4 men2 dui4 qun2 shu1 ， ji1 an4 zai4 wo3 pang2 。 zhen3 xi2 xiang1 yuan3 you2 ， liao2 yu4 fu2 cang1 lang4 。
- ba1 yue4 bai2 lu4 jiang4 ， xuan2 chan2 hao4 ku1 sang1 。 yi3 zhou1 lin2 qing1 chuan1 ， tiao2 di4 chou2 si1 chang2 。
- wo3 you3 tong2 huai2 you3 ， ge4 zai4 tian1 yi4 fang1 。 li2 pi1 bu4 xiang1 jian4 ， hao4 dang4 ge2 liang3 xiang1 。
- ping2 sheng1 xia2 wai4 qi1 ， su4 xi1 gong4 xing2 cang2 。 qi3 wu2 peng2 lai2 shu4 ， sui4 yan4 kong1 cang1 cang1 。

## 注释

## 译文

## 赏析
