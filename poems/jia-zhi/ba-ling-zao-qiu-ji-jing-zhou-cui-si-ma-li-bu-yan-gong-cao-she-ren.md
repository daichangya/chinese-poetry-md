---
id: jia-zhi-ba-ling-zao-qiu-ji-jing-zhou-cui-si-ma-li-bu-yan-gong-cao-she-ren
title: 巴陵早秋，寄荆州崔司马、吏部阎功曹舍人
titlePinyin: ba1 ling2 zao3 qiu1 ， ji4 jing1 zhou1 cui1 si1 ma3 、 li4 bu4 yan2 gong1 cao2 she4 ren2
titleSlug: ba-ling-zao-qiu-ji-jing-zhou-cui-si-ma-li-bu-yan-gong-cao-she-ren
author: 贾至
authorPinyin: jia3 zhi4
authorSlug: jia-zhi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 谪居潇湘渚，再见洞庭秋。极目连江汉，西南浸斗牛。
- 滔滔荡云梦，澹澹摇巴丘。旷如临渤澥，窅疑造瀛洲。
- 君山丽中波，苍翠长夜浮。帝子去永久，楚词尚悲秋。
- 我同长沙行，时事加百忧。登高望旧国，胡马满东周。
- 宛叶遍蓬蒿，樊邓无良畴。独攀青枫树，泪洒沧江流。
- 故人西掖寮，同扈岐阳搜。差池尽三黜，蹭蹬各南州。
- 相去虽地接，不得从之游。耿耿云阳台，迢迢王粲楼。
- 跂予暮霞里，谁谓无轻舟。

## 拼音
- zhe2 ju1 xiao1 xiang1 zhu3 ， zai4 jian4 dong4 ting2 qiu1 。 ji2 mu4 lian2 jiang1 han4 ， xi1 nan2 jin4 dou4 niu2 。
- tao1 tao1 dang4 yun2 meng4 ， dan4 dan4 yao2 ba1 qiu1 。 kuang4 ru2 lin2 bo2 xie4 ， yao3 yi2 zao4 ying2 zhou1 。
- jun1 shan1 li4 zhong1 bo1 ， cang1 cui4 chang2 ye4 fu2 。 di4 zi3 qu4 yong3 jiu3 ， chu3 ci2 shang4 bei1 qiu1 。
- wo3 tong2 chang2 sha1 xing2 ， shi2 shi4 jia1 bai3 you1 。 deng1 gao1 wang4 jiu4 guo2 ， hu2 ma3 man3 dong1 zhou1 。
- wan3 ye4 bian4 peng2 hao1 ， fan2 deng4 wu2 liang2 chou2 。 du2 pan1 qing1 feng1 shu4 ， lei4 sa3 cang1 jiang1 liu2 。
- gu4 ren2 xi1 ye4 liao2 ， tong2 hu4 qi2 yang2 sou1 。 cha1 chi2 jin4 san1 chu4 ， ceng4 deng1 ge4 nan2 zhou1 。
- xiang1 qu4 sui1 di4 jie1 ， bu4 de2 cong2 zhi1 you2 。 geng3 geng3 yun2 yang2 tai2 ， tiao2 tiao2 wang2 can4 lou2 。
- qi2 yu3 mu4 xia2 li3 ， shui2 wei4 wu2 qing1 zhou1 。

## 注释

## 译文

## 赏析
