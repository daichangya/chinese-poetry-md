---
id: jia-zhi-zi-shu-feng-ce-ming-wang-shuo-fang-tu-zhong-cheng-wei-zuo-xiang-wen-bu-f-6fd54270
title: 自蜀奉册命往朔方途中呈韦左相文部房尚书门下崔侍郎
titlePinyin: zi4 shu3 feng4 ce4 ming4 wang3 shuo4 fang1 tu2 zhong1 cheng2 wei2 zuo3 xiang1 wen2 bu4 fang2 shang4 shu1 men2 xia4 cui1 shi4 lang2
titleSlug: zi-shu-feng-ce-ming-wang-shuo-fang-tu-zhong-cheng-wei-zuo-xiang-wen-bu-f-6fd54270
author: 贾至
authorPinyin: jia3 zhi4
authorSlug: jia-zhi
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 胡羯乱中夏，銮舆忽南巡。
- 衣冠陷戎寇，狼狈随风尘。
- 豳公秉大节，临难不顾身。
- 激昂白刃前，溅血下沾巾。
- 尚书抱忠义，历险披荆榛。
- 扈从出剑门，登翼岷江滨。
- 时望挹侍郎，公才标缙绅。
- 亭亭昆山玉，皎皎无缁磷。
- 顾惟乏经济，扞牧陪从臣。
- 永愿雪会稽，仗剑清咸秦。
- 太皇时内禅，神器付嗣君。
- 新命集旧邦，至德被远人。
- 捧册自南服，奉诏趋北军。
- 觐谒心载驰，违离难重陈。
- 策马出蜀山，畏途上缘云。
- 饮啄丛箐间，栖息虎豹群。
- 崎岖凌危栈，惴栗惊心神。
- 峭壁上嵚岑，大江下沄沄。
- 皇风扇八极，异类怀深仁。
- 元凶诱黠虏，肘腋生妖氛。
- 明主信英武，威声赫四邻。
- 誓师自朔方，旗帜何缤纷。
- 铁骑照白日，旄头拂秋旻。
- 将来荡沧溟，宁止蹴昆仑。
- 古来有屯难，否泰长相因。
- 夏康缵禹绩，代祖复汉勋。
- 于役各勤王，驱驰拱紫宸。
- 岂惟太公望，往昔逢周文。
- 谁谓三杰才，功业独殊伦。
- 感此慰行迈，无为歌苦辛。

## 拼音
- hu2 jie2 luan4 zhong1 xia4 ， luan2 yu2 hu1 nan2 xun2 。
- yi1 guan1 xian4 rong2 kou4 ， lang2 bei4 sui2 feng1 chen2 。
- bin1 gong1 bing3 da4 jie2 ， lin2 nan2 bu2 gu4 shen1 。
- ji1 ang2 bai2 ren4 qian2 ， jian4 xue4 xia4 zhan1 jin1 。
- shang4 shu1 bao4 zhong1 yi4 ， li4 xian3 pi1 jing1 zhen1 。
- hu4 cong2 chu1 jian4 men2 ， deng1 yi4 min2 jiang1 bin1 。
- shi2 wang4 yi4 shi4 lang2 ， gong1 cai2 biao1 jin4 shen1 。
- ting2 ting2 kun1 shan1 yu4 ， jiao3 jiao3 wu2 zi1 lin2 。
- gu4 wei2 fa2 jing1 ji4 ， han4 mu4 pei2 cong2 chen2 。
- yong3 yuan4 xue3 hui4 ji1 ， zhang4 jian4 qing1 xian2 qin2 。
- tai4 huang2 shi2 nei4 chan2 ， shen2 qi4 fu4 si4 jun1 。
- xin1 ming4 ji2 jiu4 bang1 ， zhi4 de2 bei4 yuan3 ren2 。
- peng3 ce4 zi4 nan2 fu2 ， feng4 zhao4 qu1 bei3 jun1 。
- jin4 ye4 xin1 zai3 chi2 ， wei2 li2 nan2 zhong4 chen2 。
- ce4 ma3 chu1 shu3 shan1 ， wei4 tu2 shang4 yuan2 yun2 。
- yin3 zhuo2 cong2 jing1 jian1 ， qi1 xi1 hu3 bao4 qun2 。
- qi2 qu1 ling2 wei1 zhan4 ， zhui4 li4 jing1 xin1 shen2 。
- qiao4 bi4 shang4 qin1 cen2 ， da4 jiang1 xia4 yun2 yun2 。
- huang2 feng1 shan4 ba1 ji2 ， yi4 lei4 huai2 shen1 ren2 。
- yuan2 xiong1 you4 xia2 lu3 ， zhou3 ye4 sheng1 yao1 fen1 。
- ming2 zhu3 xin4 ying1 wu3 ， wei1 sheng1 he4 si4 lin2 。
- shi4 shi1 zi4 shuo4 fang1 ， qi2 zhi4 he2 bin1 fen1 。
- tie3 qi2 zhao4 bai2 ri4 ， mao2 tou2 fu2 qiu1 min2 。
- jiang1 lai2 dang4 cang1 ming2 ， ning2 zhi3 cu4 kun1 lun2 。
- gu3 lai2 you3 tun2 nan2 ， pi3 tai4 zhang3 xiang4 yin1 。
- xia4 kang1 zuan3 yu3 ji4 ， dai4 zu3 fu4 han4 xun1 。
- yu2 yi4 ge4 qin2 wang2 ， qu1 chi2 gong3 zi3 chen2 。
- qi3 wei2 tai4 gong1 wang4 ， wang3 xi1 feng2 zhou1 wen2 。
- shui2 wei4 san1 jie2 cai2 ， gong1 ye4 du2 shu1 lun2 。
- gan3 ci3 wei4 xing2 mai4 ， wu2 wei2 ge1 ku3 xin1 。

## 注释

## 译文

## 赏析
