---
id: lu-xi-chun-gao-feng-an
title: 高峰庵
titlePinyin: gao1 feng1 an1
titleSlug: gao-feng-an
author: 吕希纯
authorPinyin: lü3 xi1 chun2
authorSlug: lu-xi-chun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 予尝登高峰，近瞰碧溪坞。
- 老松如卧龙，夹道忽腾翥。
- 危梯过百折，直下看云雨。
- 善导有遗踪，十佛从口吐。
- 岁久缺其三，尘埃谁复数。
- 佛寿倘能续，佛像谅可补。
- 绕山行道迹，会转坦无阻。
- 中休有磐石，蔽日多林莽。
- 安得德山流，来为此峰主。
- 结茅孤顶上，端坐诃佛祖。

## 拼音
- yu3 chang2 deng1 gao1 feng1 ， jin4 kan4 bi4 xi1 wu4 。
- lao3 song1 ru2 wo4 long2 ， jia1 dao4 hu1 teng2 zhu4 。
- wei1 ti1 guo4 bai3 zhe2 ， zhi2 xia4 kan4 yun2 yu3 。
- shan4 dao3 you3 yi2 zong1 ， shi2 fo2 cong2 kou3 tu3 。
- sui4 jiu3 que1 qi2 san1 ， chen2 ai1 shui2 fu4 shu4 。
- fo2 shou4 tang3 neng2 xu4 ， fo2 xiang4 liang4 ke3 bu3 。
- rao4 shan1 hang2 dao4 ji4 ， hui4 zhuan3 tan3 wu2 zu3 。
- zhong1 xiu1 you3 pan2 shi2 ， bi4 ri4 duo1 lin2 mang3 。
- an1 de2 de2 shan1 liu2 ， lai2 wei4 ci3 feng1 zhu3 。
- jie2 mao2 gu1 ding3 shang4 ， duan1 zuo4 he1 fo2 zu3 。

## 注释

## 译文

## 赏析
