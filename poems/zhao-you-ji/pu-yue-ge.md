---
id: zhao-you-ji-pu-yue-ge
title: 谱乐歌
titlePinyin: pu3 yue4 ge1
titleSlug: pu-yue-ge
author: 赵由济
authorPinyin: zhao4 you2 ji4
authorSlug: zhao-you-ji
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 悠悠我祖，始于轩辕。
- 既历高阳，秩秩大猷。
- 爰自伯益，舜赐皂斿。
- 中衍仕商，造父御周。
- 征彼徐方，营营有功。
- 邑于赵城，大河之东。
- 建仕晋国，耿光其封。
- 成宣谕日，畏夏爱冬。
- 岸贾作难，婴臼立孤。
- 襄子始大，常山得符。
- 于赫烈侯，懋建丕图。
- 肃侯武灵，兆配有虞。
- 西汉子都，生长河间。
- 暨于唐末，今族居燕。
- 卜迁大梁，世系绵绵。
- 厚德丰功，宜永其传。
- 中罹多难，西历江沱。
- 眷焉吾族，丰水居多。
- 百川有源，众条有柯。
- 庸修家牒，克俾无讹。
- 顾及伯仲，忧患更多。
- 瞻叹古烈，自怜其生。
- 厥生岂偶，三辰垂精。
- 德业未进，敢不战兢。
- 我心伊何，当念于初。
- 感彼霜露，怆然踌躇。
- 奉先如在，宗戚相依。
- 椿台萱草，高堂可娱。
- 惟忠惟孝，立身有本。
- 嗟尔后进，朂哉自勉。
- 万有能销，期道无泯。
- 温恭朝夕，云胡不谨。
- 显亲扬名，俾昌俾炽。
- 善保家声，期于不替。
- 尚念前人，留心谱系。
- 受天之庆，爰及苗裔。

## 拼音
- you1 you1 wo3 zu3 ， shi3 yu2 xuan1 yuan2 。
- ji4 li4 gao1 yang2 ， zhi4 zhi4 da4 you2 。
- yuan2 zi4 bo2 yi4 ， shun4 ci4 zao4 you2 。
- zhong1 yan3 shi4 shang1 ， zao4 fu4 yu4 zhou1 。
- zheng1 bi3 xu2 fang1 ， ying2 ying2 you3 gong1 。
- yi4 yu2 zhao4 cheng2 ， da4 he2 zhi1 dong1 。
- jian4 shi4 jin4 guo2 ， geng3 guang1 qi2 feng1 。
- cheng2 xuan1 yu4 ri4 ， wei4 xia4 ai4 dong1 。
- an4 jia3 zuo4 nan2 ， ying1 jiu4 li4 gu1 。
- xiang1 zi3 shi3 da4 ， chang2 shan1 de2 fu2 。
- yu2 he4 lie4 hou2 ， mao4 jian4 pi1 tu2 。
- su4 hou2 wu3 ling2 ， zhao4 pei4 you3 yu2 。
- xi1 han4 zi3 dou1 ， sheng1 zhang3 he2 jian1 。
- ji4 yu2 tang2 mo4 ， jin1 zu2 ju1 yan4 。
- bu3 qian1 da4 liang2 ， shi4 xi4 mian2 mian2 。
- hou4 de2 feng1 gong1 ， yi2 yong3 qi2 chuan2 。
- zhong1 li2 duo1 nan2 ， xi1 li4 jiang1 tuo2 。
- juan4 yan1 wu2 zu2 ， feng1 shui3 ju1 duo1 。
- bai3 chuan1 you3 yuan2 ， zhong4 tiao2 you3 ke1 。
- yong1 xiu1 jia1 die2 ， ke4 bi3 wu2 e2 。
- gu4 ji2 bo2 zhong4 ， you1 huan4 geng4 duo1 。
- zhan1 tan4 gu3 lie4 ， zi4 lian2 qi2 sheng1 。
- jue2 sheng1 qi3 ou3 ， san1 chen2 chui2 jing1 。
- de2 ye4 wei4 jin4 ， gan3 bu2 zhan4 jing1 。
- wo3 xin1 yi1 he2 ， dang1 nian4 yu2 chu1 。
- gan3 bi3 shuang1 lu4 ， chuang4 ran2 chou2 chu2 。
- feng4 xian1 ru2 zai4 ， zong1 qi1 xiang1 yi1 。
- chun1 tai2 xuan1 cao3 ， gao1 tang2 ke3 yu2 。
- wei2 zhong1 wei2 xiao4 ， li4 shen1 you3 ben3 。
- jie1 er3 hou4 jin4 ， xu4 zai1 zi4 mian3 。
- wan4 you3 neng2 xiao1 ， qi1 dao4 wu2 min3 。
- wen1 gong1 zhao1 xi1 ， yun2 hu2 bu4 jin3 。
- xian3 qin1 yang2 ming2 ， bi3 chang1 bi3 chi4 。
- shan4 bao3 jia1 sheng1 ， qi1 yu2 bu2 ti4 。
- shang4 nian4 qian2 ren2 ， liu2 xin1 pu3 xi4 。
- shou4 tian1 zhi1 qing4 ， yuan2 ji2 miao2 yi4 。

## 注释

## 译文

## 赏析
