---
id: rong-yu-sai-xia-qu
title: 塞下曲
titlePinyin: sai1 xia4 qu3
titleSlug: sai-xia-qu
author: 戎昱
authorPinyin: rong2 yu4
authorSlug: rong-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 惨惨寒日没，北风卷蓬根。将军领疲兵，却入古塞门。
- 回头指阴山，杀气成黄云。
- 上山望胡兵，胡马驰骤速。黄河冰已合，意又向南牧。
- 嫖姚夜出军，霜雪割人肉。
- 塞北无草木，乌鸢巢僵尸。泱渀沙漠空，终日胡风吹。
- 战卒多苦辛，苦辛无四时。
- 晚渡西海西，向东看日没。傍岸砂砾堆，半和战兵骨。
- 单于竟未灭，阴气常勃勃。
- 城上画角哀，即知兵心苦。试问左右人，无言泪如雨。
- 何意休明时，终年事鼙鼓。
- 北风凋白草，胡马日骎骎。夜后戍楼月，秋来边将心。
- 铁衣霜露重，战马岁年深。自有卢龙塞，烟尘飞至今。

## 拼音
- can3 can3 han2 ri4 mei2 ， bei3 feng1 juan4 peng2 gen1 。 jiang1 jun1 ling3 pi2 bing1 ， que4 ru4 gu3 sai1 men2 。
- hui2 tou2 zhi3 yin1 shan1 ， sha1 qi4 cheng2 huang2 yun2 。
- shang4 shan1 wang4 hu2 bing1 ， hu2 ma3 chi2 zhou4 su4 。 huang2 he2 bing1 yi3 he2 ， yi4 you4 xiang4 nan2 mu4 。
- piao2 yao2 ye4 chu1 jun1 ， shuang1 xue3 ge1 ren2 rou4 。
- sai4 bei3 wu2 cao3 mu4 ， wu1 yuan1 chao2 jiang1 shi1 。 yang1 ben4 sha1 mo4 kong1 ， zhong1 ri4 hu2 feng1 chui1 。
- zhan4 zu2 duo1 ku3 xin1 ， ku3 xin1 wu2 si4 shi2 。
- wan3 du4 xi1 hai3 xi1 ， xiang4 dong1 kan4 ri4 mei2 。 bang4 an4 sha1 li4 dui1 ， ban4 he2 zhan4 bing1 gu3 。
- chan2 yu2 jing4 wei4 mie4 ， yin1 qi4 chang2 bo2 bo2 。
- cheng2 shang4 hua4 jiao3 ai1 ， ji2 zhi1 bing1 xin1 ku3 。 shi4 wen4 zuo3 you4 ren2 ， wu2 yan2 lei4 ru2 yu3 。
- he2 yi4 xiu1 ming2 shi2 ， zhong1 nian2 shi4 pi2 gu3 。
- bei3 feng1 diao1 bai2 cao3 ， hu2 ma3 ri4 qin1 qin1 。 ye4 hou4 shu4 lou2 yue4 ， qiu1 lai2 bian1 jiang1 xin1 。
- tie3 yi1 shuang1 lu4 zhong4 ， zhan4 ma3 sui4 nian2 shen1 。 zi4 you3 lu2 long2 sai1 ， yan1 chen2 fei1 zhi4 jin1 。

## 注释

## 译文

## 赏析
