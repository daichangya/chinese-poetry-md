---
id: rong-yu-ku-zai-xing-wu-shou
title: 苦哉行五首
titlePinyin: ku3 zai1 xing2 wu3 shou3
titleSlug: ku-zai-xing-wu-shou
author: 戎昱
authorPinyin: rong2 yu4
authorSlug: rong-yu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 彼鼠侵我厨，纵狸授粱肉。鼠虽为君却，狸食自须足。
- 冀雪大国耻，翻是大国辱。膻腥逼绮罗，砖瓦杂珠玉。
- 登楼非骋望，目笑是心哭。何意天乐中，至今奏胡曲。
- 官军收洛阳，家住洛阳里。夫婿与兄弟，目前见伤死。
- 吞声不许哭，还遣衣罗绮。上马随匈奴，数秋黄尘里。
- 生为名家女，死作塞垣鬼。乡国无还期，天津哭流水。
- 登楼望天衢，目极泪盈睫。强笑无笑容，须妆旧花靥。
- 昔年买奴仆，奴仆来碎叶。岂意未死间，自为匈奴妾。
- 一生忽至此，万事痛苦业。得出塞垣飞，不如彼蜂蝶。
- 妾家清河边，七叶承貂蝉。身为最小女，偏得浑家怜。
- 亲戚不相识，幽闺十五年。有时最远出，只到中门前。
- 前年狂胡来，惧死翻生全。今秋官军至，岂意遭戈鋋。
- 匈奴为先锋，长鼻黄发拳。弯弓猎生人，百步牛羊膻。
- 脱身落虎口，不及归黄泉。苦哉难重陈，暗哭苍苍天。
- 可汗奉亲诏，今月归燕山。忽如乱刀剑，搅妾心肠间。
- 出户望北荒，迢迢玉门关。生人为死别，有去无时还。
- 汉月割妾心，胡风凋妾颜。去去断绝魂，叫天天不闻。

## 拼音
- bi3 shu3 qin1 wo3 chu2 ， zong4 li2 shou4 liang2 rou4 。 shu3 sui1 wei4 jun1 que4 ， li2 shi2 zi4 xu1 zu2 。
- ji4 xue3 da4 guo2 chi3 ， fan1 shi4 da4 guo2 ru3 。 shan1 xing1 bi1 qi3 luo2 ， zhuan1 wa3 za2 zhu1 yu4 。
- deng1 lou2 fei1 cheng3 wang4 ， mu4 xiao4 shi4 xin1 ku1 。 he2 yi4 tian1 le4 zhong1 ， zhi4 jin1 zou4 hu2 qu3 。
- guan1 jun1 shou1 luo4 yang2 ， jia1 zhu4 luo4 yang2 li3 。 fu1 xu4 yu3 xiong1 di4 ， mu4 qian2 jian4 shang1 si3 。
- tun1 sheng1 bu4 xu3 ku1 ， hai2 qian3 yi1 luo2 qi3 。 shang4 ma3 sui2 xiong1 nu2 ， shu4 qiu1 huang2 chen2 li3 。
- sheng1 wei4 ming2 jia1 nü3 ， si3 zuo4 sai1 yuan2 gui3 。 xiang1 guo2 wu2 hai2 qi1 ， tian1 jin1 ku1 liu2 shui3 。
- deng1 lou2 wang4 tian1 qu2 ， mu4 ji2 lei4 ying2 jie2 。 qiang2 xiao4 wu2 xiao4 rong2 ， xu1 zhuang1 jiu4 hua1 ye4 。
- xi1 nian2 mai3 nu2 pu2 ， nu2 pu2 lai2 sui4 ye4 。 qi3 yi4 wei4 si3 jian1 ， zi4 wei4 xiong1 nu2 qie4 。
- yi4 sheng1 hu1 zhi4 ci3 ， wan4 shi4 tong4 ku3 ye4 。 de2 chu1 sai4 yuan2 fei1 ， bu4 ru2 bi3 feng1 die2 。
- qie4 jia1 qing1 he2 bian1 ， qi1 ye4 cheng2 diao1 chan2 。 shen1 wei4 zui4 xiao3 nü3 ， pian1 de2 hun2 jia1 lian2 。
- qin1 qi0 bu4 xiang1 shi2 ， you1 gui1 shi2 wu3 nian2 。 you3 shi2 zui4 yuan3 chu1 ， zhi1 dao4 zhong1 men2 qian2 。
- qian2 nian2 kuang2 hu2 lai2 ， ju4 si3 fan1 sheng1 quan2 。 jin1 qiu1 guan1 jun1 zhi4 ， qi3 yi4 zao1 ge1 chan2 。
- xiong1 nu2 wei4 xian1 feng1 ， chang2 bi2 huang2 fa1 quan2 。 wan1 gong1 lie4 sheng1 ren2 ， bai3 bu4 niu2 yang2 shan1 。
- tuo1 shen1 luo4 hu3 kou3 ， bu4 ji2 gui1 huang2 quan2 。 ku3 zai1 nan2 zhong4 chen2 ， an4 ku1 cang1 cang1 tian1 。
- ke4 han2 feng4 qin1 zhao4 ， jin1 yue4 gui1 yan1 shan1 。 hu1 ru2 luan4 dao1 jian4 ， jiao3 qie4 xin1 chang2 jian1 。
- chu1 hu4 wang4 bei3 huang1 ， tiao2 tiao2 yu4 men2 guan1 。 sheng1 ren2 wei2 si3 bie2 ， you3 qu4 wu2 shi2 hai2 。
- han4 yue4 ge1 qie4 xin1 ， hu2 feng1 diao1 qie4 yan2 。 qu4 qu4 duan4 jue2 hun2 ， jiao4 tian1 tian1 bu4 wen2 。

## 注释

## 译文

## 赏析
