---
id: zhang-ju-ying-tian-chang
title: 应天长
titlePinyin: ying4 tian1 chang2
titleSlug: ying-tian-chang
author: 张矩
authorPinyin: zhang1 ju3
authorSlug: zhang-ju
dynasty: 宋代
dynastyPinyin: song4
dynastySlug: song
tags:
  - 西湖
rhythmic: 应天长
---
## 正文
- 暮屏翠冷，秋树赭疏，双峰对起南北。
- 好与霁天相接，浮图现西极。
- 苕峣处，云共碧。
- 漫费尽、少年游屐。
- 故乡近，一望空遥，水断烟隔。
- 闲凭涌金楼，潋滟波心，如洗梦淹笔。
- 唤醒睡龙苍角，盘空壮商翼。
- 西湖路，成倦客。
- 待倩写、素缣千尺。
- 便归去，酒底花边，犹自看得。

## 拼音
- mu4 ping2 cui4 leng3 ， qiu1 shu4 zhe3 shu1 ， shuang1 feng1 dui4 qi3 nan2 bei3 。
- hao3 yu3 ji4 tian1 xiang1 jie1 ， fu2 tu2 xian4 xi1 ji2 。
- tiao2 yao2 chu4 ， yun2 gong4 bi4 。
- man4 fei4 jin4 、 shao4 nian2 you2 ji1 。
- gu4 xiang1 jin4 ， yi2 wang4 kong1 yao2 ， shui3 duan4 yan1 ge2 。
- xian2 ping2 yong3 jin1 lou2 ， lian4 yan4 bo1 xin1 ， ru2 xi3 meng4 yan1 bi3 。
- huan4 xing3 shui4 long2 cang1 jiao3 ， pan2 kong1 zhuang4 shang1 yi4 。
- xi1 hu2 lu4 ， cheng2 juan4 ke4 。
- dai4 qian4 xie3 、 su4 jian1 qian1 chi3 。
- bian4 gui1 qu4 ， jiu3 di3 hua1 bian1 ， you2 zi4 kan4 de2 。

## 注释

## 译文

## 赏析
