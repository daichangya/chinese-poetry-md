---
id: zhang-ju-ti-liu-zhi-ru-zhuo-yi-xuan
title: 题刘直孺拙逸轩
titlePinyin: ti2 liu2 zhi2 ru2 zhuo1 yi4 xuan1
titleSlug: ti-liu-zhi-ru-zhuo-yi-xuan
author: 张矩
authorPinyin: zhang1 ju3
authorSlug: zhang-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 营营天壤间，孰不为智使。
- 有美山中君，独与世俗异。
- 一真不凿若大愚，四体安然如止水。
- 人皆喜君得佳扁，我于其间有余议。
- 一阴一阳分动静，江河山岳判流峙。
- 造化而欲辞其劳，造化之功亦息矣。
- 伊周孔孟心乎民，老氏庄蒙忘此世。
- 使四君子俱恝然，万古滔滔孰经济。
- 以拙而望巧，巧未及成拙。
- 先至晦巧而为拙，终焉多与巧相值。
- 逸者自逸劳者劳，天之降材尔殊尔。
- 君才足以应万殊，袖手山林恐非计。
- 愿君毕力运天巧，却换轩名与张子。

## 拼音
- ying2 ying2 tian1 rang3 jian1 ， shu2 bu2 wei4 zhi4 shi3 。
- you3 mei3 shan1 zhong1 jun1 ， du2 yu3 shi4 su2 yi4 。
- yi4 zhen1 bu4 zao2 ruo4 da4 yu2 ， si4 ti3 an1 ran2 ru2 zhi3 shui3 。
- ren2 jie1 xi3 jun1 de2 jia1 bian3 ， wo3 yu2 qi2 jian1 you3 yu2 yi4 。
- yi4 yin1 yi4 yang2 fen1 dong4 jing4 ， jiang1 he2 shan1 yue4 pan4 liu2 zhi4 。
- zao4 hua4 er2 yu4 ci2 qi2 lao2 ， zao4 hua4 zhi1 gong1 yi4 xi1 yi3 。
- yi1 zhou1 kong3 meng4 xin1 hu1 min2 ， lao3 shi4 zhuang1 meng2 wang4 ci3 shi4 。
- shi3 si4 jun1 zi3 ju4 jia2 ran2 ， wan4 gu3 tao1 tao1 shu2 jing1 ji4 。
- yi3 zhuo1 er2 wang4 qiao3 ， qiao3 wei4 ji2 cheng2 zhuo1 。
- xian1 zhi4 hui4 qiao3 er2 wei4 zhuo1 ， zhong1 yan1 duo1 yu3 qiao3 xiang1 zhi2 。
- yi4 zhe3 zi4 yi4 lao2 zhe3 lao2 ， tian1 zhi1 jiang4 cai2 er3 shu1 er3 。
- jun1 cai2 zu2 yi3 ying4 wan4 shu1 ， xiu4 shou3 shan1 lin2 kong3 fei1 ji4 。
- yuan4 jun1 bi4 li4 yun4 tian1 qiao3 ， que4 huan4 xuan1 ming2 yu3 zhang1 zi3 。

## 注释

## 译文

## 赏析
