---
id: shi-jie-zeng-zhang-ji-yu-gong
title: 赠张绩禹功
titlePinyin: zeng4 zhang1 ji4 yu3 gong1
titleSlug: zeng-zhang-ji-yu-gong
author: 石介
authorPinyin: shi2 jie4
authorSlug: shi-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 李唐元和闲，文人如蠭起。
- 李翱与李观，言雄破奸宄。
- 孟郊及张籍，诗苦动天地。
- 持正不退让，子厚称绝伟。
- 元白虽小道，急名愈弗已。
- 卒能霸斯文，昌黎韩夫子。
- 吾宋兴国来，文人如栉比。
- 黄州才专胜，汉公气全粹。
- 晦之号绝群，平地走虎兕。
- 谓之虽駮杂，亦文中骐骥。
- 白稹洎卢震，江沱自为水。
- 朱严兼孙仅，培𪣻对岳峙。
- 卒能霸斯文，河东柳开氏。
- 嗟吁河东没，斯文乃屯否。
- 汨汨三十年，淫哇满人耳。
- 粤从景祐后，大儒复倡始。
- 文人如麻立，枞枞攒战骑。
- 徂徕山磊砢，生民实顽鄙。
- 容貌不动人，心胆无有比。
- 不度蹄涔微，直欲触鲸鲤。
- 有慕韩愈节，有肩柳开志。
- 今读禹功文，予戟寒相倚。
- 实光千里高，飞出破屋里。
- 龙音万丈长，拔出重渊底。
- 雷霆皆藏身，日星或失次。
- 我慙年老大，才力渐衰矣。
- 禹功气奔壮，今方二十二。
- 前去吾之年，犹有十四岁。
- 今读禹功文，魂魄已惊悸。
- 更加十四年，世应绝俦类。
- 卒能霸斯文，吾恐不在己。
- 禹功幸勉旃，当仁勿让尔。

## 拼音
- li3 tang2 yuan2 he2 xian2 ， wen2 ren2 ru2 feng1 qi3 。
- li3 ao2 yu3 li3 guan1 ， yan2 xiong2 po4 jian1 gui3 。
- meng4 jiao1 ji2 zhang1 ji2 ， shi1 ku3 dong4 tian1 di4 。
- chi2 zheng4 bu2 tui4 rang4 ， zi3 hou4 cheng1 jue2 wei3 。
- yuan2 bai2 sui1 xiao3 dao4 ， ji2 ming2 yu4 fu2 yi3 。
- zu2 neng2 ba4 si1 wen2 ， chang1 li2 han2 fu1 zi3 。
- wu2 song4 xing1 guo2 lai2 ， wen2 ren2 ru2 zhi4 bi3 。
- huang2 zhou1 cai2 zhuan1 sheng4 ， han4 gong1 qi4 quan2 cui4 。
- hui4 zhi1 hao4 jue2 qun2 ， ping2 di4 zou3 hu3 si4 。
- wei4 zhi1 sui1 bo2 za2 ， yi4 wen2 zhong1 qi2 ji4 。
- bai2 zhen3 ji4 lu2 zhen4 ， jiang1 tuo2 zi4 wei4 shui3 。
- zhu1 yan2 jian1 sun1 jin3 ， pei2 lou2 dui4 yue4 zhi4 。
- zu2 neng2 ba4 si1 wen2 ， he2 dong1 liu3 kai1 shi4 。
- jie1 xu1 he2 dong1 mei2 ， si1 wen2 nai3 tun2 fou3 。
- mi4 mi4 san1 shi2 nian2 ， yin2 wa1 man3 ren2 er3 。
- yue4 cong2 jing3 you4 hou4 ， da4 ru2 fu4 chang4 shi3 。
- wen2 ren2 ru2 ma2 li4 ， cong1 cong1 zan3 zhan4 qi2 。
- cu2 lai2 shan1 lei3 luo3 ， sheng1 min2 shi2 wan2 bi3 。
- rong2 mao4 bu2 dong4 ren2 ， xin1 dan3 wu2 you3 bi3 。
- bu2 du4 ti2 cen2 wei1 ， zhi2 yu4 chu4 jing1 li3 。
- you3 mu4 han2 yu4 jie2 ， you3 jian1 liu3 kai1 zhi4 。
- jin1 du2 yu3 gong1 wen2 ， yu3 ji3 han2 xiang1 yi3 。
- shi2 guang1 qian1 li3 gao1 ， fei1 chu1 po4 wu1 li3 。
- long2 yin1 wan4 zhang4 chang2 ， ba2 chu1 zhong4 yuan1 di3 。
- lei2 ting2 jie1 cang2 shen1 ， ri4 xing1 huo4 shi1 ci4 。
- wo3 can2 nian2 lao3 da4 ， cai2 li4 jian4 shuai1 yi3 。
- yu3 gong1 qi4 ben1 zhuang4 ， jin1 fang1 er4 shi2 er4 。
- qian2 qu4 wu2 zhi1 nian2 ， you2 you3 shi2 si4 sui4 。
- jin1 du2 yu3 gong1 wen2 ， hun2 po4 yi3 jing1 ji4 。
- geng4 jia1 shi2 si4 nian2 ， shi4 ying4 jue2 chou2 lei4 。
- zu2 neng2 ba4 si1 wen2 ， wu2 kong3 bu2 zai4 ji3 。
- yu3 gong1 xing4 mian3 zhan1 ， dang1 ren2 wu4 rang4 er3 。

## 注释

## 译文

## 赏析
