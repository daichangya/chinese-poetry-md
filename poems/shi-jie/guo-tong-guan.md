---
id: shi-jie-guo-tong-guan
title: 过潼关
titlePinyin: guo4 tong2 guan1
titleSlug: guo-tong-guan
author: 石介
authorPinyin: shi2 jie4
authorSlug: shi-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔帝御中原，守国用三策。
- 上策以仁义，天下无能敌。
- 其次树屏翰，相维如盘石。
- 最下恃险固，弃德任智力。
- 驱马过潼关，览古泪潸滴。
- 开元帝道明，百蛮奉周历。
- 田野富农桑，边隅无寇贼。
- 紫宸日视朝，潼关夜常辟。
- 天宝君政荒，宫闱养虺蜴。
- 恩爱成怨疾，心腹生毒螫。
- 朝闻发渔阳，暮已卷河北。
- 鸣鼓渡潼关，矢及乘舆侧。
- 重门徒尔设，关吏安所职。
- 始知资形势，不如修道德。

## 拼音
- xi1 di4 yu4 zhong1 yuan2 ， shou3 guo2 yong4 san1 ce4 。
- shang4 ce4 yi3 ren2 yi4 ， tian1 xia4 wu2 neng2 di2 。
- qi2 ci4 shu4 ping2 han4 ， xiang1 wei2 ru2 pan2 shi2 。
- zui4 xia4 shi4 xian3 gu4 ， qi4 de2 ren4 zhi4 li4 。
- qu1 ma3 guo4 tong2 guan1 ， lan3 gu3 lei4 shan1 di1 。
- kai1 yuan2 di4 dao4 ming2 ， bai3 man2 feng4 zhou1 li4 。
- tian2 ye3 fu4 nong2 sang1 ， bian1 yu2 wu2 kou4 zei2 。
- zi3 chen2 ri4 shi4 chao2 ， tong2 guan1 ye4 chang2 pi4 。
- tian1 bao3 jun1 zheng4 huang1 ， gong1 wei2 yang3 hui1 yi4 。
- en1 ai4 cheng2 yuan4 ji2 ， xin1 fu4 sheng1 du2 shi4 。
- chao2 wen2 fa1 yu2 yang2 ， mu4 yi3 juan4 he2 bei3 。
- ming2 gu3 du4 tong2 guan1 ， shi3 ji2 cheng2 yu2 ce4 。
- zhong4 men2 tu2 er3 she4 ， guan1 li4 an1 suo3 zhi2 。
- shi3 zhi1 zi1 xing2 shi4 ， bu4 ru2 xiu1 dao4 de2 。

## 注释

## 译文

## 赏析
