---
id: shi-jie-qing-li-sheng-de-song
title: 庆历圣德颂
titlePinyin: qing4 li4 sheng4 de2 song4
titleSlug: qing-li-sheng-de-song
author: 石介
authorPinyin: shi2 jie4
authorSlug: shi-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 于维庆历，三年三月。
- 皇帝龙兴，徐出闱闼。
- 晨坐太极，昼开阊阖。
- 躬揽英贤，手锄奸枿。
- 大声沨沨，震摇六合。
- 如干之动，如雷之发。
- 昆虫蹢躅，妖怪藏灭。
- 同明道初，天地嘉吉。
- 初闻皇帝，戚然言曰。
- 予父予祖，付予大业。
- 予恐失坠，实頼辅弼。
- 汝得象殊，重慎徽密。
- 君相予久，予嘉君伐。
- 君仍相予，笙镛斯协。
- 昌朝儒者，学问该洽。
- 与予论政，傅以经术。
- 汝贰二相，庶绩咸秩。
- 惟汝仲淹，汝诚予察。
- 太后乘势，汤沸火热。
- 汝时小臣，危言嶪嶪。
- 为予司谏，正予门𫔶。
- 为予京兆，堲予谗说。
- 贼叛于夏，为予式遏。
- 六月酷日，大冬积雪。
- 汝暑汝寒，同于士卒。
- 予闻辛酸，汝不告乏。
- 予晚得弼，予心弼悦。
- 弼每见予，无有私谒。
- 以道辅予，弼言深切。
- 予不尧舜，弼自笞罚。
- 谏官一年，奏疏满箧。
- 侍从周岁，忠力尽竭。
- 契丹亡义，梼杌饕餮。
- 敢侮大国，其辞慢悖。
- 弼将予命，不畏不慑。
- 卒复旧好，民得食褐。
- 沙碛万里，死生一节。
- 视弼之肤，霜剥风裂。
- 观弼之心，炼金锻铁。
- 宠名大官，以酬劳渴。
- 弼辞不受，其志莫夺。
- 惟仲淹弼，一夔一契。
- 天实赉予，予其敢忽。
- 并来弼予，民无瘥札。
- 曰衍汝来，汝予黄发。
- 事予二纪，毛秃齿豁。
- 心如一兮，率履弗越。
- 遂长枢府，兵政毋蹶。
- 予早识琦，琦有奇骨。
- 其器魁櫑，岂视扂楔。
- 其人浑朴，不施剞劂。
- 可属大事，敦厚如勃。
- 琦汝副衍，知人予哲。
- 惟修惟靖，立朝𪩘𪩘。
- 言论磥砢，忠诚特达。
- 禄微身贱，其志不怯。
- 尝诋大臣，亟遭贬黜。
- 万里归来，刚气不折。
- 屡进直言，以补予阙。
- 素相之后，含忠履洁。
- 昔为御史，几叩予榻。
- 至今谏疏，在予箱匣。
- 襄虽小臣，名闻予彻。
- 亦尝献言，箴予之失。
- 刚守粹悫，与修俦匹。
- 并为谏官，正色在列。
- 予过汝言，无钳汝舌。
- 皇帝明圣，忠邪辨别。
- 举擢俊良，扫除妖魃。
- 众贤之进，如茅斯拔。
- 大奸之去，如距斯脱。
- 上倚辅弼，司予调燮。
- 下頼谏诤，维予纪法。
- 左右正人，无有邪孽。
- 予望太平，日不逾浃。
- 皇帝嗣位，二十二年。
- 神武不杀，其默如渊。
- 圣人不测，其动如天。
- 赏罚在予，不失其权。
- 恭己南面，退奸进贤。
- 知贤不易，非明不得。
- 去邪惟难，惟断乃克。
- 明则不贰，断则不惑。
- 既明且断，惟皇之德。
- 群下踧踖，重足屏息。
- 交相告语，曰惟正直。
- 毋作侧僻，皇帝汝殛。
- 诸侯危栗，坠玉失舄。
- 交相告语，皇帝神明。
- 四时朝觐，谨修臣职。
- 四夷走马，坠镫遗策。
- 交相告语，皇帝神武。
- 解兵修贡，永为属国。
- 皇帝一举，群臣慑焉。
- 诸侯畏焉，四夷服焉。
- 臣愿陛下，寿万千年。

## 拼音
- yu2 wei2 qing4 li4 ， san1 nian2 san1 yue4 。
- huang2 di4 long2 xing1 ， xu2 chu1 wei2 ta4 。
- chen2 zuo4 tai4 ji2 ， zhou4 kai1 chang1 he2 。
- gong1 lan3 ying1 xian2 ， shou3 chu2 jian1 nie4 。
- da4 sheng1 feng1 feng1 ， zhen4 yao2 liu4 he2 。
- ru2 gan1 zhi1 dong4 ， ru2 lei2 zhi1 fa1 。
- kun1 chong2 di2 zhu2 ， yao1 guai4 cang2 mie4 。
- tong2 ming2 dao4 chu1 ， tian1 di4 jia1 ji2 。
- chu1 wen2 huang2 di4 ， qi1 ran2 yan2 yue1 。
- yu3 fu4 yu3 zu3 ， fu4 yu3 da4 ye4 。
- yu3 kong3 shi1 zhui4 ， shi2 lai4 fu3 bi4 。
- ru3 de2 xiang4 shu1 ， zhong4 shen4 hui1 mi4 。
- jun1 xiang1 yu3 jiu3 ， yu3 jia1 jun1 fa2 。
- jun1 reng2 xiang1 yu3 ， sheng1 yong1 si1 xie2 。
- chang1 chao2 ru2 zhe3 ， xue2 wen4 gai1 qia4 。
- yu3 yu3 lun4 zheng4 ， fu4 yi3 jing1 shu4 。
- ru3 er4 er4 xiang1 ， shu4 ji4 xian2 zhi4 。
- wei2 ru3 zhong4 yan1 ， ru3 cheng2 yu3 cha2 。
- tai4 hou4 cheng2 shi4 ， tang1 fei4 huo3 re4 。
- ru3 shi2 xiao3 chen2 ， wei1 yan2 ye4 ye4 。
- wei4 yu3 si1 jian4 ， zheng4 yu3 men2 nie4 。
- wei4 yu3 jing1 zhao4 ， ji2 yu3 chan2 shuo1 。
- zei2 pan4 yu2 xia4 ， wei4 yu3 shi4 e4 。
- liu4 yue4 ku4 ri4 ， da4 dong1 ji1 xue3 。
- ru3 shu3 ru3 han2 ， tong2 yu2 shi4 zu2 。
- yu3 wen2 xin1 suan1 ， ru3 bu2 gao4 fa2 。
- yu3 wan3 de2 bi4 ， yu3 xin1 bi4 yue4 。
- bi4 mei3 jian4 yu3 ， wu2 you3 si1 ye4 。
- yi3 dao4 fu3 yu3 ， bi4 yan2 shen1 qie4 。
- yu3 bu4 yao2 shun4 ， bi4 zi4 chi1 fa2 。
- jian4 guan1 yi4 nian2 ， zou4 shu1 man3 qie4 。
- shi4 cong2 zhou1 sui4 ， zhong1 li4 jin4 jie2 。
- qi4 dan1 wang2 yi4 ， tao2 wu4 tao1 tie4 。
- gan3 wu3 da4 guo2 ， qi2 ci2 man4 bei4 。
- bi4 jiang1 yu3 ming4 ， bu2 wei4 bu2 she4 。
- zu2 fu4 jiu4 hao3 ， min2 de2 shi2 he4 。
- sha1 qi4 wan4 li3 ， si3 sheng1 yi4 jie2 。
- shi4 bi4 zhi1 fu1 ， shuang1 bao1 feng1 lie4 。
- guan1 bi4 zhi1 xin1 ， lian4 jin1 duan4 tie3 。
- chong3 ming2 da4 guan1 ， yi3 chou2 lao2 ke3 。
- bi4 ci2 bu2 shou4 ， qi2 zhi4 mo4 duo2 。
- wei2 zhong4 yan1 bi4 ， yi4 kui2 yi2 qi4 。
- tian1 shi2 lai4 yu3 ， yu3 qi2 gan3 hu1 。
- bing4 lai2 bi4 yu3 ， min2 wu2 chai4 zha2 。
- yue1 yan3 ru3 lai2 ， ru3 yu3 huang2 fa1 。
- shi4 yu3 er4 ji4 ， mao2 tu1 chi3 huo1 。
- xin1 ru2 yi1 xi1 ， lü4 lü3 fu2 yue4 。
- sui4 chang2 shu1 fu3 ， bing1 zheng4 wu2 jue3 。
- yu3 zao3 shi2 qi2 ， qi2 you3 qi2 gu3 。
- qi2 qi4 kui2 lei2 ， qi3 shi4 dian4 xie1 。
- qi2 ren2 hun2 pu3 ， bu4 shi1 ji1 jue2 。
- ke3 shu3 da4 shi4 ， dun1 hou4 ru2 bo2 。
- qi2 ru3 fu4 yan3 ， zhi1 ren2 yu3 zhe2 。
- wei2 xiu1 wei2 jing4 ， li4 chao2 yan3 yan3 。
- yan2 lun4 lei3 luo3 ， zhong1 cheng2 te4 da2 。
- lu4 wei1 shen1 jian4 ， qi2 zhi4 bu2 qie4 。
- chang2 di3 da4 chen2 ， ji2 zao1 bian3 chu4 。
- wan4 li3 gui1 lai2 ， gang1 qi4 bu4 zhe2 。
- lü3 jin4 zhi2 yan2 ， yi3 bu3 yu3 que1 。
- su4 xiang1 zhi1 hou4 ， han2 zhong1 lü3 jie2 。
- xi1 wei4 yu4 shi3 ， ji3 kou4 yu3 ta4 。
- zhi4 jin1 jian4 shu1 ， zai4 yu3 xiang1 xia2 。
- xiang1 sui1 xiao3 chen2 ， ming2 wen2 yu3 che4 。
- yi4 chang2 xian4 yan2 ， zhen1 yu3 zhi1 shi1 。
- gang1 shou3 cui4 que4 ， yu3 xiu1 chou2 pi3 。
- bing4 wei4 jian4 guan1 ， zheng4 se4 zai4 lie4 。
- yu3 guo4 ru3 yan2 ， wu2 qian2 ru3 she2 。
- huang2 di4 ming2 sheng4 ， zhong1 xie2 bian4 bie2 。
- ju3 zhuo2 jun4 liang2 ， sao3 chu2 yao1 ba2 。
- zhong4 xian2 zhi1 jin4 ， ru2 mao2 si1 ba2 。
- da4 jian1 zhi1 qu4 ， ru2 ju4 si1 tuo1 。
- shang4 yi3 fu3 bi4 ， si1 yu3 tiao2 xie4 。
- xia4 lai4 jian4 zheng4 ， wei2 yu3 ji4 fa3 。
- zuo3 you4 zheng4 ren2 ， wu2 you3 xie2 nie4 。
- yu3 wang4 tai4 ping2 ， ri4 bu4 yu2 jia1 。
- huang2 di4 si4 wei4 ， er4 shi2 er4 nian2 。
- shen2 wu3 bu4 sha1 ， qi2 mo4 ru2 yuan1 。
- sheng4 ren2 bu2 ce4 ， qi2 dong4 ru2 tian1 。
- shang3 fa2 zai4 yu3 ， bu4 shi1 qi2 quan2 。
- gong1 ji3 nan2 mian4 ， tui4 jian1 jin4 xian2 。
- zhi1 xian2 bu2 yi4 ， fei1 ming2 bu4 de2 。
- qu4 xie2 wei2 nan2 ， wei2 duan4 nai3 ke4 。
- ming2 ze2 bu2 er4 ， duan4 ze2 bu2 huo4 。
- ji4 ming2 qie3 duan4 ， wei2 huang2 zhi1 de2 。
- qun2 xia4 cu4 ji2 ， chong2 zu2 bing3 xi1 。
- jiao1 xiang1 gao4 yu3 ， yue1 wei2 zheng4 zhi2 。
- wu2 zuo4 ce4 pi4 ， huang2 di4 ru3 ji2 。
- zhu1 hou2 wei1 li4 ， zhui4 yu4 shi1 xi4 。
- jiao1 xiang1 gao4 yu3 ， huang2 di4 shen2 ming2 。
- si4 shi2 chao2 jin4 ， jin3 xiu1 chen2 zhi2 。
- si4 yi2 zou3 ma3 ， zhui4 deng1 yi2 ce4 。
- jiao1 xiang1 gao4 yu3 ， huang2 di4 shen2 wu3 。
- jie3 bing1 xiu1 gong4 ， yong3 wei4 shu3 guo2 。
- huang2 di4 yi4 ju3 ， qun2 chen2 she4 yan1 。
- zhu1 hou2 wei4 yan1 ， si4 yi2 fu2 yan1 。
- chen2 yuan4 bi4 xia4 ， shou4 wan4 qian1 nian2 。

## 注释

## 译文

## 赏析
