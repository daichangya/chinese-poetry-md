---
id: shi-jie-gan-xing
title: 感兴
titlePinyin: gan3 xing1
titleSlug: gan-xing
author: 石介
authorPinyin: shi2 jie4
authorSlug: shi-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 村居何所适，种木树桑梓。
- 田园绕家舍，远不逾十里。
- 款段足乘骑，代步而已矣。
- 但识畜驽骀，安知有骐骥。
- 腊月北风寒，太行山色紫。
- 君命急如火，城头见烽燧。
- 雪深马僵倒，十夫扶不起。
- 军法有明训，后期者诛死。
- 倚鞍思骏骨，抚辔念绿駬。
- 求之不可得，觳觫满眼泪。
- 旁闻负薪叟，窃语相讥刺。
- 居安常念危，在险如处易。
- 临难始求济，狼狈徒劳尔。
- 有备则无患，古人垂深旨。
- 平居无事时，华廐深秘邃。
- 善谷与丰草，秣饲十廐吏。
- 驽骀饱相枕，素餐不知媿。
- 伯乐能识马，每来加劝说。
- 飞兔与騕褭，日牵在都市。
- 为爱千金资，贪悋不肯置。
- 今日临艰难，努力自勉励。

## 拼音
- cun1 ju1 he2 suo3 shi4 ， zhong3 mu4 shu4 sang1 zi3 。
- tian2 yuan2 rao4 jia1 she4 ， yuan3 bu4 yu2 shi2 li3 。
- kuan3 duan4 zu2 cheng2 qi2 ， dai4 bu4 er2 yi3 yi3 。
- dan4 shi2 chu4 nu2 dai4 ， an1 zhi1 you3 qi2 ji4 。
- la4 yue4 bei3 feng1 han2 ， tai4 hang2 shan1 se4 zi3 。
- jun1 ming4 ji2 ru2 huo3 ， cheng2 tou2 jian4 feng1 sui4 。
- xue3 shen1 ma3 jiang1 dao3 ， shi2 fu1 fu2 bu4 qi3 。
- jun1 fa3 you3 ming2 xun4 ， hou4 qi1 zhe3 zhu1 si3 。
- yi3 an1 si1 jun4 gu3 ， fu3 pei4 nian4 lü4 er3 。
- qiu2 zhi1 bu4 ke3 de2 ， hu2 su4 man3 yan3 lei4 。
- pang2 wen2 fu4 xin1 sou3 ， qie4 yu3 xiang1 ji1 ci4 。
- ju1 an1 chang2 nian4 wei1 ， zai4 xian3 ru2 chu4 yi4 。
- lin2 nan2 shi3 qiu2 ji4 ， lang2 bei4 tu2 lao2 er3 。
- you3 bei4 ze2 wu2 huan4 ， gu3 ren2 chui2 shen1 zhi3 。
- ping2 ju1 wu2 shi4 shi2 ， hua2 jiu4 shen1 mi4 sui4 。
- shan4 gu3 yu3 feng1 cao3 ， mo4 si4 shi2 jiu4 li4 。
- nu2 dai4 bao3 xiang1 zhen3 ， su4 can1 bu4 zhi1 kui4 。
- bo2 le4 neng2 shi2 ma3 ， mei3 lai2 jia1 quan4 shuo1 。
- fei1 tu4 yu3 yao3 niao3 ， ri4 qian1 zai4 du1 shi4 。
- wei4 ai4 qian1 jin1 zi1 ， tan1 lin4 bu4 ken3 zhi4 。
- jin1 ri4 lin2 jian1 nan2 ， nu3 li4 zi4 mian3 li4 。

## 注释

## 译文

## 赏析
