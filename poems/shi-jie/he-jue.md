---
id: shi-jie-he-jue
title: 河决
titlePinyin: he2 jue2
titleSlug: he-jue
author: 石介
authorPinyin: shi2 jie4
authorSlug: shi-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昆仑山最大，峨峨横绝域。
- 黄河地下来，汹汹不可测。
- 河伯一发怒，擘开昆仑石。
- 水出东北陬，浩渺无涯极。
- 平地水行疾，九州如咫尺。
- 汤汤势滔天，黎元多沈溺。
- 上贻尧心忧，四岳举鲧塞。
- 鲧用汩彝伦，九载无成绩。
- 尧怒不能治，遂行羽山殛。
- 有子其曰禹，命使嗣父职。
- 洛中得龟书，九畴文甲坼。
- 禹乃乘四载，周游视水迹。
- 百川各复道，九河皆开辟。
- 禹功既已成，水患方兹息。
- 窃思大禹意，河九为远策。
- 况云杀其溢，闻之孔安国。
- 三代逾千年，所以无灾厄。
- 战国争土疆，诸侯用诈力。
- 迁徙无常岁，湮沦不可识。
- 隄障遏水势，沟渠绝地脉。
- 禹道不复究，河流有壅隔。
- 频为中国患，不国不安席。
- 从官徒负薪，河伯弗受璧。
- 斫尽淇园竹，安救瓠子役。
- 民力殚将竭，国材耗亦剧。
- 四方竞上疏，群臣争筹划。
- 田蚡方为相，书来多持扼。
- 岂顾天下利，惟以私田惜。
- 贾让不为用，延年亦见斥。
- 如何圣人功，千载复不得。
- 皇宋运熙泰，四圣崇道德。
- 百蛮皆臣顺，万物遂生殖。
- 七八十年闲，人不闻金革。
- 惟兹澶滑郡，河决亦云亟。
- 常记天禧中，山东与河北。
- 藁秸赋不充，遂及两京侧。
- 骚然半海内，人心愁惨戚。
- 河平未云几，隄防有穴隙。
- 流入魏博闲，高原为大泽。
- 良田百万顷，尽充鱼鼈食。
- 救之成劳费，不救悲隠恻。
- 吾君为深虑，不食到日昃。
- 我忝窃寸禄，素餐堪自责。
- 不负一畚土，私辄逃丁籍。
- 又无一言长，万分有裨益。
- 与世同浮沈，随群甘默默。
- 亦或中夜思，斯民苦瘦瘠。
- 四年困蝗旱，五谷饵蝥蠈。
- 年来风雨时，才得一秋麦。
- 手足犹疮痍，饥肤未丰硕。
- 若待四体肥，斯民无愁色。
- 不然寻九河，故道皆历历。
- 一劳而永逸，此成功无歝。
- 或可勿复治，顺其性所适。
- 徙民就宽肥，注水灌戎狄。
- 试听刍荛言，三者君自择。

## 拼音
- kun1 lun2 shan1 zui4 da4 ， e2 e2 heng2 jue2 yu4 。
- huang2 he2 di4 xia4 lai2 ， xiong1 xiong1 bu4 ke3 ce4 。
- he2 bo2 yi4 fa1 nu4 ， bo4 kai1 kun1 lun2 shi2 。
- shui3 chu1 dong1 bei3 zou1 ， hao4 miao3 wu2 ya2 ji2 。
- ping2 di4 shui3 xing2 ji2 ， jiu3 zhou1 ru2 zhi3 chi3 。
- tang1 tang1 shi4 tao1 tian1 ， li2 yuan2 duo1 shen3 ni4 。
- shang4 yi2 yao2 xin1 you1 ， si4 yue4 ju3 gun3 sai1 。
- gun3 yong4 gu3 yi2 lun2 ， jiu3 zai3 wu2 cheng2 ji4 。
- yao2 nu4 bu4 neng2 zhi4 ， sui4 xing2 yu3 shan1 ji2 。
- you3 zi3 qi2 yue1 yu3 ， ming4 shi3 si4 fu4 zhi2 。
- luo4 zhong1 de2 gui1 shu1 ， jiu3 chou2 wen2 jia3 che4 。
- yu3 nai3 cheng2 si4 zai3 ， zhou1 you2 shi4 shui3 ji4 。
- bai3 chuan1 ge4 fu4 dao4 ， jiu3 he2 jie1 kai1 pi4 。
- yu3 gong1 ji4 yi3 cheng2 ， shui3 huan4 fang1 zi1 xi1 。
- qie4 si1 da4 yu3 yi4 ， he2 jiu3 wei4 yuan3 ce4 。
- kuang4 yun2 sha1 qi2 yi4 ， wen2 zhi1 kong3 an1 guo2 。
- san1 dai4 yu2 qian1 nian2 ， suo3 yi3 wu2 zai1 e4 。
- zhan4 guo2 zheng1 tu3 jiang1 ， zhu1 hou2 yong4 zha4 li4 。
- qian1 xi3 wu2 chang2 sui4 ， yan1 lun2 bu4 ke3 shi2 。
- di1 zhang4 e4 shui3 shi4 ， gou1 qu2 jue2 di4 mai4 。
- yu3 dao4 bu2 fu4 jiu1 ， he2 liu2 you3 yong1 ge2 。
- pin2 wei4 zhong1 guo2 huan4 ， bu4 guo2 bu4 an1 xi2 。
- cong2 guan1 tu2 fu4 xin1 ， he2 bo2 fu2 shou4 bi4 。
- zhuo2 jin4 qi2 yuan2 zhu2 ， an1 jiu4 hu4 zi3 yi4 。
- min2 li4 dan1 jiang1 jie2 ， guo2 cai2 hao4 yi4 ju4 。
- si4 fang1 jing4 shang4 shu1 ， qun2 chen2 zheng1 chou2 hua4 。
- tian2 fen2 fang1 wei4 xiang1 ， shu1 lai2 duo1 chi2 e4 。
- qi3 gu4 tian1 xia4 li4 ， wei2 yi3 si1 tian2 xi1 。
- jia3 rang4 bu2 wei4 yong4 ， yan2 nian2 yi4 jian4 chi4 。
- ru2 he2 sheng4 ren2 gong1 ， qian1 zai3 fu4 bu4 de2 。
- huang2 song4 yun4 xi1 tai4 ， si4 sheng4 chong2 dao4 de2 。
- bai3 man2 jie1 chen2 shun4 ， wan4 wu4 sui4 sheng1 zhi2 。
- qi1 ba1 shi2 nian2 xian2 ， ren2 bu4 wen2 jin1 ge2 。
- wei2 zi1 chan2 hua2 jun4 ， he2 jue2 yi4 yun2 ji2 。
- chang2 ji4 tian1 xi3 zhong1 ， shan1 dong1 yu3 he2 bei3 。
- gao3 jie1 fu4 bu4 chong1 ， sui4 ji2 liang3 jing1 ce4 。
- sao1 ran2 ban4 hai3 nei4 ， ren2 xin1 chou2 can3 qi1 。
- he2 ping2 wei4 yun2 ji3 ， di1 fang2 you3 xue2 xi4 。
- liu2 ru4 wei4 bo2 xian2 ， gao1 yuan2 wei4 da4 ze2 。
- liang2 tian2 bai3 wan4 qing3 ， jin4 chong1 yu2 bie1 shi2 。
- jiu4 zhi1 cheng2 lao2 fei4 ， bu2 jiu4 bei1 yin3 ce4 。
- wu2 jun1 wei4 shen1 lü4 ， bu4 shi2 dao4 ri4 ze4 。
- wo3 tian3 qie4 cun4 lu4 ， su4 can1 kan1 zi4 ze2 。
- bu2 fu4 yi4 ben3 tu3 ， si1 zhe2 tao2 ding1 ji2 。
- you4 wu2 yi4 yan2 chang2 ， wan4 fen1 you3 bi4 yi4 。
- yu3 shi4 tong2 fu2 shen3 ， sui2 qun2 gan1 mo4 mo4 。
- yi4 huo4 zhong1 ye4 si1 ， si1 min2 ku3 shou4 ji2 。
- si4 nian2 kun4 huang2 han4 ， wu3 gu3 er3 mao2 zei2 。
- nian2 lai2 feng1 yu3 shi2 ， cai2 de2 yi4 qiu1 mai4 。
- shou3 zu2 you2 chuang1 yi2 ， ji1 fu1 wei4 feng1 shuo4 。
- ruo4 dai4 si4 ti3 fei2 ， si1 min2 wu2 chou2 se4 。
- bu4 ran2 xun2 jiu3 he2 ， gu4 dao4 jie1 li4 li4 。
- yi4 lao2 er2 yong3 yi4 ， ci3 cheng2 gong1 wu2 yi4 。
- huo4 ke3 wu4 fu4 zhi4 ， shun4 qi2 xing4 suo3 shi4 。
- xi3 min2 jiu4 kuan1 fei2 ， zhu4 shui3 guan4 rong2 di2 。
- shi4 ting1 chu2 rao2 yan2 ， san1 zhe3 jun1 zi4 ze2 。

## 注释

## 译文

## 赏析
