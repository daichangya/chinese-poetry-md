---
id: shi-jie-gan-shi
title: 感事
titlePinyin: gan3 shi4
titleSlug: gan-shi
author: 石介
authorPinyin: shi2 jie4
authorSlug: shi-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾尝观中夏，地平如砥石。
- 幅员数万里，车马通辙迹。
- 帝宅居土中，紫垣当辰极。
- 长江断其南，绝塞经其北。
- 东海西流沙，天为限夷狄。
- 三代千余年，天子虽务德。
- 实以险为恃，四夷皆潜匿。
- 汉唐德稍衰，地胜岂殊昔。
- 暂来还亟去，不敢窥城壁。
- 石晋一失谋，六州沦胡域。
- 天地破扃𫔎，山川无阻阨。
- 贻尔子孙患，固知非远策。
- 桓桓周世宗，三十纂尧历。
- 一岁破河东，刘崇丧精魄。
- 再岁复秦凤，不庭自柔格。
- 三岁出南狩，王师拯焚溺。
- 江北十四州，取之如卷席。
- 四岁征关南，曾不发一镝。
- 三州相继降，德声畅蛮貊。
- 李昪请臣妾，钱镠修贡职。
- 帝欲因兵锋，乘胜务深击。
- 直取幽州城，拓土开疆埸。
- 重收虎北口，复关闭寇贼。
- 是时战屡捷，六军气吞敌。
- 平吴如破竹，成功在顷刻。
- 惜哉志不就，暴疾生中夕。
- 帝宋承大宝，声名发丕赫。
- 全蜀献土地，举吴上图籍。
- 荆潭与瓯闽，助祭来匍匐。
- 开城纳江俘，御楼受晋馘。
- 区内一正朔，六州独割剔。
- 愤愤柳崇仪，才宏包旦奭。
- 生长在河朔，耳目熟金革。
- 旗鼓朝治兵，酒肴夜结客。
- 握臂说心诚，倒囊推金帛。
- 客以豪杰士，遇侯颇感激。
- 往来达厥诚，生死愿效力。
- 万德纳我说，洞然绝嫌隙。
- 事成已有萌，侯去何云亟。
- 豪杰夜空回，帐中屡叹息。
- 我览此二事，天意终难测。
- 抚卷一感伤，两眼泪潸滴。

## 拼音
- wu2 chang2 guan1 zhong1 xia4 ， di4 ping2 ru2 di3 shi2 。
- fu2 yuan2 shu4 wan4 li3 ， che1 ma3 tong1 zhe2 ji4 。
- di4 zhai2 ju1 tu3 zhong1 ， zi3 yuan2 dang1 chen2 ji2 。
- chang2 jiang1 duan4 qi2 nan2 ， jue2 sai1 jing1 qi2 bei3 。
- dong1 hai3 xi1 liu2 sha1 ， tian1 wei4 xian4 yi2 di2 。
- san1 dai4 qian1 yu2 nian2 ， tian1 zi3 sui1 wu4 de2 。
- shi2 yi3 xian3 wei4 shi4 ， si4 yi2 jie1 qian2 ni4 。
- han4 tang2 de2 shao1 shuai1 ， di4 sheng4 qi3 shu1 xi1 。
- zan4 lai2 hai2 ji2 qu4 ， bu4 gan3 kui1 cheng2 bi4 。
- shi2 jin4 yi4 shi1 mou2 ， liu4 zhou1 lun2 hu2 yu4 。
- tian1 di4 po4 jiong1 jue2 ， shan1 chuan1 wu2 zu3 e4 。
- yi2 er3 zi3 sun1 huan4 ， gu4 zhi1 fei1 yuan3 ce4 。
- huan2 huan2 zhou1 shi4 zong1 ， san1 shi2 zuan3 yao2 li4 。
- yi2 sui4 po4 he2 dong1 ， liu2 chong2 sang4 jing1 po4 。
- zai4 sui4 fu4 qin2 feng4 ， bu4 ting2 zi4 rou2 ge2 。
- san1 sui4 chu1 nan2 shou4 ， wang2 shi1 zheng3 fen2 ni4 。
- jiang1 bei3 shi2 si4 zhou1 ， qu3 zhi1 ru2 juan4 xi2 。
- si4 sui4 zheng1 guan1 nan2 ， ceng2 bu4 fa1 yi4 di2 。
- san1 zhou1 xiang1 ji4 jiang4 ， de2 sheng1 chang4 man2 mo4 。
- li3 bian4 qing3 chen2 qie4 ， qian2 liu2 xiu1 gong4 zhi2 。
- di4 yu4 yin1 bing1 feng1 ， cheng2 sheng4 wu4 shen1 ji1 。
- zhi2 qu3 you1 zhou1 cheng2 ， tuo4 tu3 kai1 jiang1 yi4 。
- zhong4 shou1 hu3 bei3 kou3 ， fu4 guan1 bi4 kou4 zei2 。
- shi4 shi2 zhan4 lü3 jie2 ， liu4 jun1 qi4 tun1 di2 。
- ping2 wu2 ru2 po4 zhu2 ， cheng2 gong1 zai4 qing3 ke4 。
- xi1 zai1 zhi4 bu2 jiu4 ， bao4 ji2 sheng1 zhong1 xi1 。
- di4 song4 cheng2 da4 bao3 ， sheng1 ming2 fa1 pi1 he4 。
- quan2 shu3 xian4 tu3 di4 ， ju3 wu2 shang4 tu2 ji2 。
- jing1 tan2 yu3 ou1 min3 ， zhu4 ji4 lai2 pu2 fu2 。
- kai1 cheng2 na4 jiang1 fu2 ， yu4 lou2 shou4 jin4 guo2 。
- qu1 nei4 yi2 zheng4 shuo4 ， liu4 zhou1 du2 ge1 ti1 。
- fen4 fen4 liu3 chong2 yi2 ， cai2 hong2 bao1 dan4 shi4 。
- sheng1 zhang3 zai4 he2 shuo4 ， er3 mu4 shu2 jin1 ge2 。
- qi2 gu3 chao2 zhi4 bing1 ， jiu3 yao2 ye4 jie2 ke4 。
- wo4 bi4 shuo1 xin1 cheng2 ， dao3 nang2 tui1 jin1 bo2 。
- ke4 yi3 hao2 jie2 shi4 ， yu4 hou2 po1 gan3 ji1 。
- wang3 lai2 da2 jue2 cheng2 ， sheng1 si3 yuan4 xiao4 li4 。
- wan4 de2 na4 wo3 shuo1 ， dong4 ran2 jue2 xian2 xi4 。
- shi4 cheng2 yi3 you3 meng2 ， hou2 qu4 he2 yun2 ji2 。
- hao2 jie2 ye4 kong1 hui2 ， zhang4 zhong1 lü3 tan4 xi1 。
- wo3 lan3 ci3 er4 shi4 ， tian1 yi4 zhong1 nan2 ce4 。
- fu3 juan4 yi4 gan3 shang1 ， liang3 yan3 lei4 shan1 di1 。

## 注释

## 译文

## 赏析
