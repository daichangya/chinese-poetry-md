---
id: shi-jie-nan-ji-yun
title: 南霁云
titlePinyin: nan2 ji4 yun2
titleSlug: nan-ji-yun
author: 石介
authorPinyin: shi2 jie4
authorSlug: shi-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 禄山炽乱，火焚昆岗。
- 炎炎二京，鞠为战场。
- 百官奔走，万乘苍黄。
- 孰城能守，孰地不亡。
- 瞻彼濉水，其流汤汤。
- 有城有民，在濉之阳。
- 远位巡上，巡智我彊。
- 以城授巡，巡亦克当。
- 贼从西来，杀气堂堂。
- 旌旗如林，对城而行。
- 巡远登城，辞毅色康。
- 城中之人，踊跃倍常。
- 贼知城坚，坐甲裹粮。
- 城中食尽，杀爱以尝。
- 士无二志，持病扶疮。
- 宁守城死，城不可降。
- 霁云勇烈，跳城轶出。
- 走泗投贺，求兵救乏。
- 贺饮霁云，牢醴罗列。
- 霁云避席，谓众云曰。
- 濉阳之人，不食一月。
- 义不独饱，食下辄咽。
- 以刀断指，左右流泣。
- 彼何人兮，忌忠嫉节。
- 心不感兮，贼功害伐。
- 不出一兵，坐观斧钺。
- 霁云心折，寸寸如铁。
- 霁云据鞍，怒发冲冠。
- 一矢以志，复来不完。
- 路人傍观，涕流汍澜。
- 远近闻者，为之辛酸。
- 力尽且穷，城孤无援。
- 至死不屈，万戈来攒。
- 精诚内发，颜色自安。
- 身轻鸿毛，名重泰山。
- 吾执唐刑，罔容于奸。
- 未诛禄山，先诛贺兰。

## 拼音
- lu4 shan1 chi4 luan4 ， huo3 fen2 kun1 gang3 。
- yan2 yan2 er4 jing1 ， ju1 wei4 zhan4 chang3 。
- bai3 guan1 ben1 zou3 ， wan4 sheng4 cang1 huang2 。
- shu2 cheng2 neng2 shou3 ， shu2 di4 bu4 wang2 。
- zhan1 bi3 sui1 shui3 ， qi2 liu2 tang1 tang1 。
- you3 cheng2 you3 min2 ， zai4 sui1 zhi1 yang2 。
- yuan3 wei4 xun2 shang4 ， xun2 zhi4 wo3 qiang2 。
- yi3 cheng2 shou4 xun2 ， xun2 yi4 ke4 dang1 。
- zei2 cong2 xi1 lai2 ， sha1 qi4 tang2 tang2 。
- jing1 qi2 ru2 lin2 ， dui4 cheng2 er2 xing2 。
- xun2 yuan3 deng1 cheng2 ， ci2 yi4 se4 kang1 。
- cheng2 zhong1 zhi1 ren2 ， yong3 yue4 bei4 chang2 。
- zei2 zhi1 cheng2 jian1 ， zuo4 jia3 guo3 liang2 。
- cheng2 zhong1 shi2 jin4 ， sha1 ai4 yi3 chang2 。
- shi4 wu2 er4 zhi4 ， chi2 bing4 fu2 chuang1 。
- ning2 shou3 cheng2 si3 ， cheng2 bu4 ke3 jiang4 。
- ji4 yun2 yong3 lie4 ， tiao4 cheng2 yi4 chu1 。
- zou3 si4 tou2 he4 ， qiu2 bing1 jiu4 fa2 。
- he4 yin3 ji4 yun2 ， lao2 li3 luo2 lie4 。
- ji4 yun2 bi4 xi2 ， wei4 zhong4 yun2 yue1 。
- sui1 yang2 zhi1 ren2 ， bu4 shi2 yi1 yue4 。
- yi4 bu4 du2 bao3 ， shi2 xia4 zhe2 yan4 。
- yi3 dao1 duan4 zhi3 ， zuo3 you4 liu2 qi4 。
- bi3 he2 ren2 xi1 ， ji4 zhong1 ji2 jie2 。
- xin1 bu4 gan3 xi1 ， zei2 gong1 hai4 fa2 。
- bu4 chu1 yi4 bing1 ， zuo4 guan1 fu3 yue4 。
- ji4 yun2 xin1 zhe2 ， cun4 cun4 ru2 tie3 。
- ji4 yun2 ju4 an1 ， nu4 fa4 chong1 guan1 。
- yi4 shi3 yi3 zhi4 ， fu4 lai2 bu4 wan2 。
- lu4 ren2 bang4 guan1 ， ti4 liu2 wan2 lan2 。
- yuan3 jin4 wen2 zhe3 ， wei4 zhi1 xin1 suan1 。
- li4 jin4 qie3 qiong2 ， cheng2 gu1 wu2 yuan2 。
- zhi4 si3 bu4 qu1 ， wan4 ge1 lai2 zan3 。
- jing1 cheng2 nei4 fa1 ， yan2 se4 zi4 an1 。
- shen1 qing1 hong2 mao2 ， ming2 zhong4 tai4 shan1 。
- wu2 zhi2 tang2 xing2 ， wang3 rong2 yu2 jian1 。
- wei4 zhu1 lu4 shan1 ， xian1 zhu1 he4 lan2 。

## 注释

## 译文

## 赏析
