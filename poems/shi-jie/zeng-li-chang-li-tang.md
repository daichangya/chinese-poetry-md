---
id: shi-jie-zeng-li-chang-li-tang
title: 赠李常李堂
titlePinyin: zeng4 li3 chang2 li3 tang2
titleSlug: zeng-li-chang-li-tang
author: 石介
authorPinyin: shi2 jie4
authorSlug: shi-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 颛顼宅帝丘，放勋葬成阳。
- 有虞渔雷泽，三帝声汪洋。
- 圣人遗风烈，生民多材良。
- 吾宋八十年，贤杰近相望。
- 黄州号辞伯，两朝专文章。
- 尚书实大臣，朝廷畏雄刚。
- 堂堂高夫子，立言肩荀扬。
- 凛凛李丞相，功业齐萧张。
- 三人名未泯，相国方腾骧。
- 又生不世才，李常与李堂。
- 二子皆绝群，凤凰摩苍苍。
- 一举一万里，志气不可量。
- 新文各百首，寒金敲琳琅。
- 古音抱淳澹，云和与空桑。
- 豪气迈俦匹，騕褭与飞黄。
- 千里希一贤，四公乃同乡。
- 二子复颖耀，士风实深长。
- 遥知濮水上，千载流声光。

## 拼音
- zhuan1 xu1 zhai2 di4 qiu1 ， fang4 xun1 zang4 cheng2 yang2 。
- you3 yu2 yu2 lei2 ze2 ， san1 di4 sheng1 wang1 yang2 。
- sheng4 ren2 yi2 feng1 lie4 ， sheng1 min2 duo1 cai2 liang2 。
- wu2 song4 ba1 shi2 nian2 ， xian2 jie2 jin4 xiang1 wang4 。
- huang2 zhou1 hao4 ci2 bo2 ， liang3 chao2 zhuan1 wen2 zhang1 。
- shang4 shu1 shi2 da4 chen2 ， chao2 ting2 wei4 xiong2 gang1 。
- tang2 tang2 gao1 fu1 zi3 ， li4 yan2 jian1 xun2 yang2 。
- lin3 lin3 li3 cheng2 xiang4 ， gong1 ye4 qi2 xiao1 zhang1 。
- san1 ren2 ming2 wei4 min3 ， xiang4 guo2 fang1 teng2 xiang1 。
- you4 sheng1 bu2 shi4 cai2 ， li3 chang2 yu3 li3 tang2 。
- er4 zi3 jie1 jue2 qun2 ， feng4 huang2 mo2 cang1 cang1 。
- yi4 ju3 yi2 wan4 li3 ， zhi4 qi4 bu4 ke3 liang2 。
- xin1 wen2 ge4 bai3 shou3 ， han2 jin1 qiao1 lin2 lang2 。
- gu3 yin1 bao4 chun2 dan4 ， yun2 he2 yu3 kong1 sang1 。
- hao2 qi4 mai4 chou2 pi3 ， yao3 niao3 yu3 fei1 huang2 。
- qian1 li3 xi1 yi4 xian2 ， si4 gong1 nai3 tong2 xiang1 。
- er4 zi3 fu4 ying3 yao4 ， shi4 feng1 shi2 shen1 chang2 。
- yao2 zhi1 pu2 shui3 shang4 ， qian1 zai3 liu2 sheng1 guang1 。

## 注释

## 译文

## 赏析
