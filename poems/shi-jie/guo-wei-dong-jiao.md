---
id: shi-jie-guo-wei-dong-jiao
title: 过魏东郊
titlePinyin: guo4 wei4 dong1 jiao1
titleSlug: guo-wei-dong-jiao
author: 石介
authorPinyin: shi2 jie4
authorSlug: shi-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 全魏地千里，雄大视区宇。
- 黄河为血脉，太行为筋膂。
- 地灵育圣贤，土厚含文武。
- 堂堂柳先生，生下如猛虎。
- 十三断贼指，闻者皆震怖。
- 十七著野史，才俊凌迁固。
- 二十补亡书，辞深续尧禹。
- 六经皆自晓，不看注与疏。
- 述作慕仲淹，文章肩韩愈。
- 下唐二百年，先生固独步。
- 投篇动范杲，落笔惊王祜。
- 四方交豪杰，群公走声誉。
- 一上中高第，数年编士伍。
- 五命为御史，连出守方土。
- 事业过皋夔，才能堪相辅。
- 凤凰世不容，众鸟竞嘲诉。
- 狱中饥不死，特地生爪距。
- 貔貅十万师，盟津直北渡。
- 塞上诸猛将，低头若首鼠。
- 渴忆海为浆，饥思鼇为脯。
- 两手拏人肝，大床横牛肚。
- 一饮酒一石，贼来不怕惧。
- 帐下立孙吴，罇前坐伊吕。
- 笑谈韬钤闲，出入经纶务。
- 匈奴恨未灭，献策言可虏。
- 幽州恨未复，上书言可取。
- 好文有太宗，好武有太祖。
- 先生文武具，命兮竟不遇。
- 死来三十载，荒草盖坟墓。
- 四海无英雄，斯文失宗主。
- 竖子敢颠狂，黠戎敢慢侮。
- 我思柳先生，涕泪落如雨。
- 试过魏东郊，寒鸦啼老树。
- 丈夫肝胆丧，真儒魂魄去。
- 瓦石固无情，为我亦惨沮。

## 拼音
- quan2 wei4 di4 qian1 li3 ， xiong2 da4 shi4 qu1 yu3 。
- huang2 he2 wei4 xue4 mai4 ， tai4 hang2 wei4 jin1 lü3 。
- di4 ling2 yu4 sheng4 xian2 ， tu3 hou4 han2 wen2 wu3 。
- tang2 tang2 liu3 xian1 sheng1 ， sheng1 xia4 ru2 meng3 hu3 。
- shi2 san1 duan4 zei2 zhi3 ， wen2 zhe3 jie1 zhen4 bu4 。
- shi2 qi1 zhu4 ye3 shi3 ， cai2 jun4 ling2 qian1 gu4 。
- er4 shi2 bu3 wang2 shu1 ， ci2 shen1 xu4 yao2 yu3 。
- liu4 jing1 jie1 zi4 xiao3 ， bu2 kan4 zhu4 yu3 shu1 。
- shu4 zuo4 mu4 zhong4 yan1 ， wen2 zhang1 jian1 han2 yu4 。
- xia4 tang2 er4 bai3 nian2 ， xian1 sheng1 gu4 du2 bu4 。
- tou2 pian1 dong4 fan4 gao3 ， luo4 bi3 jing1 wang2 hu4 。
- si4 fang1 jiao1 hao2 jie2 ， qun2 gong1 zou3 sheng1 yu4 。
- yi2 shang4 zhong1 gao1 di4 ， shu4 nian2 bian1 shi4 wu3 。
- wu3 ming4 wei4 yu4 shi3 ， lian2 chu1 shou3 fang1 tu3 。
- shi4 ye4 guo4 gao1 kui2 ， cai2 neng2 kan1 xiang1 fu3 。
- feng4 huang2 shi4 bu4 rong2 ， zhong4 niao3 jing4 chao2 su4 。
- yu4 zhong1 ji1 bu4 si3 ， te4 di4 sheng1 zhua3 ju4 。
- pi2 xiu1 shi2 wan4 shi1 ， meng2 jin1 zhi2 bei3 du4 。
- sai4 shang4 zhu1 meng3 jiang4 ， di1 tou2 ruo4 shou3 shu3 。
- ke3 yi4 hai3 wei4 jiang1 ， ji1 si1 ao2 wei4 pu2 。
- liang3 shou3 na2 ren2 gan1 ， da4 chuang2 heng2 niu2 du4 。
- yi4 yin3 jiu3 yi4 shi2 ， zei2 lai2 bu2 pa4 ju4 。
- zhang4 xia4 li4 sun1 wu2 ， zun1 qian2 zuo4 yi1 lü3 。
- xiao4 tan2 tao1 qian2 xian2 ， chu1 ru4 jing1 lun2 wu4 。
- xiong1 nu2 hen4 wei4 mie4 ， xian4 ce4 yan2 ke3 lu3 。
- you1 zhou1 hen4 wei4 fu4 ， shang4 shu1 yan2 ke3 qu3 。
- hao3 wen2 you3 tai4 zong1 ， hao3 wu3 you3 tai4 zu3 。
- xian1 sheng1 wen2 wu3 ju4 ， ming4 xi1 jing4 bu2 yu4 。
- si3 lai2 san1 shi2 zai3 ， huang1 cao3 gai4 fen2 mu4 。
- si4 hai3 wu2 ying1 xiong2 ， si1 wen2 shi1 zong1 zhu3 。
- shu4 zi3 gan3 dian1 kuang2 ， xia2 rong2 gan3 man4 wu3 。
- wo3 si1 liu3 xian1 sheng1 ， ti4 lei4 luo4 ru2 yu3 。
- shi4 guo4 wei4 dong1 jiao1 ， han2 ya1 ti2 lao3 shu4 。
- zhang4 fu0 gan1 dan3 sang4 ， zhen1 ru2 hun2 po4 qu4 。
- wa3 shi2 gu4 wu2 qing2 ， wei4 wo3 yi4 can3 ju3 。

## 注释

## 译文

## 赏析
