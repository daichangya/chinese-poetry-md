---
id: shi-jie-zhu-shu-tong-qi-yi
title: 竹书筒  其一
titlePinyin: zhu2 shu1 tong3     qi2 yi1
titleSlug: zhu-shu-tong-qi-yi
author: 石介
authorPinyin: shi2 jie4
authorSlug: shi-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 截竹功何取，为筒妙可谈。
- 长犹不盈尺，青若出于蓝。
- 浮薄瓤皆去，嵚崟节独堪。
- 谁言但空洞，自是贵包含。
- 虚受殊招损，多藏不类贪。
- 巾箱经谩五，谤牍箧空三。
- 泪有湘妃洒，书疑禹穴探。
- 质曾冒霜雪，价本擅东南。
- 陨箨遗轻粉，移根破冻岚。
- 龙音终不死，凤实尚余甘。
- 仆陋我为贵，雕锼彼合慙。
- 居常置几桉，出或系𬴂骖。
- 唱和友朋倦，提携童仆谙。
- 纯姿斥丹漆，美干敌楩枏。
- 其直如周道，虚心学老耼。
- 吾徒正得用，诗笔战方酣。

## 拼音
- jie2 zhu2 gong1 he2 qu3 ， wei4 tong3 miao4 ke3 tan2 。
- chang2 you2 bu4 ying2 chi3 ， qing1 ruo4 chu1 yu2 lan2 。
- fu2 bao2 rang2 jie1 qu4 ， qin1 yin2 jie2 du2 kan1 。
- shui2 yan2 dan4 kong1 dong4 ， zi4 shi4 gui4 bao1 han2 。
- xu1 shou4 shu1 zhao1 sun3 ， duo1 cang2 bu2 lei4 tan1 。
- jin1 xiang1 jing1 man4 wu3 ， bang4 du2 qie4 kong1 san1 。
- lei4 you3 xiang1 fei1 sa3 ， shu1 yi2 yu3 xue2 tan4 。
- zhi4 ceng2 mao4 shuang1 xue3 ， jia4 ben3 shan4 dong1 nan2 。
- yun3 tuo4 yi2 qing1 fen3 ， yi2 gen1 po4 dong4 lan2 。
- long2 yin1 zhong1 bu4 si3 ， feng4 shi2 shang4 yu2 gan1 。
- pu2 lou4 wo3 wei4 gui4 ， diao1 sou1 bi3 he2 can2 。
- ju1 chang2 zhi4 ji3 an1 ， chu1 huo4 xi4 fei1 can1 。
- chang4 he4 you3 peng2 juan4 ， ti2 xie2 tong2 pu2 an1 。
- chun2 zi1 chi4 dan1 qi1 ， mei3 gan1 di2 pian2 nan2 。
- qi2 zhi2 ru2 zhou1 dao4 ， xu1 xin1 xue2 lao3 dan1 。
- wu2 tu2 zheng4 de2 yong4 ， shi1 bi3 zhan4 fang1 han1 。

## 注释

## 译文

## 赏析
