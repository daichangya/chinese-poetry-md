---
id: shi-jie-an-dao-deng-mao-cai-yi-deng-ke
title: 安道登茂材异等科
titlePinyin: an1 dao4 deng1 mao4 cai2 yi4 deng3 ke1
titleSlug: an-dao-deng-mao-cai-yi-deng-ke
author: 石介
authorPinyin: shi2 jie4
authorSlug: shi-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝言春官氏，设官何龌龊。
- 屑屑取于人，辞赋为程约。
- 一字竞新奇，四声分清浊。
- 矫矫迁雄才，动为对偶缚。
- 恢恢晁董策，亦遭声病落。
- 每岁棘篱上，所得多浮薄。
- 嗟哉浮薄流，不知王霸略。
- 六经挂东壁，三史束高阁。
- 琐琐事雕篆，区区衍述作。
- 随行登一第，谓身翥寥廓。
- 趋众得一官，谓身縻好爵。
- 栖栖咫尺地，燕雀假安托。
- 汲汲五斗米，鴈鹜资饮啄。
- 壮哉张安道，少怀夫子学。
- 三就礼部试，不肯露头角。
- 耻用众人遇，羞将一赋较。
- 甘心搨翼归，志怀本卓荦。
- 三贤文章师，儒林推先觉。
- 百鸟声喈喈，独能辨𬸚𬸦。
- 玉石方混混，独能识至璞。
- 荐之于天子，此材堪轮桷。
- 遂得望清光，三接近帷幄。
- 僚友视万乘，器宇诚岳岳。
- 愿乞数刻景，古今可扬榷。
- 纵横三千言，得隽如夺矟。
- 上下驰皇王，周旋骋礼乐。
- 远推灾异源，上究星文错。
- 直言补王阙，危论针民瘼。
- 天子览其奏，嘉赏为嗟愕。
- 既叹相见晚，且言同时乐。
- 一命校秘书，恩泽优且渥。
- 追惜汉武世，仲舒道硗确。
- 再念文宗朝，刘蕡命蹇剥。
- 有才无其时，徒抱此诚悫。
- 吾君嗣丕基，百王慙景铄。
- 万物蒙休嘉，四夷奉正朔。
- 贤良得其时，才命不相虐。
- 一谒乃大遇，君臣无隔膜。
- 我贺吾君明，取士得英卓。
- 我贺吾道行，逢时不踸踔。
- 行顾入廊庙，钧轴在掌握。
- 上使斯文淳，下使斯民朴。
- 五帝从何追，三王岂为邈。

## 拼音
- chang2 yan2 chun1 guan1 shi4 ， she4 guan1 he2 wo4 chuo4 。
- xie4 xie4 qu3 yu2 ren2 ， ci2 fu4 wei4 cheng2 yue1 。
- yi2 zi4 jing4 xin1 qi2 ， si4 sheng1 fen1 qing1 zhuo2 。
- jiao3 jiao3 qian1 xiong2 cai2 ， dong4 wei4 dui4 ou3 fu4 。
- hui1 hui1 chao2 dong3 ce4 ， yi4 zao1 sheng1 bing4 luo4 。
- mei3 sui4 ji2 li2 shang4 ， suo3 de2 duo1 fu2 bao2 。
- jie1 zai1 fu2 bao2 liu2 ， bu4 zhi1 wang2 ba4 lüe4 。
- liu4 jing1 gua4 dong1 bi4 ， san1 shi3 shu4 gao1 ge2 。
- suo3 suo3 shi4 diao1 zhuan4 ， qu1 qu1 yan3 shu4 zuo4 。
- sui2 xing2 deng1 yi2 di4 ， wei4 shen1 zhu4 liao2 kuo4 。
- qu1 zhong4 de2 yi4 guan1 ， wei4 shen1 mi2 hao3 jue2 。
- qi1 qi1 zhi3 chi3 di4 ， yan4 que4 jia3 an1 tuo1 。
- ji2 ji2 wu3 dou3 mi3 ， yan4 wu4 zi1 yin3 zhuo2 。
- zhuang4 zai1 zhang1 an1 dao4 ， shao3 huai2 fu1 zi3 xue2 。
- san1 jiu4 li3 bu4 shi4 ， bu4 ken3 lu4 tou2 jiao3 。
- chi3 yong4 zhong4 ren2 yu4 ， xiu1 jiang1 yi2 fu4 jiao4 。
- gan1 xin1 ta4 yi4 gui1 ， zhi4 huai2 ben3 zhuo2 luo4 。
- san1 xian2 wen2 zhang1 shi1 ， ru2 lin2 tui1 xian1 jue2 。
- bai3 niao3 sheng1 jie1 jie1 ， du2 neng2 bian4 yue4 zhuo2 。
- yu4 shi2 fang1 hun4 hun4 ， du2 neng2 shi2 zhi4 pu2 。
- jian4 zhi1 yu2 tian1 zi3 ， ci3 cai2 kan1 lun2 jue2 。
- sui4 de2 wang4 qing1 guang1 ， san1 jie1 jin4 wei2 wo4 。
- liao2 you3 shi4 wan4 sheng4 ， qi4 yu3 cheng2 yue4 yue4 。
- yuan4 qi3 shu4 ke4 jing3 ， gu3 jin1 ke3 yang2 que4 。
- zong4 heng2 san1 qian1 yan2 ， de2 jun4 ru2 duo2 shuo4 。
- shang4 xia4 chi2 huang2 wang2 ， zhou1 xuan2 cheng3 li3 yue4 。
- yuan3 tui1 zai1 yi4 yuan2 ， shang4 jiu1 xing1 wen2 cuo4 。
- zhi2 yan2 bu3 wang2 que1 ， wei1 lun4 zhen1 min2 mo4 。
- tian1 zi3 lan3 qi2 zou4 ， jia1 shang3 wei4 jie1 e4 。
- ji4 tan4 xiang1 jian4 wan3 ， qie3 yan2 tong2 shi2 le4 。
- yi2 ming4 xiao4 mi4 shu1 ， en1 ze2 you1 qie3 wo4 。
- zhui1 xi1 han4 wu3 shi4 ， zhong4 shu1 dao4 qiao1 que4 。
- zai4 nian4 wen2 zong1 chao2 ， liu2 fen2 ming4 jian3 bao1 。
- you3 cai2 wu2 qi2 shi2 ， tu2 bao4 ci3 cheng2 que4 。
- wu2 jun1 si4 pi1 ji1 ， bai3 wang2 can2 jing3 shuo4 。
- wan4 wu4 meng2 xiu1 jia1 ， si4 yi2 feng4 zheng4 shuo4 。
- xian2 liang2 de2 qi2 shi2 ， cai2 ming4 bu4 xiang1 nüe4 。
- yi2 ye4 nai3 da4 yu4 ， jun1 chen2 wu2 ge2 mo2 。
- wo3 he4 wu2 jun1 ming2 ， qu3 shi4 de2 ying1 zhuo2 。
- wo3 he4 wu2 dao4 heng0 ， feng2 shi2 bu4 chen3 chuo1 。
- xing2 gu4 ru4 lang2 miao4 ， jun1 zhou2 zai4 zhang3 wo4 。
- shang4 shi3 si1 wen2 chun2 ， xia4 shi3 si1 min2 pu3 。
- wu3 di4 cong2 he2 zhui1 ， san1 wang2 qi3 wei4 miao3 。

## 注释

## 译文

## 赏析
