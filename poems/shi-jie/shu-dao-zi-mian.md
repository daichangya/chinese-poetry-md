---
id: shi-jie-shu-dao-zi-mian
title: 蜀道自勉
titlePinyin: shu3 dao4 zi4 mian3
titleSlug: shu-dao-zi-mian
author: 石介
authorPinyin: shi2 jie4
authorSlug: shi-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 潮阳瘴烟黑，去京路八千。
- 吏部有大功，得罪斥守藩。
- 朝冲江雾行，夜枕江涛眠。
- 蛟蜃作怪变，时时攀船舷。
- 鱼龙吐火焰，往往出波闲。
- 故为相恐怖，倏忽千万端。
- 道在安可劫，处之自晏然。
- 我乏尺寸効，月食二万钱。
- 自请西南来，此行非窜迁。
- 蜀山险可升，蜀道高可缘。
- 上无岚气蒸，下无波涛翻。
- 步觉阁道稳，身履劒门安。
- 惟怀吏部节，不知蜀道难。

## 拼音
- chao2 yang2 zhang4 yan1 hei1 ， qu4 jing1 lu4 ba1 qian1 。
- li4 bu4 you3 da4 gong1 ， de2 zui4 chi4 shou3 fan1 。
- chao2 chong1 jiang1 wu4 xing2 ， ye4 zhen3 jiang1 tao1 mian2 。
- jiao1 shen4 zuo4 guai4 bian4 ， shi2 shi2 pan1 chuan2 xian2 。
- yu2 long2 tu3 huo3 yan4 ， wang3 wang3 chu1 bo1 xian2 。
- gu4 wei4 xiang1 kong3 bu4 ， shu1 hu1 qian1 wan4 duan1 。
- dao4 zai4 an1 ke3 jie2 ， chu4 zhi1 zi4 yan4 ran2 。
- wo3 fa2 chi3 cun4 xiao4 ， yue4 shi2 er4 wan4 qian2 。
- zi4 qing3 xi1 nan2 lai2 ， ci3 xing2 fei1 cuan4 qian1 。
- shu3 shan1 xian3 ke3 sheng1 ， shu3 dao4 gao1 ke3 yuan2 。
- shang4 wu2 lan2 qi4 zheng1 ， xia4 wu2 bo1 tao1 fan1 。
- bu4 jue2 ge2 dao4 wen3 ， shen1 lü3 jian4 men2 an1 。
- wei2 huai2 li4 bu4 jie2 ， bu4 zhi1 shu3 dao4 nan2 。

## 注释

## 译文

## 赏析
