---
id: shi-jie-ha-ma
title: 虾蟆
titlePinyin: ha2 ma2
titleSlug: ha-ma
author: 石介
authorPinyin: shi2 jie4
authorSlug: shi-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夏雨下数尺，流水满池泓。
- 虾蟆为得时，昼夜鸣不停。
- 几日饱欲死，腹圆如罂瓶。
- 巨吻自开阖，短项或缩盈。
- 时于土坎间，突出两眼睛。
- 是何痴形骸，能吐恶音声。
- 嗟哉尔肉膻，不中为牺牲。
- 嗟哉尔声粗，不中和人情。
- 殊不自量力，更欲睥睨横海之鳣鲸。
- 自谓天地间，独驰善鸣名。
- 万物聒皆龏，不知钟鼓钦钦，雷霆闳闳。
- 应龙戢脑入海底，凤凰举翼摩青冥。
- 此时各默默，以避虾蟆鸣。
- 何时雨歇水泽涸，青臭泥中露丑形。
- 失水无能为，两脚不解行。
- 干渴以至死，尽把枯壳填土坑。

## 拼音
- xia4 yu3 xia4 shu4 chi3 ， liu2 shui3 man3 chi2 hong2 。
- ha2 ma2 wei4 de2 shi2 ， zhou4 ye4 ming2 bu4 ting2 。
- ji3 ri4 bao3 yu4 si3 ， fu4 yuan2 ru2 ying1 ping2 。
- ju4 wen3 zi4 kai1 he2 ， duan3 xiang4 huo4 suo1 ying2 。
- shi2 yu2 tu3 kan3 jian1 ， tu1 chu1 liang3 yan3 jing1 。
- shi4 he2 chi1 xing2 hai2 ， neng2 tu3 e4 yin1 sheng1 。
- jie1 zai1 er3 rou4 shan1 ， bu4 zhong1 wei4 xi1 sheng1 。
- jie1 zai1 er3 sheng1 cu1 ， bu4 zhong1 he2 ren2 qing2 。
- shu1 bu2 zi4 liang4 li4 ， geng4 yu4 pi4 ni4 heng2 hai3 zhi1 zhan1 jing1 。
- zi4 wei4 tian1 di4 jian1 ， du2 chi2 shan4 ming2 ming2 。
- wan4 wu4 guo1 jie1 gong1 ， bu4 zhi1 zhong1 gu3 qin1 qin1 ， lei2 ting2 hong2 hong2 。
- ying4 long2 ji2 nao3 ru4 hai3 di3 ， feng4 huang2 ju3 yi4 mo2 qing1 ming2 。
- ci3 shi2 ge4 mo4 mo4 ， yi3 bi4 ha2 ma2 ming2 。
- he2 shi2 yu3 xie1 shui3 ze2 he2 ， qing1 chou4 ni2 zhong1 lu4 chou3 xing2 。
- shi1 shui3 wu2 neng2 wei4 ， liang3 jiao3 bu4 jie3 xing2 。
- gan1 ke3 yi3 zhi4 si3 ， jin4 ba3 ku1 ke2 tian2 tu3 keng1 。

## 注释

## 译文

## 赏析
