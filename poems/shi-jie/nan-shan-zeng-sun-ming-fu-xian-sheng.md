---
id: shi-jie-nan-shan-zeng-sun-ming-fu-xian-sheng
title: 南山赠孙明复先生
titlePinyin: nan2 shan1 zeng4 sun1 ming2 fu4 xian1 sheng1
titleSlug: nan-shan-zeng-sun-ming-fu-xian-sheng
author: 石介
authorPinyin: shi2 jie4
authorSlug: shi-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我来南山兴感悲，万物纭纭宰者谁。
- 众材丛卑无奇姿，直辕曲轮皆所宜。
- 大木磊磊节干奇，撑岩拄谷无处施。
- 我愿天子修明堂，坐朝诸侯会四夷。
- 柱要十围栋百尺，日责匠石搜访之。
- 千人用斧万人拽，大根斫断山崩欹。
- 五州追牛十县丁，载送上都天子怡。
- 轮般骇汗工倕走，有目未省曾观窥。
- 黄帝合宫尧衢室，周制九筵虞总期。
- 听政朝夕有攸处，阖门左右咸以时。
- 天子拱手四辅立，坐致四海为雍熙。
- 不用直弃用即大，短辕曲轮尔胡为。

## 拼音
- wo3 lai2 nan2 shan1 xing1 gan3 bei1 ， wan4 wu4 yun2 yun2 zai3 zhe3 shui2 。
- zhong4 cai2 cong2 bei1 wu2 qi2 zi1 ， zhi2 yuan2 qu3 lun2 jie1 suo3 yi2 。
- da4 mu4 lei3 lei3 jie2 gan1 qi2 ， cheng1 yan2 zhu3 gu3 wu2 chu4 shi1 。
- wo3 yuan4 tian1 zi3 xiu1 ming2 tang2 ， zuo4 chao2 zhu1 hou2 hui4 si4 yi2 。
- zhu4 yao4 shi2 wei2 dong4 bai3 chi3 ， ri4 ze2 jiang4 shi2 sou1 fang3 zhi1 。
- qian1 ren2 yong4 fu3 wan4 ren2 zhuai4 ， da4 gen1 zhuo2 duan4 shan1 beng1 qi1 。
- wu3 zhou1 zhui1 niu2 shi2 xian4 ding1 ， zai3 song4 shang4 dou1 tian1 zi3 yi2 。
- lun2 ban1 hai4 han4 gong1 chui2 zou3 ， you3 mu4 wei4 sheng3 ceng2 guan1 kui1 。
- huang2 di4 he2 gong1 yao2 qu2 shi4 ， zhou1 zhi4 jiu3 yan2 yu2 zong3 qi1 。
- ting1 zheng4 zhao1 xi1 you3 you1 chu4 ， he2 men2 zuo3 you4 xian2 yi3 shi2 。
- tian1 zi3 gong3 shou3 si4 fu3 li4 ， zuo4 zhi4 si4 hai3 wei4 yong1 xi1 。
- bu2 yong4 zhi2 qi4 yong4 ji2 da4 ， duan3 yuan2 qu3 lun2 er3 hu2 wei4 。

## 注释

## 译文

## 赏析
