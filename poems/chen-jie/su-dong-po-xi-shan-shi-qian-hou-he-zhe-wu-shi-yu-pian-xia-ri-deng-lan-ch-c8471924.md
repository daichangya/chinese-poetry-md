---
id: chen-jie-su-dong-po-xi-shan-shi-qian-hou-he-zhe-wu-shi-yu-pian-xia-ri-deng-lan-ch-c8471924
title: 苏东坡西山诗前后和者五十余篇暇日登览怆然有感于元祐绍圣之事僭亦用韵
titlePinyin: su1 dong1 po1 xi1 shan1 shi1 qian2 hou4 he2 zhe3 wu3 shi2 yu2 pian1 xia2 ri4 deng1 lan3 chuang4 ran2 you3 gan3 yu2 yuan2 you4 shao4 sheng4 zhi1 shi4 jian4 yi4 yong4 yun4
titleSlug: su-dong-po-xi-shan-shi-qian-hou-he-zhe-wu-shi-yu-pian-xia-ri-deng-lan-ch-c8471924
author: 陈杰
authorPinyin: chen2 jie2
authorSlug: chen-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 槛外春江如酦醅，槛前松株逐番栽。
- 西门安得陶氏柳，西岭并无坡老梅。
- 惟余荒磎入烟雾，曾载辙迹行崔嵬。
- 漥樽其多一卷石，清风千丈严濑台。
- 人间此事固不朽，山高唐业澌成埃。
- 干戈五季乱离瘼，帝命封之白云堆。
- 余三百年付迁客，眼底盆盎得古罍。
- 每登胜绝不忍去，往往拂枕眠其隈。
- 毁书灭迹坐再闰，枝筇双屐印藓苔。
- 无端玉堂牵清梦，九虎乍放天门开。
- 武昌旧令偶同直，得句一粲金莲摧。
- 那知白头不同趋，首倡绍述蚊成雷。
- 凭高为吊千古恨，魂兮可招傥一来。
- 并持公案征漫叟，立尽落日山灵哀。

## 拼音
- kan3 wai4 chun1 jiang1 ru2 fa1 pei1 ， kan3 qian2 song1 zhu1 zhu2 fan1 zai1 。
- xi1 men2 an1 de2 tao2 shi4 liu3 ， xi1 ling3 bing4 wu2 po1 lao3 mei2 。
- wei2 yu2 huang1 xi1 ru4 yan1 wu4 ， ceng2 zai3 zhe2 ji4 xing2 cui1 wei2 。
- wa1 zun1 qi2 duo1 yi2 juan4 shi2 ， qing1 feng1 qian1 zhang4 yan2 lai4 tai2 。
- ren2 jian1 ci3 shi4 gu4 bu4 xiu3 ， shan1 gao1 tang2 ye4 si1 cheng2 ai1 。
- gan1 ge1 wu3 ji4 luan4 li2 mo4 ， di4 ming4 feng1 zhi1 bai2 yun2 dui1 。
- yu2 san1 bai3 nian2 fu4 qian1 ke4 ， yan3 di3 pen2 ang4 de2 gu3 lei2 。
- mei3 deng1 sheng4 jue2 bu4 ren3 qu4 ， wang3 wang3 fu2 zhen3 mian2 qi2 wei1 。
- hui3 shu1 mie4 ji4 zuo4 zai4 run4 ， zhi1 qiong2 shuang1 ji1 yin4 xian3 tai2 。
- wu2 duan1 yu4 tang2 qian1 qing1 meng4 ， jiu3 hu3 zha4 fang4 tian1 men2 kai1 。
- wu3 chang1 jiu4 ling4 ou3 tong2 zhi2 ， de2 ju4 yi2 can4 jin1 lian2 cui1 。
- na4 zhi1 bai2 tou2 bu4 tong2 qu1 ， shou3 chang4 shao4 shu4 wen2 cheng2 lei2 。
- ping2 gao1 wei4 diao4 qian1 gu3 hen4 ， hun2 xi1 ke3 zhao1 tang3 yi4 lai2 。
- bing4 chi2 gong1 an4 zheng1 man4 sou3 ， li4 jin4 luo4 ri4 shan1 ling2 ai1 。

## 注释

## 译文

## 赏析
