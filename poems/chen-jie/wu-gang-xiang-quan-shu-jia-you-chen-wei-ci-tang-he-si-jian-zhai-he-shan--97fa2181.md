---
id: chen-jie-wu-gang-xiang-quan-shu-jia-you-chen-wei-ci-tang-he-si-jian-zhai-he-shan--97fa2181
title: 武冈向权叔家有陈魏祠堂合祀简斋鹤山惟两公世异事殊实难牵合诸公既极推引复征予言
titlePinyin: wu3 gang1 xiang4 quan2 shu1 jia1 you3 chen2 wei4 ci2 tang2 he2 si4 jian3 zhai1 he4 shan1 wei2 liang3 gong1 shi4 yi4 shi4 shu1 shi2 nan2 qian1 he2 zhu1 gong1 ji4 ji2 tui1 yin3 fu4 zheng1 yu3 yan2
titleSlug: wu-gang-xiang-quan-shu-jia-you-chen-wei-ci-tang-he-si-jian-zhai-he-shan--97fa2181
author: 陈杰
authorPinyin: chen2 jie2
authorSlug: chen-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 简斋以诗冠两都，鹤山以文擅江东。
- 兹溪僻在万山底，辽绝安能来两公。
- 或撞天关忤九虎，或走穷海随六龙。
- 畏途迂车一笑粲，远谪信杖双音跫。
- 谁其主者林下叟，又谁嗣之大雅翁。
- 诗题田家足浑朴，帖送石刻何舂容。
- 百年向氏两奇遇，千载江山真发蒙。
- 到今窗户有佳色，尚想林壑生清风。
- 恭惟人物一代几，伊洛既竭岷峨空。
- 艰虞各行天下半，名数况复参枢崇。
- 高吟大册照寰宇，如此过化良亦匆。
- 泥上指爪东西鸿，精神如水行地中。
- 偶然流落亦安计，牵合推引惊盲聋。
- 二公德业吾岂敢，浅陋最识诗文工。
- 平生此两大家数，秤较力量能无同。
- 创闻合祀适有契，一瓣聊借歌词通。

## 拼音
- jian3 zhai1 yi3 shi1 guan1 liang3 dou1 ， he4 shan1 yi3 wen2 shan4 jiang1 dong1 。
- zi1 xi1 pi4 zai4 wan4 shan1 di3 ， liao2 jue2 an1 neng2 lai2 liang3 gong1 。
- huo4 zhuang4 tian1 guan1 wu3 jiu3 hu3 ， huo4 zou3 qiong2 hai3 sui2 liu4 long2 。
- wei4 tu2 yu1 che1 yi2 xiao4 can4 ， yuan3 zhe2 xin4 zhang4 shuang1 yin1 qiong2 。
- shui2 qi2 zhu3 zhe3 lin2 xia4 sou3 ， you4 shui2 si4 zhi1 da4 ya3 weng1 。
- shi1 ti2 tian2 jia1 zu2 hun2 pu3 ， tie1 song4 shi2 ke4 he2 chong1 rong2 。
- bai3 nian2 xiang4 shi4 liang3 qi2 yu4 ， qian1 zai3 jiang1 shan1 zhen1 fa1 meng2 。
- dao4 jin1 chuang1 hu4 you3 jia1 se4 ， shang4 xiang3 lin2 he4 sheng1 qing1 feng1 。
- gong1 wei2 ren2 wu4 yi2 dai4 ji3 ， yi1 luo4 ji4 jie2 min2 e2 kong1 。
- jian1 yu2 ge4 hang2 tian1 xia4 ban4 ， ming2 shu4 kuang4 fu4 can1 shu1 chong2 。
- gao1 yin2 da4 ce4 zhao4 huan2 yu3 ， ru2 ci3 guo4 hua4 liang2 yi4 cong1 。
- ni2 shang4 zhi3 zhua3 dong1 xi1 hong2 ， jing1 shen2 ru2 shui3 xing2 di4 zhong1 。
- ou3 ran2 liu2 luo4 yi4 an1 ji4 ， qian1 he2 tui1 yin3 jing1 mang2 long2 。
- er4 gong1 de2 ye4 wu2 qi3 gan3 ， qian3 lou4 zui4 shi2 shi1 wen2 gong1 。
- ping2 sheng1 ci3 liang3 da4 jia1 shu4 ， cheng4 jiao4 li4 liang4 neng2 wu2 tong2 。
- chuang4 wen2 he2 si4 shi4 you3 qi4 ， yi2 ban4 liao2 jie4 ge1 ci2 tong1 。

## 注释

## 译文

## 赏析
