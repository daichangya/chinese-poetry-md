---
id: song-wu-yi-jiu-ji-jin-ling-feng-shou-zhi
title: 忆旧寄金陵冯寿之
titlePinyin: yi4 jiu4 ji4 jin1 ling2 feng2 shou4 zhi1
titleSlug: yi-jiu-ji-jin-ling-feng-shou-zhi
author: 宋无
authorPinyin: song4 wu2
authorSlug: song-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔江东日，离居托孟邻。
- 儒家见君好，谈席偶情亲。
- 南斗文昌近，西山爽气新。
- 骊珠惊俗眼，琼树倚芳晨。
- 大雅今重臯，奇才岂易伦。
- 珊瑚生海网，汗血出天津。
- 句满鸡林贾，名齐雁塔人。
- 传经心入圣，用笔意凝神。
- 射策应先手，藏环定后身。
- 巨流思待济，吾道诎当伸。
- 落魄伤迟迈，依栖笑隠沦。
- 三年为倦翼，万里作穷鳞。
- 伏枕思霜橘，归溪恋紫莼。
- 鸿稀石城信，鱼隔太湖滨。
- 故宅闲多草，空船独采苹。
- 夜吟酬蟋蟀，暮景叹麒麟。
- 老恐襟期断，悲怀辙迹陈。
- 旧峰还似洛，淮水想犹秦。
- 胜地登临数，殊乡梦寐频。
- 潮吞李白月，花动谢安春。
- 有兴须相觅，无聊漫自呻。
- 休疑交契阔，尚觉胆轮囷。
- 远物那堪赠，佳音欲细询。
- 劳歌因奉寄，题罢更沾巾。

## 拼音
- yi4 xi1 jiang1 dong1 ri4 ， li2 ju1 tuo1 meng4 lin2 。
- ru2 jia1 jian4 jun1 hao3 ， tan2 xi2 ou3 qing2 qin1 。
- nan2 dou4 wen2 chang1 jin4 ， xi1 shan1 shuang3 qi4 xin1 。
- li2 zhu1 jing1 su2 yan3 ， qiong2 shu4 yi3 fang1 chen2 。
- da4 ya3 jin1 zhong4 gao1 ， qi2 cai2 qi3 yi4 lun2 。
- shan1 hu2 sheng1 hai3 wang3 ， han4 xue4 chu1 tian1 jin1 。
- ju4 man3 ji1 lin2 jia3 ， ming2 qi2 yan4 ta3 ren2 。
- chuan2 jing1 xin1 ru4 sheng4 ， yong4 bi3 yi4 ning2 shen2 。
- she4 ce4 ying4 xian1 shou3 ， cang2 huan2 ding4 hou4 shen1 。
- ju4 liu2 si1 dai4 ji4 ， wu2 dao4 qu1 dang1 shen1 。
- luo4 po4 shang1 chi2 mai4 ， yi1 qi1 xiao4 yin3 lun2 。
- san1 nian2 wei4 juan4 yi4 ， wan4 li3 zuo4 qiong2 lin2 。
- fu2 zhen3 si1 shuang1 ju2 ， gui1 xi1 lian4 zi3 chun2 。
- hong2 xi1 shi2 cheng2 xin4 ， yu2 ge2 tai4 hu2 bin1 。
- gu4 zhai2 xian2 duo1 cao3 ， kong1 chuan2 du2 cai3 ping2 。
- ye4 yin2 chou2 xi1 shuai4 ， mu4 jing3 tan4 qi2 lin2 。
- lao3 kong3 jin1 qi1 duan4 ， bei1 huai2 zhe2 ji4 chen2 。
- jiu4 feng1 hai2 si4 luo4 ， huai2 shui3 xiang3 you2 qin2 。
- sheng4 di4 deng1 lin2 shu4 ， shu1 xiang1 meng4 mei4 pin2 。
- chao2 tun1 li3 bai2 yue4 ， hua1 dong4 xie4 an1 chun1 。
- you3 xing1 xu1 xiang1 mi4 ， wu2 liao2 man4 zi4 shen1 。
- xiu1 yi2 jiao1 qi4 kuo4 ， shang4 jue2 dan3 lun2 qun1 。
- yuan3 wu4 na4 kan1 zeng4 ， jia1 yin1 yu4 xi4 xun2 。
- lao2 ge1 yin1 feng4 ji4 ， ti2 ba4 geng4 zhan1 jin1 。

## 注释

## 译文

## 赏析
