---
id: song-wu-hai-shang-zi-zhi-fu-zhi-cheng-shan-lan-qin-huang-han-wu-yi-ji
title: 海上自之罘至成山览秦皇汉武遗迹
titlePinyin: hai3 shang4 zi4 zhi1 fu2 zhi4 cheng2 shan1 lan3 qin2 huang2 han4 wu3 yi2 ji4
titleSlug: hai-shang-zi-zhi-fu-zhi-cheng-shan-lan-qin-huang-han-wu-yi-ji
author: 宋无
authorPinyin: song4 wu2
authorSlug: song-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雾气沈坤极，涛声撼北溟。
- 云霞五色水，丹碧万重屏。
- 脉络华夷秀，并吞宇宙青。
- 石梁横地户，洞构压风霆。
- 砰磕纷鸣鼓，漰渹疾建瓴。
- 提封思霸主，巡狩陟遐坰。
- 黔首何多难，皇居不少宁。
- 山驱麟避薮，海塞蜃迁庭。
- 卤簿周荒服，鳞虫畏典刑。
- 天吴惊象驾，精卫泣銮铃。
- 浪激秦嬴怒，崖崩汉武灵。
- 空悲祖龙死，但觉鲍鱼腥。
- 采药终骄妄，求仙竟杳冥。
- 惟闻传二世，无复享千龄。
- 古昔飞腾客，能存变化形。
- 解交乌兔髓，定翳凤凰翎。
- 玉检微藏旨，金丹别有经。
- 东华司筭历，南岳考功铭。
- 亿劫开玄閟，三宫护紫扃。
- 睿仁斯可冀，淫暴讵堪听。
- 漫致安期舄，虚邀阿母𫐌。
- 昆池波鼎沸，阿阁土花零。
- 夜雨蛇升树，春潮蛤上汀。
- 茂陵迷乱草，禁苑暗流萤。
- 奢侈如飘电，危亡若炳星。
- 明君当至治，方士或来停。
- 火宅休生棘，情河易转萍。
- 愿逢清静化，昌运几时丁。

## 拼音
- wu4 qi4 shen3 kun1 ji2 ， tao1 sheng1 han4 bei3 ming2 。
- yun2 xia2 wu3 se4 shui3 ， dan1 bi4 wan4 chong2 ping2 。
- mai4 luo4 hua2 yi2 xiu4 ， bing4 tun1 yu3 zhou4 qing1 。
- shi2 liang2 heng2 di4 hu4 ， dong4 gou4 ya1 feng1 ting2 。
- peng1 ke1 fen1 ming2 gu3 ， peng1 hong1 ji2 jian4 ling2 。
- ti2 feng1 si1 ba4 zhu3 ， xun2 shou4 zhi4 xia2 jiong1 。
- qian2 shou3 he2 duo1 nan2 ， huang2 ju1 bu4 shao3 ning2 。
- shan1 qu1 lin2 bi4 sou3 ， hai3 sai1 shen4 qian1 ting2 。
- lu3 bo2 zhou1 huang1 fu2 ， lin2 chong2 wei4 dian3 xing2 。
- tian1 wu2 jing1 xiang4 jia4 ， jing1 wei4 qi4 luan2 ling2 。
- lang4 ji1 qin2 ying2 nu4 ， ya2 beng1 han4 wu3 ling2 。
- kong1 bei1 zu3 long2 si3 ， dan4 jue2 bao4 yu2 xing1 。
- cai3 yao4 zhong1 jiao1 wang4 ， qiu2 xian1 jing4 yao3 ming2 。
- wei2 wen2 chuan2 er4 shi4 ， wu2 fu4 xiang3 qian1 ling2 。
- gu3 xi1 fei1 teng2 ke4 ， neng2 cun2 bian4 hua4 xing2 。
- jie3 jiao1 wu1 tu4 sui3 ， ding4 yi4 feng4 huang2 ling2 。
- yu4 jian3 wei1 cang2 zhi3 ， jin1 dan1 bie2 you3 jing1 。
- dong1 hua2 si1 suan4 li4 ， nan2 yue4 kao3 gong1 ming2 。
- yi4 jie2 kai1 xuan2 bi4 ， san1 gong1 hu4 zi3 jiong1 。
- rui4 ren2 si1 ke3 ji4 ， yin2 bao4 ju4 kan1 ting1 。
- man4 zhi4 an1 qi1 xi4 ， xu1 yao1 a1 mu3 𫐌 。
- kun1 chi2 bo1 ding3 fei4 ， a1 ge2 tu3 hua1 ling2 。
- ye4 yu3 she2 sheng1 shu4 ， chun1 chao2 ha2 shang4 ting1 。
- mao4 ling2 mi2 luan4 cao3 ， jin4 yuan4 an4 liu2 ying2 。
- she1 chi3 ru2 piao1 dian4 ， wei1 wang2 ruo4 bing3 xing1 。
- ming2 jun1 dang1 zhi4 zhi4 ， fang1 shi4 huo4 lai2 ting2 。
- huo3 zhai2 xiu1 sheng1 ji2 ， qing2 he2 yi4 zhuan3 ping2 。
- yuan4 feng2 qing1 jing4 hua4 ， chang1 yun4 ji3 shi2 ding1 。

## 注释

## 译文

## 赏析
