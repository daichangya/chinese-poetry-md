---
id: song-wu-ji-shan-zhong-seng
title: 寄山中僧
titlePinyin: ji4 shan1 zhong1 seng1
titleSlug: ji-shan-zhong-seng
author: 宋无
authorPinyin: song4 wu2
authorSlug: song-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 名山旧隠岩峦秀，精舍萧闲殿阁虚。
- 像礼旃檀千古佛，经翻贝叶五天书。
- 兽依草座跏趺后，禽下花台施食余。
- 空翠湿衣横楖栗，绀泉澄钵涌芙蕖。
- 鹫峰梦遶云中寺，鹿苑身栖物外居。
- 清梵夜回松月冷，孤禅昼起柏烟疏。
- 曙钟寒韵侵虚籁，午供春香入野芜。
- 道念有时怜老病，尘缘无计问真如。
- 远公若许来同社，陶令何妨去结庐。
- 便向东林傍尊宿，菩提从此发心初。

## 拼音
- ming2 shan1 jiu4 yin3 yan2 luan2 xiu4 ， jing1 she4 xiao1 xian2 dian4 ge2 xu1 。
- xiang4 li3 zhan1 tan2 qian1 gu3 fo2 ， jing1 fan1 bei4 ye4 wu3 tian1 shu1 。
- shou4 yi1 cao3 zuo4 jia1 fu1 hou4 ， qin2 xia4 hua1 tai2 shi1 shi2 yu2 。
- kong1 cui4 shi1 yi1 heng2 ji2 li4 ， gan4 quan2 cheng2 bo1 yong3 fu2 qu2 。
- jiu4 feng1 meng4 rao4 yun2 zhong1 si4 ， lu4 yuan4 shen1 qi1 wu4 wai4 ju1 。
- qing1 fan4 ye4 hui2 song1 yue4 leng3 ， gu1 chan2 zhou4 qi3 bai3 yan1 shu1 。
- shu3 zhong1 han2 yun4 qin1 xu1 lai4 ， wu3 gong4 chun1 xiang1 ru4 ye3 wu2 。
- dao4 nian4 you3 shi2 lian2 lao3 bing4 ， chen2 yuan2 wu2 ji4 wen4 zhen1 ru2 。
- yuan3 gong1 ruo4 xu3 lai2 tong2 she4 ， tao2 ling4 he2 fang2 qu4 jie2 lu2 。
- bian4 xiang4 dong1 lin2 bang4 zun1 su4 ， pu2 ti2 cong2 ci3 fa1 xin1 chu1 。

## 注释

## 译文

## 赏析
