---
id: song-wu-ji-hai-qiu-huai-nan-ji-ke-zhong-huai-gu-li-peng-you-ji-zhi
title: 己亥秋淮南饥客中怀故里朋游寄之
titlePinyin: ji3 hai4 qiu1 huai2 nan2 ji1 ke4 zhong1 huai2 gu4 li3 peng2 you2 ji4 zhi1
titleSlug: ji-hai-qiu-huai-nan-ji-ke-zhong-huai-gu-li-peng-you-ji-zhi
author: 宋无
authorPinyin: song4 wu2
authorSlug: song-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 行李依吴榜，飘蓬更楚乡。
- 山川岁云暮，风雨夜何长。
- 此地从兵革，斯民复旱蝗。
- 荐饥怀赈粟，久渴望携浆。
- 船妇争遗穗，樵童拾弃芒。
- 哭丧多藁葬，征旅少赢粮。
- 岂有灾重并，而无户损伤。
- 一年租幸免，众口饭谁将。
- 生晚羞干禄，忧时念彼苍。
- 悲歌思请剑，颓堕辄椎床。
- 宵枕当寒溜，晨梳候曙光。
- 牧羊人戢戢，放马草荒荒。
- 木落明秋野，江空月照霜。
- 城乌头并白，水树叶先黄。
- 羁客情难遣，朋侪兴不忘。
- 投琼花院内，博塞竹林傍。
- 尚恐诗盟浅，犹嗔吏鞅妨。
- 偏提随款段，笭箵下沧浪。
- 稍遂田园计，终须萝薜藏。
- 松筠亲戚辈，麋鹿弟兄行。
- 春寺寻暄暖，晴波泛渺茫。
- 清泉濯足冷，紫菊染巾香。
- 醉任王侯贵，闲辞礼数忙。
- 庞公厌州府，陶令乐柴桑。
- 酬答幽期惬，交游素愿偿。
- 短章应得附，真赏莫能量。
- 颇似岑参句，多因杜甫扬。
- 流传千载后，直欲继前唐。

## 拼音
- xing2 li0 yi1 wu2 bang3 ， piao1 peng2 geng4 chu3 xiang1 。
- shan1 chuan1 sui4 yun2 mu4 ， feng1 yu3 ye4 he2 chang2 。
- ci3 di4 cong2 bing1 ge2 ， si1 min2 fu4 han4 huang2 。
- jian4 ji1 huai2 zhen4 su4 ， jiu3 ke3 wang4 xie2 jiang1 。
- chuan2 fu4 zheng1 yi2 sui4 ， qiao2 tong2 shi2 qi4 mang2 。
- ku1 sang1 duo1 gao3 zang4 ， zheng1 lü3 shao3 ying2 liang2 。
- qi3 you3 zai1 zhong4 bing4 ， er2 wu2 hu4 sun3 shang1 。
- yi4 nian2 zu1 xing4 mian3 ， zhong4 kou3 fan4 shui2 jiang1 。
- sheng1 wan3 xiu1 gan1 lu4 ， you1 shi2 nian4 bi3 cang1 。
- bei1 ge1 si1 qing3 jian4 ， tui2 duo4 zhe2 zhui1 chuang2 。
- xiao1 zhen3 dang1 han2 liu1 ， chen2 shu1 hou4 shu3 guang1 。
- mu4 yang2 ren2 ji2 ji2 ， fang4 ma3 cao3 huang1 huang1 。
- mu4 luo4 ming2 qiu1 ye3 ， jiang1 kong1 yue4 zhao4 shuang1 。
- cheng2 wu1 tou2 bing4 bai2 ， shui3 shu4 ye4 xian1 huang2 。
- ji1 ke4 qing2 nan2 qian3 ， peng2 chai2 xing1 bu2 wang4 。
- tou2 qiong2 hua1 yuan4 nei4 ， bo2 sai1 zhu2 lin2 bang4 。
- shang4 kong3 shi1 meng2 qian3 ， you2 chen1 li4 yang1 fang2 。
- pian1 ti2 sui2 kuan3 duan4 ， ling2 xing3 xia4 cang1 lang4 。
- shao1 sui4 tian2 yuan2 ji4 ， zhong1 xu1 luo2 bi4 cang2 。
- song1 yun2 qin1 qi0 bei4 ， mi2 lu4 di4 xiong0 xing2 。
- chun1 si4 xun2 xuan1 nuan3 ， qing2 bo1 fan4 miao3 mang2 。
- qing1 quan2 zhuo2 zu2 leng3 ， zi3 ju2 ran3 jin1 xiang1 。
- zui4 ren4 wang2 hou2 gui4 ， xian2 ci2 li3 shu4 mang2 。
- pang2 gong1 yan4 zhou1 fu3 ， tao2 ling4 le4 chai2 sang1 。
- chou2 da2 you1 qi1 qie4 ， jiao1 you2 su4 yuan4 chang2 。
- duan3 zhang1 ying1 de2 fu4 ， zhen1 shang3 mo4 neng2 liang4 。
- po1 si4 cen2 can1 ju4 ， duo1 yin1 du4 fu3 yang2 。
- liu2 chuan2 qian1 zai3 hou4 ， zhi2 yu4 ji4 qian2 tang2 。

## 注释

## 译文

## 赏析
