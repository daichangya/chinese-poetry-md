---
id: song-wu-ji-mian-yun-chu-shi
title: 寄眠云处士
titlePinyin: ji4 mian2 yun2 chu3 shi4
titleSlug: ji-mian-yun-chu-shi
author: 宋无
authorPinyin: song4 wu2
authorSlug: song-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闻说华阳洞，人间第八天。
- 茅君旌屡降，弘景驾常延。
- 地吐黄金气，潭流碧玉泉。
- 神丹光夜发，朱草叶春妍。
- 羽客家相接，麟洲脉共连。
- 山遗秦女药，锄得汉朝钱。
- 处士怀贞遯，长生契宿缘。
- 童颜曾辟谷，鹤相合成仙。
- 啸傲三峰上，披研万象先。
- 囊攒五行物，剑握七星权。
- 石铫青精饭，风炉紫术烟。
- 赤松齐远躅，玄俗并遐肩。
- 九转功将就，双亲念复虔。
- 却携琼笈转，归枕白云眠。
- 蓟子家尝历，壶公诀尽传。
- 路回蓬岛下，杖化葛陂边。
- 经案苔侵徧，闲枰雨滴穿。
- 池留洗瓢水，壁挂断琴弦。
- 蕙帐𤠔空怨，萝窗月自悬。
- 岩存容怅望，涧去意潺湲。
- 局久棋多变，寰清鼎又迁。
- 衲衣期异日，筑室定他年。
- 季世嗟予晚，幽栖志独坚。
- 欲随蒲坐具，已办布行缠。
- 学道无如此，游方恐未然。
- 尚迟甘旨奉，更被苦恩牵。
- 脑虑精难满，心忧影或偏。
- 藓坛情愿扫，茶灶手能煎。
- 根究婴儿后，参同混沌前。
- 求真不易遇，师匠早哀怜。

## 拼音
- wen2 shuo1 hua2 yang2 dong4 ， ren2 jian1 di4 ba1 tian1 。
- mao2 jun1 jing1 lü3 jiang4 ， hong2 jing3 jia4 chang2 yan2 。
- di4 tu3 huang2 jin1 qi4 ， tan2 liu2 bi4 yu4 quan2 。
- shen2 dan1 guang1 ye4 fa1 ， zhu1 cao3 ye4 chun1 yan2 。
- yu3 ke4 jia1 xiang1 jie1 ， lin2 zhou1 mai4 gong4 lian2 。
- shan1 yi2 qin2 nü3 yao4 ， chu2 de2 han4 chao2 qian2 。
- chu3 shi4 huai2 zhen1 dun4 ， chang2 sheng1 qi4 su4 yuan2 。
- tong2 yan2 ceng2 bi4 gu3 ， he4 xiang1 he2 cheng2 xian1 。
- xiao4 ao4 san1 feng1 shang4 ， pi1 yan2 wan4 xiang4 xian1 。
- nang2 zan3 wu3 hang2 wu4 ， jian4 wo4 qi1 xing1 quan2 。
- shi2 yao2 qing1 jing1 fan4 ， feng1 lu2 zi3 shu4 yan1 。
- chi4 song1 qi2 yuan3 zhu2 ， xuan2 su2 bing4 xia2 jian1 。
- jiu3 zhuan3 gong1 jiang1 jiu4 ， shuang1 qin1 nian4 fu4 qian2 。
- que4 xie2 qiong2 ji2 zhuan3 ， gui1 zhen3 bai2 yun2 mian2 。
- ji4 zi3 jia1 chang2 li4 ， hu2 gong1 jue2 jin4 chuan2 。
- lu4 hui2 peng2 dao3 xia4 ， zhang4 hua4 ge3 bei1 bian1 。
- jing1 an4 tai2 qin1 bian4 ， xian2 ping2 yu3 di1 chuan1 。
- chi2 liu2 xi3 piao2 shui3 ， bi4 gua4 duan4 qin2 xian2 。
- hui4 zhang4 𤠔 kong1 yuan4 ， luo2 chuang1 yue4 zi4 xuan2 。
- yan2 cun2 rong2 chang4 wang4 ， jian4 qu4 yi4 chan2 yuan2 。
- ju2 jiu3 qi2 duo1 bian4 ， huan2 qing1 ding3 you4 qian1 。
- na4 yi1 qi1 yi4 ri4 ， zhu4 shi4 ding4 ta1 nian2 。
- ji4 shi4 jie1 yu3 wan3 ， you1 qi1 zhi4 du2 jian1 。
- yu4 sui2 pu2 zuo4 ju4 ， yi3 ban4 bu4 xing2 chan2 。
- xue2 dao4 wu2 ru2 ci3 ， you2 fang1 kong3 wei4 ran2 。
- shang4 chi2 gan1 zhi3 feng4 ， geng4 bei4 ku3 en1 qian1 。
- nao3 lü4 jing1 nan2 man3 ， xin1 you1 ying3 huo4 pian1 。
- xian3 tan2 qing2 yuan4 sao3 ， cha2 zao4 shou3 neng2 jian1 。
- gen1 jiu1 ying1 er2 hou4 ， can1 tong2 hun4 dun4 qian2 。
- qiu2 zhen1 bu2 yi4 yu4 ， shi1 jiang4 zao3 ai1 lian2 。

## 注释

## 译文

## 赏析
