---
id: song-wu-gan-lu-si-fang-bo-zhi-gua-zhou-feng-zuo
title: 甘露寺放舶至瓜洲风作
titlePinyin: gan1 lu4 si4 fang4 bo2 zhi4 gua1 zhou1 feng1 zuo4
titleSlug: gan-lu-si-fang-bo-zhi-gua-zhou-feng-zuo
author: 宋无
authorPinyin: song4 wu2
authorSlug: song-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天造西来险，山回北固形。
- 断崖缠赤日，孤柱擘苍溟。
- 此地何能限，长江或有灵。
- 然犀夜照浪，饮马晓吞星。
- 铁锁沈寥廓，楼船没杳冥。
- 乾坤一衣带，吴楚两邮亭。
- 击楫人人倦，吹笳处处听。
- 海门沙自白，瓜步草犹青。
- 梦堕浮家乐，魂遭捩柁醒。
- 计程秋猎地，问舍暮渔汀。
- 倏忽波涛变，匆忙网罟停。
- 疾飙移蚌室，暗雨卷龙庭。
- 赑屭鼋鼍壮，谽谺树石腥。
- 危樯连偪仄，高岸失竛竮。
- 世事无深测，生涯独未宁。
- 愁烦复消释，题咏纪曾经。

## 拼音
- tian1 zao4 xi1 lai2 xian3 ， shan1 hui2 bei3 gu4 xing2 。
- duan4 ya2 chan2 chi4 ri4 ， gu1 zhu4 bo4 cang1 ming2 。
- ci3 di4 he2 neng2 xian4 ， chang2 jiang1 huo4 you3 ling2 。
- ran2 xi1 ye4 zhao4 lang4 ， yin3 ma3 xiao3 tun1 xing1 。
- tie3 suo3 shen3 liao2 kuo4 ， lou2 chuan2 mei2 yao3 ming2 。
- qian2 kun1 yi4 yi1 dai4 ， wu2 chu3 liang3 you2 ting2 。
- ji1 ji2 ren2 ren2 juan4 ， chui1 jia1 chu4 chu4 ting1 。
- hai3 men2 sha1 zi4 bai2 ， gua1 bu4 cao3 you2 qing1 。
- meng4 duo4 fu2 jia1 le4 ， hun2 zao1 lie4 tuo2 xing3 。
- ji4 cheng2 qiu1 lie4 di4 ， wen4 she4 mu4 yu2 ting1 。
- shu1 hu1 bo1 tao1 bian4 ， cong1 mang2 wang3 gu3 ting2 。
- ji2 biao1 yi2 bang4 shi4 ， an4 yu3 juan4 long2 ting2 。
- bi4 xi4 yuan2 tuo2 zhuang4 ， han1 xia1 shu4 shi2 xing1 。
- wei1 qiang2 lian2 bi1 ze4 ， gao1 an4 shi1 ling2 ping2 。
- shi4 shi4 wu2 shen1 ce4 ， sheng1 ya2 du2 wei4 ning2 。
- chou2 fan2 fu4 xiao1 shi4 ， ti2 yong3 ji4 ceng2 jing1 。

## 注释

## 译文

## 赏析
