---
id: song-wu-ji-han-yuan-suo-zhi
title: 寄翰苑所知
titlePinyin: ji4 han4 yuan4 suo3 zhi1
titleSlug: ji-han-yuan-suo-zhi
author: 宋无
authorPinyin: song4 wu2
authorSlug: song-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 多士当文治，明良际盛时。
- 骚坛先佩印，策阵已搴旗。
- 西极蹄千里，南溟翼四垂。
- 疾雷天地破，崩岳鬼神移。
- 学过三都赋，神超七步诗。
- 阴何须大赏，鲍谢只平欺。
- 尺璧光难掩，华钟响发迟。
- 人游丹桂窟，凤哕碧梧枝。
- 汉室方虚席，枚臯复擅词。
- 数承恩诏见，趋赴重官仪。
- 黄阁登清要，苍生息旧疲。
- 星辰侵履舄，桃李傍阶墀。
- 珂里豪家逐，铜驼乐部随。
- 行歌金騕褭，醉舞玉参差。
- 杜曲花偏满，蓬壶酒不辞。
- 弓开射熊馆，剑倚化龙陂。
- 秀彦居同宷，轩车出共驰。
- 侯门相杂遝，寒素独吁嘻。
- 尘榻应容下，仙舟可待追。
- 亦惭才莫逮，终负志难衰。
- 攀附羞萝茑，徬徨向路岐。
- 未酬题柱兴，徒抱练丝悲。
- 幽谷音犹涩，盐车力尚卑。
- 泥途淹𫘧駬，荆棘困黄鹂。
- 𪾢睆还求友，腾骧却避羁。
- 愁吟长铗伴，闲梦矮床知。
- 缝掖今谁贵，乘桴任所之。
- 短章非善颂，聊以展吾私。

## 拼音
- duo1 shi4 dang1 wen2 zhi4 ， ming2 liang2 ji4 sheng4 shi2 。
- sao1 tan2 xian1 pei4 yin4 ， ce4 zhen4 yi3 qian1 qi2 。
- xi1 ji2 ti2 qian1 li3 ， nan2 ming2 yi4 si4 chui2 。
- ji2 lei2 tian1 di4 po4 ， beng1 yue4 gui3 shen2 yi2 。
- xue2 guo4 san1 dou1 fu4 ， shen2 chao1 qi1 bu4 shi1 。
- yin1 he2 xu1 da4 shang3 ， bao4 xie4 zhi1 ping2 qi1 。
- chi3 bi4 guang1 nan2 yan3 ， hua2 zhong1 xiang3 fa1 chi2 。
- ren2 you2 dan1 gui4 ku1 ， feng4 yue3 bi4 wu2 zhi1 。
- han4 shi4 fang1 xu1 xi2 ， mei2 gao1 fu4 shan4 ci2 。
- shu4 cheng2 en1 zhao4 jian4 ， qu1 fu4 zhong4 guan1 yi2 。
- huang2 ge2 deng1 qing1 yao4 ， cang1 sheng1 xi1 jiu4 pi2 。
- xing1 chen2 qin1 lü3 xi4 ， tao2 li3 bang4 jie1 chi2 。
- ke1 li3 hao2 jia1 zhu2 ， tong2 tuo2 le4 bu4 sui2 。
- xing2 ge1 jin1 yao3 niao3 ， zui4 wu3 yu4 cen1 ci1 。
- du4 qu3 hua1 pian1 man3 ， peng2 hu2 jiu3 bu4 ci2 。
- gong1 kai1 she4 xiong2 guan3 ， jian4 yi3 hua4 long2 bei1 。
- xiu4 yan4 ju1 tong2 shen3 ， xuan1 che1 chu1 gong4 chi2 。
- hou2 men2 xiang1 za2 ta4 ， han2 su4 du2 xu1 xi1 。
- chen2 ta4 ying4 rong2 xia4 ， xian1 zhou1 ke3 dai4 zhui1 。
- yi4 can2 cai2 mo4 dai3 ， zhong1 fu4 zhi4 nan2 shuai1 。
- pan1 fu4 xiu1 luo2 niao3 ， pang2 huang2 xiang4 lu4 qi2 。
- wei4 chou2 ti2 zhu4 xing1 ， tu2 bao4 lian4 si1 bei1 。
- you1 gu3 yin1 you2 se4 ， yan2 che1 li4 shang4 bei1 。
- ni2 tu2 yan1 lu4 er3 ， jing1 ji2 kun4 huang2 li2 。
- xian4 huan4 hai2 qiu2 you3 ， teng2 xiang1 que4 bi4 ji1 。
- chou2 yin2 chang2 jia2 ban4 ， xian2 meng4 ai3 chuang2 zhi1 。
- feng4 ye4 jin1 shui2 gui4 ， cheng2 fu2 ren4 suo3 zhi1 。
- duan3 zhang1 fei1 shan4 song4 ， liao2 yi3 zhan3 wu2 si1 。

## 注释

## 译文

## 赏析
