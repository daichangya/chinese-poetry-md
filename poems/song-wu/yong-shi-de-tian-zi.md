---
id: song-wu-yong-shi-de-tian-zi
title: 咏石得天字
titlePinyin: yong3 shi2 de2 tian1 zi4
titleSlug: yong-shi-de-tian-zi
author: 宋无
authorPinyin: song4 wu2
authorSlug: song-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 肢脉昆仑析，胚浑混沌先。
- 灵分玄岛峙，秀聚景云鲜。
- 覆压风雷窟，枝撑宇宙穿。
- 崚嶒攲筿雾，历棘耸萝烟。
- 嶪嶪栖危壁，磷磷过瘦涓。
- 雨攻绳眼断，浪击弹窝圆。
- 笔架珊瑚竖，屏围玛瑙偏。
- 骨攒狞鬼竦，脊凸老蛟跧。
- 剑卓空苍色，矛森紫翠颠。
- 丑宜镌鸟篆，刚可利龙泉。
- 怪渍潮纹湿，顽和地轴连。
- 筼筜梢映带，薜荔叶萦缠。
- 磊磈蛇身缩，崩峥凤势偏。
- 藓侵题字处，藤络倚筇边。
- 碎砾铺文贝，尖峰斫黛莲。
- 窦深膏乳滴，甃润土花沿。
- 俨若峨冠者，昂如峻士焉。
- 磴危欺木屐，矶滑怯苔毡。
- 移恐岚光动，扪嗔野蔓牵。
- 冲湍声类磬，泻瀑韵成弦。
- 硬性辞斤凿，嵌形欠画传。
- 鼓歌伤莫续，鼎句叹难联。
- 砥砺诚由著，磨礲学及迁。
- 畜奇希抱璞，炼饵诧飞仙。
- 寸势垂千仞，嵬胎结几年。
- 岩晖知产玉，峡束见奔川。
- 织女支机稳，山人作枕便。
- 陨星沈战域，敲火出渔船。
- 异或称羊化，疑应讶虎眠。
- 龟埋遗碣下，麟仆古茔前。
- 屹立中流壮，平施大础坚。
- 怀沙嗟放逐，凝魄惜婵娟。
- 德必穹碑纪，词当巨砚研。
- 险思经滟滪，功拟勒燕然。
- 嵩岱归诸掌，蓬瀛寄一拳。
- 不须填碧海，直欲补青天。

## 拼音
- zhi1 mai4 kun1 lun2 xi1 ， pei1 hun2 hun4 dun4 xian1 。
- ling2 fen1 xuan2 dao3 zhi4 ， xiu4 ju4 jing3 yun2 xian1 。
- fu4 ya1 feng1 lei2 ku1 ， zhi1 cheng1 yu3 zhou4 chuan1 。
- ling2 ceng2 ji1 xiao3 wu4 ， li4 ji2 song3 luo2 yan1 。
- ye4 ye4 qi1 wei1 bi4 ， lin2 lin2 guo4 shou4 juan1 。
- yu3 gong1 sheng2 yan3 duan4 ， lang4 ji1 tan2 wo1 yuan2 。
- bi3 jia4 shan1 hu2 shu4 ， ping2 wei2 ma3 nao3 pian1 。
- gu3 zan3 ning2 gui3 song3 ， ji3 tu1 lao3 jiao1 quan2 。
- jian4 zhuo2 kong1 cang1 se4 ， mao2 sen1 zi3 cui4 dian1 。
- chou3 yi2 juan1 niao3 zhuan4 ， gang1 ke3 li4 long2 quan2 。
- guai4 zi4 chao2 wen2 shi1 ， wan2 he2 di4 zhou2 lian2 。
- yun2 dang1 shao1 ying4 dai4 ， bi4 li4 ye4 ying2 chan2 。
- lei3 wei3 she2 shen1 suo1 ， beng1 zheng1 feng4 shi4 pian1 。
- xian3 qin1 ti2 zi4 chu4 ， teng2 luo4 yi3 qiong2 bian1 。
- sui4 li4 pu4 wen2 bei4 ， jian1 feng1 zhuo2 dai4 lian2 。
- dou4 shen1 gao1 ru3 di1 ， zhou4 run4 tu3 hua1 yan2 。
- yan3 ruo4 e2 guan1 zhe3 ， ang2 ru2 jun4 shi4 yan1 。
- deng4 wei1 qi1 mu4 ji1 ， ji1 hua2 qie4 tai2 zhan1 。
- yi2 kong3 lan2 guang1 dong4 ， men2 chen1 ye3 man4 qian1 。
- chong1 tuan1 sheng1 lei4 qing4 ， xie4 pu4 yun4 cheng2 xian2 。
- ying4 xing4 ci2 jin1 zao2 ， qian4 xing2 qian4 hua4 chuan2 。
- gu3 ge1 shang1 mo4 xu4 ， ding3 ju4 tan4 nan2 lian2 。
- di3 li4 cheng2 you2 zhu4 ， mo2 long2 xue2 ji2 qian1 。
- chu4 qi2 xi1 bao4 pu2 ， lian4 er3 cha4 fei1 xian1 。
- cun4 shi4 chui2 qian1 ren4 ， wei2 tai1 jie2 ji3 nian2 。
- yan2 hui1 zhi1 chan3 yu4 ， xia2 shu4 jian4 ben1 chuan1 。
- zhi1 nü3 zhi1 ji1 wen3 ， shan1 ren2 zuo4 zhen3 bian4 。
- yun3 xing1 shen3 zhan4 yu4 ， qiao1 huo3 chu1 yu2 chuan2 。
- yi4 huo4 cheng1 yang2 hua4 ， yi2 ying4 ya4 hu3 mian2 。
- gui1 mai2 yi2 jie2 xia4 ， lin2 pu2 gu3 ying2 qian2 。
- yi4 li4 zhong1 liu2 zhuang4 ， ping2 shi1 da4 chu3 jian1 。
- huai2 sha1 jie1 fang4 zhu2 ， ning2 po4 xi1 chan2 juan1 。
- de2 bi4 qiong2 bei1 ji4 ， ci2 dang1 ju4 yan4 yan2 。
- xian3 si1 jing1 yan4 yu4 ， gong1 ni3 le4 yan4 ran2 。
- song1 dai4 gui1 zhu1 zhang3 ， peng2 ying2 ji4 yi4 quan2 。
- bu4 xu1 tian2 bi4 hai3 ， zhi2 yu4 bu3 qing1 tian1 。

## 注释

## 译文

## 赏析
