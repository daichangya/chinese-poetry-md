---
id: song-wu-song-mu-dou-shi-jing-yang-fu-zhe-dong-shuai-mu
title: 送牟都事景阳赴浙东帅幕
titlePinyin: song4 mu4 dou1 shi4 jing3 yang2 fu4 zhe4 dong1 shuai4 mu4
titleSlug: song-mu-dou-shi-jing-yang-fu-zhe-dong-shuai-mu
author: 宋无
authorPinyin: song4 wu2
authorSlug: song-wu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜀郡方齐鲁，文翁迈俊贤。
- 箕裘承宪业，星宿近台躔。
- 宇宙汾阳鼎，风云祖逖鞭。
- 阃威分海徼，节制控闽川。
- 餽饷功曾立，廉能迹屡传。
- 儒冠真耀武，帅府重芳年。
- 参画旌麾右，驰驱将相前。
- 豪挥惊草檄，燕集见华篇。
- 吏牍分占授，军机妙转旋。
- 百蛮元震詟，诸校益贞坚。
- 训练群材进，钧陶众彦迁。
- 柳营兵镇肃，莲幕绂光鲜。
- 除内恩终许，安边诏必怜。
- 酒容山简醉，骑想葛强联。
- 日月新尧历，车书旧汉天。
- 扬雄兼赋颂，嘉什到甘泉。

## 拼音
- shu3 jun4 fang1 qi2 lu3 ， wen2 weng1 mai4 jun4 xian2 。
- ji1 qiu2 cheng2 xian4 ye4 ， xing1 xiu4 jin4 tai2 chan2 。
- yu3 zhou4 fen2 yang2 ding3 ， feng1 yun2 zu3 ti4 bian1 。
- kun3 wei1 fen1 hai3 jiao3 ， jie2 zhi4 kong4 min3 chuan1 。
- kui4 xiang3 gong1 ceng2 li4 ， lian2 neng2 ji4 lü3 chuan2 。
- ru2 guan1 zhen1 yao4 wu3 ， shuai4 fu3 zhong4 fang1 nian2 。
- can1 hua4 jing1 hui1 you4 ， chi2 qu1 jiang4 xiang4 qian2 。
- hao2 hui1 jing1 cao3 xi2 ， yan4 ji2 jian4 hua2 pian1 。
- li4 du2 fen1 zhan4 shou4 ， jun1 ji1 miao4 zhuan3 xuan2 。
- bai3 man2 yuan2 zhen4 zhe2 ， zhu1 xiao4 yi4 zhen1 jian1 。
- xun4 lian4 qun2 cai2 jin4 ， jun1 tao2 zhong4 yan4 qian1 。
- liu3 ying2 bing1 zhen4 su4 ， lian2 mu4 fu2 guang1 xian1 。
- chu2 nei4 en1 zhong1 xu3 ， an1 bian1 zhao4 bi4 lian2 。
- jiu3 rong2 shan1 jian3 zui4 ， qi2 xiang3 ge3 qiang2 lian2 。
- ri4 yue4 xin1 yao2 li4 ， che1 shu1 jiu4 han4 tian1 。
- yang2 xiong2 jian1 fu4 song4 ， jia1 shen2 dao4 gan1 quan2 。

## 注释

## 译文

## 赏析
