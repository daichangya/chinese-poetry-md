---
id: feng-yan-si-cai-sang-zi
title: 采桑子
titlePinyin: cai3 sang1 zi3
titleSlug: cai-sang-zi
author: 冯延巳
authorPinyin: feng2 yan2 si4
authorSlug: feng-yan-si
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 小庭雨过春将尽，片片花飞。独折残枝，无语凭阑只自知。
- 玉堂香暖珠帘卷，双燕来归。君约佳期，肯信韶华得几时。
- 马嘶人语春风岸，芳草绵绵。杨柳桥边，落日高楼酒旆悬。
- 旧愁新恨知多少，目断遥天。独立花前，更听笙歌满画船。
- 西风半夜帘栊冷，远梦初归。梦过金扉，花谢窗前夜合枝。
- 昭阳殿里新翻曲，未有人知。偷取笙吹，惊觉寒蛩到晓啼。
- 酒阑睡觉天香暖，绣户慵开。香印成灰，独背寒屏理旧眉。
- 朦胧却向灯前卧，窗月徘徊。晓梦初回，一夜东风绽早梅。
- 小堂深静无人到，满院春风。惆怅墙东，一树樱桃带雨红。
- 愁心似醉兼如病，欲语还慵。日暮疏钟，双燕归栖画阁中。
- 画堂灯暖帘栊卷，禁漏丁丁。雨罢寒生，一夜西窗梦不成。
- 玉娥重起添香印，回倚孤屏。不语含情，水调何人吹笛声。
- 笙歌放散人归去，独宿江楼。月上云收，一半珠帘挂玉钩。
- 起来检点经游地，处处新愁。凭仗东流，将取离心过橘州。
- 昭阳记得神仙侣，独自承恩。水殿灯昏，罗幕轻寒夜正春。
- 如今别馆添萧索，满面啼痕。旧约犹存，忍把金环别与人。
- 微风帘幕清明近，花落春残。尊酒留欢，添尽罗衣怯夜寒。
- 愁颜恰似烧残烛，珠泪阑干。也欲高拌，争奈相逢情万般。
- 画堂昨夜愁无睡，风雨凄凄。林鹊争栖，落尽灯花鸡未啼。
- 年光往事如流水，休说情迷。玉箸双垂，只是金笼鹦鹉知。
- 寒蝉欲报三秋候，寂静幽居。叶落闲阶，月透帘栊远梦回。
- 昭阳旧恨依前在，休说当时。玉笛才吹，满袖猩猩血又垂。
- 洞房深夜笙歌散，帘幕重重。斜月朦胧，雨过残花落地红。
- 昔年无限伤心事，依旧东风。独倚梧桐，闲想闲思到晓钟。
- 花前失却游春侣，极目寻芳。满眼悲凉，纵有笙歌亦断肠。
- 林间戏蝶帘间燕，各自双双。忍更思量，绿树青苔半夕阳。

## 拼音
- xiao3 ting2 yu3 guo4 chun1 jiang1 jin4 ， pian4 pian4 hua1 fei1 。 du2 zhe2 can2 zhi1 ， wu2 yu3 ping2 lan2 zhi1 zi4 zhi1 。
- yu4 tang2 xiang1 nuan3 zhu1 lian2 juan4 ， shuang1 yan4 lai2 gui1 。 jun1 yue1 jia1 qi1 ， ken3 xin4 shao2 hua2 de2 ji3 shi2 。
- ma3 si1 ren2 yu3 chun1 feng1 an4 ， fang1 cao3 mian2 mian2 。 yang2 liu3 qiao2 bian1 ， luo4 ri4 gao1 lou2 jiu3 pei4 xuan2 。
- jiu4 chou2 xin1 hen4 zhi1 duo1 shao3 ， mu4 duan4 yao2 tian1 。 du2 li4 hua1 qian2 ， geng4 ting1 sheng1 ge1 man3 hua4 chuan2 。
- xi1 feng1 ban4 ye4 lian2 long2 leng3 ， yuan3 meng4 chu1 gui1 。 meng4 guo4 jin1 fei1 ， hua1 xie4 chuang1 qian2 ye4 he2 zhi1 。
- zhao1 yang2 dian4 li3 xin1 fan1 qu3 ， wei4 you3 ren2 zhi1 。 tou1 qu3 sheng1 chui1 ， jing1 jue2 han2 qiong2 dao4 xiao3 ti2 。
- jiu3 lan2 shui4 jiao4 tian1 xiang1 nuan3 ， xiu4 hu4 yong1 kai1 。 xiang1 yin4 cheng2 hui1 ， du2 bei4 han2 ping2 li3 jiu4 mei2 。
- meng2 long2 que4 xiang4 deng1 qian2 wo4 ， chuang1 yue4 pai2 huai2 。 xiao3 meng4 chu1 hui2 ， yi2 ye4 dong1 feng1 zhan4 zao3 mei2 。
- xiao3 tang2 shen1 jing4 wu2 ren2 dao4 ， man3 yuan4 chun1 feng1 。 chou2 chang4 qiang2 dong1 ， yi2 shu4 ying1 tao2 dai4 yu3 hong2 。
- chou2 xin1 si4 zui4 jian1 ru2 bing4 ， yu4 yu3 hai2 yong1 。 ri4 mu4 shu1 zhong1 ， shuang1 yan4 gui1 qi1 hua4 ge2 zhong1 。
- hua4 tang2 deng1 nuan3 lian2 long2 juan4 ， jin4 lou4 ding1 ding1 。 yu3 ba4 han2 sheng1 ， yi2 ye4 xi1 chuang1 meng4 bu4 cheng2 。
- yu4 e2 zhong4 qi3 tian1 xiang1 yin4 ， hui2 yi3 gu1 ping2 。 bu4 yu3 han2 qing2 ， shui3 tiao2 he2 ren2 chui1 di2 sheng1 。
- sheng1 ge1 fang4 san4 ren2 gui1 qu4 ， du2 su4 jiang1 lou2 。 yue4 shang4 yun2 shou1 ， yi2 ban4 zhu1 lian2 gua4 yu4 gou1 。
- qi3 lai2 jian3 dian3 jing1 you2 di4 ， chu4 chu4 xin1 chou2 。 ping2 zhang4 dong1 liu2 ， jiang1 qu3 li2 xin1 guo4 ju2 zhou1 。
- zhao1 yang2 ji4 de0 shen2 xian1 lü3 ， du2 zi4 cheng2 en1 。 shui3 dian4 deng1 hun1 ， luo2 mu4 qing1 han2 ye4 zheng4 chun1 。
- ru2 jin1 bie2 guan3 tian1 xiao1 suo3 ， man3 mian4 ti2 hen2 。 jiu4 yue1 you2 cun2 ， ren3 ba3 jin1 huan2 bie2 yu3 ren2 。
- wei1 feng1 lian2 mu4 qing1 ming2 jin4 ， hua1 luo4 chun1 can2 。 zun1 jiu3 liu2 huan1 ， tian1 jin4 luo2 yi1 qie4 ye4 han2 。
- chou2 yan2 qia4 si4 shao1 can2 zhu2 ， zhu1 lei4 lan2 gan1 。 ye3 yu4 gao1 ban4 ， zheng1 nai4 xiang1 feng2 qing2 wan4 ban1 。
- hua4 tang2 zuo2 ye4 chou2 wu2 shui4 ， feng1 yu3 qi1 qi1 。 lin2 que4 zheng1 qi1 ， luo4 jin4 deng1 hua1 ji1 wei4 ti2 。
- nian2 guang1 wang3 shi4 ru2 liu2 shui3 ， xiu1 shuo1 qing2 mi2 。 yu4 zhu4 shuang1 chui2 ， zhi3 shi4 jin1 long2 ying1 wu3 zhi1 。
- han2 chan2 yu4 bao4 san1 qiu1 hou4 ， ji4 jing4 you1 ju1 。 ye4 luo4 xian2 jie1 ， yue4 tou4 lian2 long2 yuan3 meng4 hui2 。
- zhao1 yang2 jiu4 hen4 yi1 qian2 zai4 ， xiu1 shuo1 dang1 shi2 。 yu4 di2 cai2 chui1 ， man3 xiu4 xing1 xing1 xue4 you4 chui2 。
- dong4 fang2 shen1 ye4 sheng1 ge1 san4 ， lian2 mu4 chong2 chong2 。 xie2 yue4 meng2 long2 ， yu3 guo4 can2 hua1 luo4 di4 hong2 。
- xi1 nian2 wu2 xian4 shang1 xin1 shi4 ， yi1 jiu4 dong1 feng1 。 du2 yi3 wu2 tong2 ， xian2 xiang3 xian2 si1 dao4 xiao3 zhong1 。
- hua1 qian2 shi1 que4 you2 chun1 lü3 ， ji2 mu4 xun2 fang1 。 man3 yan3 bei1 liang2 ， zong4 you3 sheng1 ge1 yi4 duan4 chang2 。
- lin2 jian1 xi4 die2 lian2 jian1 yan4 ， ge4 zi4 shuang1 shuang1 。 ren3 geng4 si1 liang0 ， lü4 shu4 qing1 tai2 ban4 xi1 yang2 。

## 注释

## 译文

## 赏析
