---
title: 释道昌
---
释道昌（一○八九～一一七一），号月堂，又号佛行，俗姓吴。霅之宝溪（今浙江吴兴）人。年十三祝髪，逾二年谒妙湛于道场寺，悟彻。于是以遍参为志，游淮楚湖湘间，依长灵卓、保宁玑、圆悟勤诸大宗师。年二十三归省妙湛于净慈寺，俾掌藏为众说法。又补穹窿瑞光，迁育王。高宗建炎中退席。绍兴初居间中大吉，徙秀峰龟山，移金陵蒋山，奉旨擢径山灵隐。三十一年（一一六一），退藏灵泉。孝宗乾道二年（一一六四），主临安府净慈寺。七年卒，年八十三。为青原下十四世，雪峰妙湛思慧禅师法嗣。《嘉泰普灯录》卷一二、《五灯会元》卷一六有传。　释道昌诗，据《嘉泰普灯录》等书所录，编为一卷。
