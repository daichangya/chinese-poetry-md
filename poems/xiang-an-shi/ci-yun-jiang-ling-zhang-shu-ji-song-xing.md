---
id: xiang-an-shi-ci-yun-jiang-ling-zhang-shu-ji-song-xing
title: 次韵江陵张书记送行
titlePinyin: ci4 yun4 jiang1 ling2 zhang1 shu1 ji4 song4 xing2
titleSlug: ci-yun-jiang-ling-zhang-shu-ji-song-xing
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 行行得好辞，忽忽疑昼梦。
- 朝餐手不释，夜卧心屡诵。
- 皎若朱丝弦，清于玉壶冻。
- 美人家三世，有笔修五凤。
- 诗从周汉学，不记梁与宋。
- 深沉大招赋，汗漫长杨讽。
- 玄机捩天关，远思弥禹贡。
- 诗人例空言，此士有实用。
- 经权粲衡石，事物森纪统。
- 上官畏争执，疲俗感哀痛。
- 情虽到真核，法必任宽纵。
- 有才人所难，既老心不动。
- 蕴玉讳求沽，韬弦耻争中。
- 自言州县久，差胜市朝哄。
- 岁晚无万牛，江空偃孤栋。
- 今年何因缘，诸使忽倥偬。
- 倒海觅珊瑚，搜山出银瓮。
- 似闻二星来，约与元帅共。
- 推君上周行，为国选汤众。
- 荐员每如此，物论宁不衷。
- 泛水拔红蕖，腾云上青鞚。
- 所悲贱子远，不及诸贤送。
- 投身伴鸮鹏，矫首瞻洛雍。
- 天乎祸吾宗，伯也困淹讼。
- 惟君援以手，此德不可颂。
- 但祈张夫子，早作汉郎从。
- 展尽黄石书，归来赤松洞。
- 此时从之游，必与我伯仲。

## 拼音
- xing2 xing2 de2 hao3 ci2 ， hu1 hu1 yi2 zhou4 meng4 。
- chao2 can1 shou3 bu2 shi4 ， ye4 wo4 xin1 lü3 song4 。
- jiao3 ruo4 zhu1 si1 xian2 ， qing1 yu2 yu4 hu2 dong4 。
- mei3 ren2 jia1 san1 shi4 ， you3 bi3 xiu1 wu3 feng4 。
- shi1 cong2 zhou1 han4 xue2 ， bu2 ji4 liang2 yu3 song4 。
- shen1 chen2 da4 zhao1 fu4 ， han4 man4 chang2 yang2 feng3 。
- xuan2 ji1 lie4 tian1 guan1 ， yuan3 si1 mi2 yu3 gong4 。
- shi1 ren2 li4 kong1 yan2 ， ci3 shi4 you3 shi2 yong4 。
- jing1 quan2 can4 heng2 shi2 ， shi4 wu4 sen1 ji4 tong3 。
- shang4 guan1 wei4 zheng1 zhi2 ， pi2 su2 gan3 ai1 tong4 。
- qing2 sui1 dao4 zhen1 he2 ， fa3 bi4 ren4 kuan1 zong4 。
- you3 cai2 ren2 suo3 nan2 ， ji4 lao3 xin1 bu2 dong4 。
- yun4 yu4 hui4 qiu2 gu1 ， tao1 xian2 chi3 zheng1 zhong1 。
- zi4 yan2 zhou1 xian4 jiu3 ， cha4 sheng4 shi4 chao2 hong3 。
- sui4 wan3 wu2 wan4 niu2 ， jiang1 kong1 yan3 gu1 dong4 。
- jin1 nian2 he2 yin1 yuan2 ， zhu1 shi3 hu1 kong3 zong3 。
- dao3 hai3 mi4 shan1 hu2 ， sou1 shan1 chu1 yin2 weng4 。
- si4 wen2 er4 xing1 lai2 ， yue1 yu3 yuan2 shuai4 gong4 。
- tui1 jun1 shang4 zhou1 xing2 ， wei4 guo2 xuan3 tang1 zhong4 。
- jian4 yuan2 mei3 ru2 ci3 ， wu4 lun4 ning2 bu4 zhong1 。
- fan4 shui3 ba2 hong2 qu2 ， teng2 yun2 shang4 qing1 kong4 。
- suo3 bei1 jian4 zi3 yuan3 ， bu4 ji2 zhu1 xian2 song4 。
- tou2 shen1 ban4 xiao1 peng2 ， jiao3 shou3 zhan1 luo4 yong1 。
- tian1 hu1 huo4 wu2 zong1 ， bo2 ye3 kun4 yan1 song4 。
- wei2 jun1 yuan2 yi3 shou3 ， ci3 de2 bu4 ke3 song4 。
- dan4 qi2 zhang1 fu1 zi3 ， zao3 zuo4 han4 lang2 cong2 。
- zhan3 jin4 huang2 shi2 shu1 ， gui1 lai2 chi4 song1 dong4 。
- ci3 shi2 cong2 zhi1 you2 ， bi4 yu3 wo3 bo2 zhong4 。

## 注释

## 译文

## 赏析
