---
id: xiang-an-shi-he-yang-shu-mi-xin-jian-gong-yuan-san-shi-yun
title: 贺杨枢密新建贡院三十韵
titlePinyin: he4 yang2 shu1 mi4 xin1 jian4 gong4 yuan4 san1 shi2 yun4
titleSlug: he-yang-shu-mi-xin-jian-gong-yuan-san-shi-yun
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楚囿七泽荒南云，三江五湖同吐吞。
- 杞梓橘柚杶干柏，芷蓠椒桂蘼兰荪。
- 天英地灵聚为人，魁垒诡异难具论。
- 屈原离骚二十五，句句字字皆瑶琨。
- 六朝弼亮胡伯始，学士登瀛刘季孙。
- 恭惟火德据天统，翼轸正值鹑贲贲。
- 质肃声名海山动，谏议才气淮湖奔。
- 日中则昃固其理，城复于隍吁忍言。
- 生聚教训五十载，昔无萌孽今轮辕。
- 尧汤立贤遍天下，九重科诏如春温。
- 州家不办一椽屋，往往盛之给孤园。
- 鹄袍竹笥合羞死，况欲开口人其髠。
- 关西夫子杨伯起，后身把钺来西门。
- 荆棘之薮瓦砾场，一日汗础千猊蹲。
- 翼飞革棘不可状，铁画怒起翔鸾鹓。
- 日者稽山始开辟，已有大策当临轩。
- 吾州故事有元祐，追配讵肯慙东藩。
- 晚生科第愧前辙，考室误使当罍樽。
- 向来气习今未已，犹梦裹饭趋晨阍。
- 一官却恨大早计，不得掉鞅骖鹏鹍。
- 明年珍产入包贡，琳琅璀磊堆金盆。
- 蓬莱弱水三十万，借以鼓吹看横𬸣。
- 吾侪小人科举士，一朝出守忘其源。
- 台池崇深学校废，况此赑屭楹梁尊。
- 第言三岁始一用，缓而不切非所敦。
- 偷安幸不目前急，事至踧躩如惊猿。
- 先生闲暇窥远畧，如以大手开中原。
- 先为之地待其至，虽有万事无由繁。
- 绣裳天上傥归去，愿广此意扶乾坤。
- 诸生脚迹不足道，大庇四海安元元。

## 拼音
- chu3 you4 qi1 ze2 huang1 nan2 yun2 ， san1 jiang1 wu3 hu2 tong2 tu3 tun1 。
- qi3 zi3 ju2 you4 chun1 gan1 bai3 ， zhi3 li2 jiao1 gui4 mi2 lan2 sun1 。
- tian1 ying1 di4 ling2 ju4 wei4 ren2 ， kui2 lei3 gui3 yi4 nan2 ju4 lun4 。
- qu1 yuan2 li2 sao1 er4 shi2 wu3 ， ju4 ju4 zi4 zi4 jie1 yao2 kun1 。
- liu4 chao2 bi4 liang4 hu2 bo2 shi3 ， xue2 shi4 deng1 ying2 liu2 ji4 sun1 。
- gong1 wei2 huo3 de2 ju4 tian1 tong3 ， yi4 zhen3 zheng4 zhi2 chun2 ben1 ben1 。
- zhi4 su4 sheng1 ming2 hai3 shan1 dong4 ， jian4 yi4 cai2 qi4 huai2 hu2 ben1 。
- ri4 zhong1 ze2 ze4 gu4 qi2 li3 ， cheng2 fu4 yu2 huang2 xu1 ren3 yan2 。
- sheng1 ju4 jiao4 xun4 wu3 shi2 zai3 ， xi1 wu2 meng2 nie4 jin1 lun2 yuan2 。
- yao2 tang1 li4 xian2 bian4 tian1 xia4 ， jiu3 chong2 ke1 zhao4 ru2 chun1 wen1 。
- zhou1 jia1 bu2 ban4 yi4 chuan2 wu1 ， wang3 wang3 sheng4 zhi1 gei3 gu1 yuan2 。
- hu2 pao2 zhu2 si4 he2 xiu1 si3 ， kuang4 yu4 kai1 kou3 ren2 qi2 kun1 。
- guan1 xi1 fu1 zi3 yang2 bo2 qi3 ， hou4 shen1 ba3 yue4 lai2 xi1 men2 。
- jing1 ji2 zhi1 sou3 wa3 li4 chang3 ， yi2 ri4 han4 chu3 qian1 ni2 dun1 。
- yi4 fei1 ge2 ji2 bu4 ke3 zhuang4 ， tie3 hua4 nu4 qi3 xiang2 luan2 yuan1 。
- ri4 zhe3 ji1 shan1 shi3 kai1 pi4 ， yi3 you3 da4 ce4 dang1 lin2 xuan1 。
- wu2 zhou1 gu4 shi4 you3 yuan2 you4 ， zhui1 pei4 ju4 ken3 can2 dong1 fan1 。
- wan3 sheng1 ke1 di4 kui4 qian2 zhe2 ， kao3 shi4 wu4 shi3 dang1 lei2 zun1 。
- xiang4 lai2 qi4 xi2 jin1 wei4 yi3 ， you2 meng4 guo3 fan4 qu1 chen2 hun1 。
- yi4 guan1 que4 hen4 da4 zao3 ji4 ， bu4 de2 diao4 yang1 can1 peng2 kun1 。
- ming2 nian2 zhen1 chan3 ru4 bao1 gong4 ， lin2 lang2 cui3 lei3 dui1 jin1 pen2 。
- peng2 lai2 ruo4 shui3 san1 shi2 wan4 ， jie4 yi3 gu3 chui1 kan4 heng2 xian1 。
- wu2 chai2 xiao3 ren2 ke1 ju3 shi4 ， yi4 chao2 chu1 shou3 wang4 qi2 yuan2 。
- tai2 chi2 chong2 shen1 xue2 xiao4 fei4 ， kuang4 ci3 bi4 xi4 ying2 liang2 zun1 。
- di4 yan2 san1 sui4 shi3 yi2 yong4 ， huan3 er2 bu2 qie4 fei1 suo3 dun1 。
- tou1 an1 xing4 bu2 mu4 qian2 ji2 ， shi4 zhi4 cu4 jue2 ru2 jing1 yuan2 。
- xian1 sheng1 xian2 xia2 kui1 yuan3 lüe4 ， ru2 yi3 da4 shou3 kai1 zhong1 yuan2 。
- xian1 wei4 zhi1 di4 dai4 qi2 zhi4 ， sui1 you3 wan4 shi4 wu2 you2 fan2 。
- xiu4 shang0 tian1 shang4 tang3 gui1 qu4 ， yuan4 guang3 ci3 yi4 fu2 qian2 kun1 。
- zhu1 sheng1 jiao3 ji4 bu4 zu2 dao4 ， da4 bi4 si4 hai3 an1 yuan2 yuan2 。

## 注释

## 译文

## 赏析
