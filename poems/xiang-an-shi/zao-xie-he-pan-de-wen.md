---
id: xiang-an-shi-zao-xie-he-pan-de-wen
title: 糟蟹和潘德文
titlePinyin: zao1 xie4 he2 pan1 de2 wen2
titleSlug: zao-xie-he-pan-de-wen
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大戴笑汝无穴空双螯，小戴笑汝有筐如子臯。
- 太玄笑汝长郭索，入穴惭蟺升惭猱。
- 知心但有毕吏部，卧起与汝同酒糟。
- 后来爱者苏长公，亦祇许汝中山醪。
- 固知合向一丘老，安得上与三辰翱。
- 长公貌喜心未敬，虽羡微生犹恶饕。
- 我疑吴侬修稻怨，和秫醢汝偿民膏。
- 虽然因此得长醉，痛贬未必非深褒。
- 又疑毕叟妬刘掾，曾以螟蛉轻二豪。
- 故回左手就箕倨，持蟹藉糟成两高。

## 拼音
- da4 dai4 xiao4 ru3 wu2 xue2 kong1 shuang1 ao2 ， xiao3 dai4 xiao4 ru3 you3 kuang1 ru2 zi3 gao1 。
- tai4 xuan2 xiao4 ru3 chang2 guo1 suo3 ， ru4 xue2 can2 shan4 sheng1 can2 nao2 。
- zhi1 xin1 dan4 you3 bi4 li4 bu4 ， wo4 qi3 yu3 ru3 tong2 jiu3 zao1 。
- hou4 lai2 ai4 zhe3 su1 chang2 gong1 ， yi4 qi2 xu3 ru3 zhong1 shan1 lao2 。
- gu4 zhi1 he2 xiang4 yi4 qiu1 lao3 ， an1 de2 shang4 yu3 san1 chen2 ao2 。
- chang2 gong1 mao4 xi3 xin1 wei4 jing4 ， sui1 xian4 wei1 sheng1 you2 e4 tao1 。
- wo3 yi2 wu2 nong2 xiu1 dao4 yuan4 ， he2 shu2 hai3 ru3 chang2 min2 gao1 。
- sui1 ran2 yin1 ci3 de2 chang2 zui4 ， tong4 bian3 wei4 bi4 fei1 shen1 bao1 。
- you4 yi2 bi4 sou3 du4 liu2 yuan4 ， ceng2 yi3 ming2 ling2 qing1 er4 hao2 。
- gu4 hui2 zuo3 shou3 jiu4 ji1 ju4 ， chi2 xie4 jie4 zao1 cheng2 liang3 gao1 。

## 注释

## 译文

## 赏析
