---
id: xiang-an-shi-ci-yun-da-xi-fan-xiu-cai-lun-chun-qiu
title: 次韵答席蕃秀才论春秋
titlePinyin: ci4 yun4 da2 xi2 fan1 xiu4 cai2 lun4 chun1 qiu1
titleSlug: ci-yun-da-xi-fan-xiu-cai-lun-chun-qiu
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北冀之土南交州，瓜戎直西东泗浮。
- 中间代霸若桃梗，列国聚散同夫不。
- 史编断烂杂虫鼠，野记纷纶充马牛。
- 惊雷破聩目开瞽，上起蔑歃终麟游。
- 玄铅书字亦刀削，如木遇扁金逢欧。
- 不同释子付泡幻，肯信蒙叟判浮休。
- 妍皮丑骨区万态，大川小港条千洲。
- 年深未免成伯帛，声乱已复还邾邹。
- 崛兴啖赵倚天斧，嗣有陈胡横海舟。
- 群言一划露初意，后学平济无千忧。
- 当时岂为题目计，此日寖成场屋流。
- 横穿异义作同体，立取贵绶驱雄驺。
- 席君吾倩好兄弟，蜀郡此学多声猷。
- 得来三叹出诗本，昉此一笑同茶瓯。
- 愿披一十九万字，与子斟酌更献詶。

## 拼音
- bei3 ji4 zhi1 tu3 nan2 jiao1 zhou1 ， gua1 rong2 zhi2 xi1 dong1 si4 fu2 。
- zhong1 jian1 dai4 ba4 ruo4 tao2 geng3 ， lie4 guo2 ju4 san4 tong2 fu1 bu4 。
- shi3 bian1 duan4 lan4 za2 chong2 shu3 ， ye3 ji4 fen1 lun2 chong1 ma3 niu2 。
- jing1 lei2 po4 kui4 mu4 kai1 gu3 ， shang4 qi3 mie4 sha4 zhong1 lin2 you2 。
- xuan2 qian1 shu1 zi4 yi4 dao1 xiao1 ， ru2 mu4 yu4 bian3 jin1 feng2 ou1 。
- bu4 tong2 shi4 zi3 fu4 pao4 huan4 ， ken3 xin4 meng2 sou3 pan4 fu2 xiu1 。
- yan2 pi2 chou3 gu3 qu1 wan4 tai4 ， da4 chuan1 xiao3 gang3 tiao2 qian1 zhou1 。
- nian2 shen1 wei4 mian3 cheng2 bo2 bo2 ， sheng1 luan4 yi3 fu4 hai2 zhu1 zou1 。
- jue2 xing1 dan4 zhao4 yi3 tian1 fu3 ， si4 you3 chen2 hu2 heng2 hai3 zhou1 。
- qun2 yan2 yi2 hua4 lu4 chu1 yi4 ， hou4 xue2 ping2 ji4 wu2 qian1 you1 。
- dang1 shi2 qi3 wei4 ti2 mu4 ji4 ， ci3 ri4 jin4 cheng2 chang3 wu1 liu2 。
- heng2 chuan1 yi4 yi4 zuo4 tong2 ti3 ， li4 qu3 gui4 shou4 qu1 xiong2 zou1 。
- xi2 jun1 wu2 qian4 hao3 xiong1 di4 ， shu3 jun4 ci3 xue2 duo1 sheng1 you2 。
- de2 lai2 san1 tan4 chu1 shi1 ben3 ， fang3 ci3 yi2 xiao4 tong2 cha2 ou1 。
- yuan4 pi1 yi1 shi2 jiu3 wan4 zi4 ， yu3 zi3 zhen1 zhuo2 geng4 xian4 chou2 。

## 注释

## 译文

## 赏析
