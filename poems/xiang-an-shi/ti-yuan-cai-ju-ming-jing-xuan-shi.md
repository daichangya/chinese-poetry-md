---
id: xiang-an-shi-ti-yuan-cai-ju-ming-jing-xuan-shi
title: 题袁才举明景轩诗
titlePinyin: ti2 yuan2 cai2 ju3 ming2 jing3 xuan1 shi1
titleSlug: ti-yuan-cai-ju-ming-jing-xuan-shi
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孤竹两高人，不止一清字。
- 平生不念恶，和气满天地。
- 后来展禽氏，但以和得声。
- 至其不易介，耿耿秋旻清。
- 达人盖存我，不与外物较。
- 冥观莹方寸，随俗等喧閙。
- 由其有内外，所以立二名。
- 要知出处间，何往非通明。
- 入与神明居，如月出秋水。
- 出与尘坌交，如莲在泥滓。
- 莲虽不拒泥，终不与泥同。
- 月岂必在水，亦在潢污中。
- 由然与之俱，𫗦糟汩其泥。
- 退而省其私，炯若清庙圭。
- 昔者吾先师，不拒中牟费。
- 所贵不磷缁，不贵作同异。
- 当时解此转，惟有颛孙生。
- 于人无不容，自有嘉与矜。
- 嗟哉道不明，智过愚不及。
- 清为水底魂，浊为瓜上集。
- 乡愿乘间起，遂处二者间。
- 不夷亦不惠，以此容其奸。
- 吾道大明镜，皎皎当空垂。
- 物来无拣择，随尔多妍媸。
- 终然不失我，光景湛如一。
- 不落内外尘，亦不中间立。
- 我学不至此，颇识此中情。
- 意语不成诗，往作轩中铭。

## 拼音
- gu1 zhu2 liang3 gao1 ren2 ， bu4 zhi3 yi4 qing1 zi4 。
- ping2 sheng1 bu2 nian4 e4 ， he2 qi4 man3 tian1 di4 。
- hou4 lai2 zhan3 qin2 shi4 ， dan4 yi3 he2 de2 sheng1 。
- zhi4 qi2 bu2 yi4 jie4 ， geng3 geng3 qiu1 min2 qing1 。
- da2 ren2 gai4 cun2 wo3 ， bu4 yu3 wai4 wu4 jiao4 。
- ming2 guan1 ying2 fang1 cun4 ， sui2 su2 deng3 xuan1 nao4 。
- you2 qi2 you3 nei4 wai4 ， suo3 yi3 li4 er4 ming2 。
- yao4 zhi1 chu1 chu4 jian1 ， he2 wang3 fei1 tong1 ming2 。
- ru4 yu3 shen2 ming2 ju1 ， ru2 yue4 chu1 qiu1 shui3 。
- chu1 yu3 chen2 ben4 jiao1 ， ru2 lian2 zai4 ni2 zi3 。
- lian2 sui1 bu2 ju4 ni2 ， zhong1 bu4 yu3 ni2 tong2 。
- yue4 qi3 bi4 zai4 shui3 ， yi4 zai4 huang2 wu1 zhong1 。
- you2 ran2 yu3 zhi1 ju4 ， 𫗦 zao1 gu3 qi2 ni2 。
- tui4 er2 sheng3 qi2 si1 ， jiong3 ruo4 qing1 miao4 gui1 。
- xi1 zhe3 wu2 xian1 shi1 ， bu2 ju4 zhong1 mu4 fei4 。
- suo3 gui4 bu4 lin2 zi1 ， bu2 gui4 zuo4 tong2 yi4 。
- dang1 shi2 jie3 ci3 zhuan3 ， wei2 you3 zhuan1 sun1 sheng1 。
- yu2 ren2 wu2 bu4 rong2 ， zi4 you3 jia1 yu3 jin1 。
- jie1 zai1 dao4 bu4 ming2 ， zhi4 guo4 yu2 bu4 ji2 。
- qing1 wei4 shui3 di3 hun2 ， zhuo2 wei4 gua1 shang4 ji2 。
- xiang1 yuan4 cheng2 jian1 qi3 ， sui4 chu4 er4 zhe3 jian1 。
- bu4 yi2 yi4 bu2 hui4 ， yi3 ci3 rong2 qi2 jian1 。
- wu2 dao4 da4 ming2 jing4 ， jiao3 jiao3 dang1 kong1 chui2 。
- wu4 lai2 wu2 jian3 ze2 ， sui2 er3 duo1 yan2 chi1 。
- zhong1 ran2 bu4 shi1 wo3 ， guang1 jing3 zhan4 ru2 yi1 。
- bu2 luo4 nei4 wai4 chen2 ， yi4 bu4 zhong1 jian1 li4 。
- wo3 xue2 bu2 zhi4 ci3 ， po1 shi2 ci3 zhong1 qing2 。
- yi4 yu3 bu4 cheng2 shi1 ， wang3 zuo4 xuan1 zhong1 ming2 。

## 注释

## 译文

## 赏析
