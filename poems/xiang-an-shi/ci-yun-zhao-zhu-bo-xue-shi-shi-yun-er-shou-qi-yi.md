---
id: xiang-an-shi-ci-yun-zhao-zhu-bo-xue-shi-shi-yun-er-shou-qi-yi
title: 次韵赵主簿雪诗十韵二首  其一
titlePinyin: ci4 yun4 zhao4 zhu3 bo2 xue3 shi1 shi2 yun4 er4 shou3     qi2 yi1
titleSlug: ci-yun-zhao-zhu-bo-xue-shi-shi-yun-er-shou-qi-yi
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 堕地白初形，当空黑如影。
- 喧豗复排拶，混沌方溟涬。
- 惟余塔可辨，始信江南迥。
- 浩荡海扬尘，糢糊山覆顶。
- 梅肥頼香异，竹折伤秀挺。
- 瞻乌已无色，认鹤犹有胫。
- 簇簇歌处楼，栖栖画中艇。
- 端门想班贺，沙路争骏骋。
- 赋客梦游梁，逐臣悲去郢。
- 沾鬓不能嫌，霜毛已垂领。

## 拼音
- duo4 di4 bai2 chu1 xing2 ， dang1 kong1 hei1 ru2 ying3 。
- xuan1 hui1 fu4 pai2 za1 ， hun4 dun4 fang1 ming2 xing4 。
- wei2 yu2 ta3 ke3 bian4 ， shi3 xin4 jiang1 nan2 jiong3 。
- hao4 dang4 hai3 yang2 chen2 ， mo2 hu2 shan1 fu4 ding3 。
- mei2 fei2 lai4 xiang1 yi4 ， zhu2 zhe2 shang1 xiu4 ting3 。
- zhan1 wu1 yi3 wu2 se4 ， ren4 he4 you2 you3 jing4 。
- cu4 cu4 ge1 chu4 lou2 ， qi1 qi1 hua4 zhong1 ting3 。
- duan1 men2 xiang3 ban1 he4 ， sha1 lu4 zheng1 jun4 cheng3 。
- fu4 ke4 meng4 you2 liang2 ， zhu2 chen2 bei1 qu4 ying3 。
- zhan1 bin4 bu4 neng2 xian2 ， shuang1 mao2 yi3 chui2 ling3 。

## 注释

## 译文

## 赏析
