---
id: xiang-an-shi-zeng-zhang-shu-ren
title: 赠张术人
titlePinyin: zeng4 zhang1 shu4 ren2
titleSlug: zeng-zhang-shu-ren
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 霅川张姓彪其名，惠而过我古津亭。
- 自言有术通心灵，西庚北壬甲与丁。
- 配以十二珠躔经，水火木金相孕刑。
- 错综三五命与星，参钩互鞠穷年龄。
- 剧谈娓娓如反瓴，又言两眼能白青。
- 疈析声气区神形，穷达寿夭分渭泾。
- 善而藏之不露型，但见瞳子光晶荧。
- 众中谛视若有聆，犹以干支鸣说铃。
- 参错开解纷相订，我生之岁剑发硎。
- 我生之月神玄冥，二阳隠隠升泉扃。
- 天阶熠熠舒六蓂，正值玉兔开云屏。
- 两凡跳掷不暂停，此身于世如浮萍。
- 扰扰万事通醉醒，死生祸福轻晨暝。
- 更用剡折篿与筳，况复骨相真伶俜。
- 安得双鳞悬万钉，荷君好语空叮咛。
- 斥鷃傅以双凤翎，衣十二翮跄尧庭。
- 此语恐是俳与伶，岂有大药须豨苓。
- 他时遇我眠寒厅，君莫讳世赪而頩。

## 拼音
- zha4 chuan1 zhang1 xing4 biao1 qi2 ming2 ， hui4 er2 guo4 wo3 gu3 jin1 ting2 。
- zi4 yan2 you3 shu4 tong1 xin1 ling2 ， xi1 geng1 bei3 ren2 jia3 yu3 ding1 。
- pei4 yi3 shi2 er4 zhu1 chan2 jing1 ， shui3 huo3 mu4 jin1 xiang1 yun4 xing2 。
- cuo4 zong1 san1 wu3 ming4 yu3 xing1 ， can1 gou1 hu4 ju1 qiong2 nian2 ling2 。
- ju4 tan2 wei3 wei3 ru2 fan3 ling2 ， you4 yan2 liang3 yan3 neng2 bai2 qing1 。
- pi4 xi1 sheng1 qi4 qu1 shen2 xing2 ， qiong2 da2 shou4 yao1 fen1 wei4 jing1 。
- shan4 er2 cang2 zhi1 bu2 lu4 xing2 ， dan4 jian4 tong2 zi3 guang1 jing1 ying2 。
- zhong4 zhong1 di4 shi4 ruo4 you3 ling2 ， you2 yi3 gan1 zhi1 ming2 shuo1 ling2 。
- can1 cuo4 kai1 jie3 fen1 xiang1 ding4 ， wo3 sheng1 zhi1 sui4 jian4 fa1 xing2 。
- wo3 sheng1 zhi1 yue4 shen2 xuan2 ming2 ， er4 yang2 yin3 yin3 sheng1 quan2 jiong1 。
- tian1 jie1 yi4 yi4 shu1 liu4 mi4 ， zheng4 zhi2 yu4 tu4 kai1 yun2 ping2 。
- liang3 fan2 tiao4 zhi4 bu2 zan4 ting2 ， ci3 shen1 yu2 shi4 ru2 fu2 ping2 。
- rao3 rao3 wan4 shi4 tong1 zui4 xing3 ， si3 sheng1 huo4 fu2 qing1 chen2 ming2 。
- geng4 yong4 yan3 zhe2 tuan2 yu3 ting2 ， kuang4 fu4 gu3 xiang1 zhen1 ling2 ping1 。
- an1 de2 shuang1 lin2 xuan2 wan4 ding1 ， he2 jun1 hao3 yu3 kong1 ding1 ning2 。
- chi4 yan4 fu4 yi3 shuang1 feng4 ling2 ， yi1 shi2 er4 he2 qiang4 yao2 ting2 。
- ci3 yu3 kong3 shi4 pai2 yu3 ling2 ， qi3 you3 da4 yao4 xu1 xi1 ling2 。
- ta1 shi2 yu4 wo3 mian2 han2 ting1 ， jun1 mo4 hui4 shi4 cheng1 er2 ping1 。

## 注释

## 译文

## 赏析
