---
id: xiang-an-shi-ren-ri-cong-wang-an-fu-jian-hu-shang-fen-yun-de-yu-zi-cheng-ba-shi-yun
title: 人日从王安抚鉴湖上分韵得禹字成八十韵
titlePinyin: ren2 ri4 cong2 wang2 an1 fu3 jian4 hu2 shang4 fen1 yun4 de2 yu3 zi4 cheng2 ba1 shi2 yun4
titleSlug: ren-ri-cong-wang-an-fu-jian-hu-shang-fen-yun-de-yu-zi-cheng-ba-shi-yun
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 环山镇清渊，哲匠俨前矩。
- 怀哉万夫雄，犯此众鬼怒。
- 豪芒等一死，利泽均众甫。
- 至今越山下，尸祝配神禹。
- 我来问父老，三叹说乱缕。
- 湖高籍田丈，海下斗门五。
- 蓄泄官有程，水旱侬不苦。
- 垦田彼何人，竭泽祸吾土。
- 侵寻近百载，饥馑以十数。
- 丰穰岂不有，得失讵相补。
- 此病日以深，吾生亦云窳。
- 我为父老慙，今非昔人忤。
- 直无两汉吏，更说三王祖。
- 是诚我辈责，将柰汝曹瘉。
- 且如去年夏，坐看连月雨。
- 如人窒其吭，满脰不得吐。
- 阳侯助之决，高岸化为卤。
- 时闻十万军，谁控三千弩。
- 向来禾黍场，歘作鱼鴈浦。
- 哀哉百万命，政用一掷赌。
- 初犹虾蟹餐，稍复茈葛取。
- 木皮食且尽，骨肉侬得聚。
- 呱呱载涂巷，赤子弃不乳。
- 贸贸出𬮱阇，枯骸岌相拄。
- 见之不能饭，泪下纷凄凄。
- 排阍叫吾君，如子陟彼岵。
- 吾君甚仁圣，恩德天漾溥。
- 朝闻婴儿号，暮发曾孙廋。
- 已歌元侯夏，复授使者斧。
- 亟从武夷山，远聘白鹿主。
- 并遣周四人，来苏汉三辅。
- 白制后苑皮，红输太仓腐。
- 细书问流殍，真意及贫窭。
- 只今王尚书，匹马到公宇。
- 斋厨羞杞菊，宾榻罢歌舞。
- 臣心但宣布，吏职在摩抚。
- 岂无燕寝念，正恐王事盬。
- 百脉已膏肓，一寒才喣妪。
- 惜无厦万间，可给人二鬴。
- 人言太劳生，分勇方可贾。
- 畏贫不育子，何以为人父。
- 公意民自知，车行辄如堵。
- 金钱随手散，欢喜失尪伛。
- 老幼纷后先，手额慰觇覩。
- 人日城东南，丛祠客三五。
- 凭高望田场，入里访农扈。
- 此日异登临，晴天候繁森。
- 庶几麰麦秋，一饱到蓬户。
- 未惟四载人，庙食存簋{𥬞/皿}。
- 当时饥溺念，此意贯千古。
- 万生共血气，一念通肺腑。
- 儿啼通裂石，妇馌愧鸣鼓。
- 不知足生胝，但觉步成踽。
- 岂惟彼刘子，远绩洛川浒。
- 固应百世下，严祀无敢侮。
- 同僚具萧鬰，再拜瞻殿庑。
- 杰阁峙百寻，修廊插千柱。
- 菲泉出山脉，可以佑牲脯。
- 园陵稽传记，嫔嗣按经谱。
- 同朝班岳牧，相逊列罴虎。
- 旧物见圭璧，所欠惟搏拊。
- 一特同德人，配食悉周普。
- 惟余嫡孙行，商箕与周武。
- 荥河出宝书，大法垂训诂。
- 传心顾不录，秩祀无乃鲁。
- 旁罗越君臣，泰岱临岣嵝。
- 婉彼西家姝，亦复具翁姥。
- 又疑黻冕尊，反作羽衣妩。
- 迩来坏梁木，颇觉侵藻黼。
- 前窥汗浃背，却立粟生股。
- 况当田里甿，正索父母怙。
- 未能称宗礼，何以速神祜。
- 兹游肃真境，精意頼明府。
- 鸠工葺崇缔，换客挹清酤。
- 评诗酌云瓢，论事落风尘。
- 同来五六士，冲珩间琚瑀。
- 野人边州客，强使袭章哻。
- 登山迹类湛，涉七句渐愈。
- 分题旅瑰彦，胜事得夸诩。
- 何以寿君佞，今年长禾稌。

## 拼音
- huan2 shan1 zhen4 qing1 yuan1 ， zhe2 jiang4 yan3 qian2 ju3 。
- huai2 zai1 wan4 fu1 xiong2 ， fan4 ci3 zhong4 gui3 nu4 。
- hao2 mang2 deng3 yi4 si3 ， li4 ze2 jun1 zhong4 fu3 。
- zhi4 jin1 yue4 shan1 xia4 ， shi1 zhu4 pei4 shen2 yu3 。
- wo3 lai2 wen4 fu4 lao3 ， san1 tan4 shuo1 luan4 lü3 。
- hu2 gao1 ji2 tian2 zhang4 ， hai3 xia4 dou4 men2 wu3 。
- xu4 xie4 guan1 you3 cheng2 ， shui3 han4 nong2 bu4 ku3 。
- ken3 tian2 bi3 he2 ren2 ， jie2 ze2 huo4 wu2 tu3 。
- qin1 xun2 jin4 bai3 zai3 ， ji1 jin3 yi3 shi2 shu4 。
- feng1 rang2 qi3 bu4 you3 ， de2 shi1 ju4 xiang1 bu3 。
- ci3 bing4 ri4 yi3 shen1 ， wu2 sheng1 yi4 yun2 yu3 。
- wo3 wei4 fu4 lao3 can2 ， jin1 fei1 xi1 ren2 wu3 。
- zhi2 wu2 liang3 han4 li4 ， geng4 shuo1 san1 wang2 zu3 。
- shi4 cheng2 wo3 bei4 ze2 ， jiang1 nai4 ru3 cao2 yu4 。
- qie3 ru2 qu4 nian2 xia4 ， zuo4 kan4 lian2 yue4 yu3 。
- ru2 ren2 zhi4 qi2 keng1 ， man3 dou4 bu4 de2 tu3 。
- yang2 hou2 zhu4 zhi1 jue2 ， gao1 an4 hua4 wei2 lu3 。
- shi2 wen2 shi2 wan4 jun1 ， shui2 kong4 san1 qian1 nu3 。
- xiang4 lai2 he2 shu3 chang3 ， xu1 zuo4 yu2 yan4 pu3 。
- ai1 zai1 bai3 wan4 ming4 ， zheng4 yong4 yi2 zhi4 du3 。
- chu1 you2 xia1 xie4 can1 ， shao1 fu4 zi3 ge3 qu3 。
- mu4 pi2 shi2 qie3 jin4 ， gu3 rou4 nong2 de2 ju4 。
- gua1 gua1 zai3 tu2 xiang4 ， chi4 zi3 qi4 bu4 ru3 。
- mao4 mao4 chu1 yin1 du1 ， ku1 hai2 ji2 xiang1 zhu3 。
- jian4 zhi1 bu4 neng2 fan4 ， lei4 xia4 fen1 qi1 qi1 。
- pai2 hun1 jiao4 wu2 jun1 ， ru2 zi3 zhi4 bi3 hu4 。
- wu2 jun1 shen4 ren2 sheng4 ， en1 de2 tian1 yang4 pu3 。
- chao2 wen2 ying1 er2 hao4 ， mu4 fa1 zeng1 sun1 sou1 。
- yi3 ge1 yuan2 hou2 xia4 ， fu4 shou4 shi3 zhe3 fu3 。
- ji2 cong2 wu3 yi2 shan1 ， yuan3 pin4 bai2 lu4 zhu3 。
- bing4 qian3 zhou1 si4 ren2 ， lai2 su1 han4 san1 fu3 。
- bai2 zhi4 hou4 yuan4 pi2 ， hong2 shu1 tai4 cang1 fu3 。
- xi4 shu1 wen4 liu2 piao3 ， zhen1 yi4 ji2 pin2 ju4 。
- zhi1 jin1 wang2 shang4 shu1 ， pi3 ma3 dao4 gong1 yu3 。
- zhai1 chu2 xiu1 qi3 ju2 ， bin1 ta4 ba4 ge1 wu3 。
- chen2 xin1 dan4 xuan1 bu4 ， li4 zhi2 zai4 mo2 fu3 。
- qi3 wu2 yan4 qin3 nian4 ， zheng4 kong3 wang2 shi4 gu3 。
- bai3 mai4 yi3 gao1 huang1 ， yi4 han2 cai2 xu3 yu4 。
- xi1 wu2 sha4 wan4 jian1 ， ke3 gei3 ren2 er4 fu3 。
- ren2 yan2 tai4 lao2 sheng1 ， fen1 yong3 fang1 ke3 jia3 。
- wei4 pin2 bu2 yu4 zi3 ， he2 yi3 wei2 ren2 fu4 。
- gong1 yi4 min2 zi4 zhi1 ， che1 xing2 zhe2 ru2 du3 。
- jin1 qian2 sui2 shou3 san4 ， huan1 xi3 shi1 wang1 yu3 。
- lao3 you4 fen1 hou4 xian1 ， shou3 e2 wei4 chan1 du3 。
- ren2 ri4 cheng2 dong1 nan2 ， cong2 ci2 ke4 san1 wu3 。
- ping2 gao1 wang4 tian2 chang3 ， ru4 li3 fang3 nong2 hu4 。
- ci3 ri4 yi4 deng1 lin2 ， qing2 tian1 hou4 fan2 sen1 。
- shu4 ji1 mou2 mai4 qiu1 ， yi4 bao3 dao4 peng2 hu4 。
- wei4 wei2 si4 zai3 ren2 ， miao4 shi2 cun2 gui3 { 𥬞 / min3 } 。
- dang1 shi2 ji1 ni4 nian4 ， ci3 yi4 guan4 qian1 gu3 。
- wan4 sheng1 gong4 xue4 qi4 ， yi2 nian4 tong1 fei4 fu3 。
- er2 ti2 tong1 lie4 shi2 ， fu4 ye4 kui4 ming2 gu3 。
- bu4 zhi1 zu2 sheng1 zhi1 ， dan4 jue2 bu4 cheng2 ju3 。
- qi3 wei2 bi3 liu2 zi3 ， yuan3 ji4 luo4 chuan1 hu3 。
- gu4 ying4 bai3 shi4 xia4 ， yan2 si4 wu2 gan3 wu3 。
- tong2 liao2 ju4 xiao1 yu4 ， zai4 bai4 zhan1 dian4 wu3 。
- jie2 ge2 zhi4 bai3 xun2 ， xiu1 lang2 cha1 qian1 zhu4 。
- fei1 quan2 chu1 shan1 mai4 ， ke3 yi3 you4 sheng1 pu2 。
- yuan2 ling2 ji1 zhuan4 ji4 ， pin2 si4 an4 jing1 pu3 。
- tong2 chao2 ban1 yue4 mu4 ， xiang1 xun4 lie4 pi2 hu3 。
- jiu4 wu4 jian4 gui1 bi4 ， suo3 qian4 wei2 bo2 fu3 。
- yi2 te4 tong2 de2 ren2 ， pei4 shi2 xi1 zhou1 pu3 。
- wei2 yu2 di2 sun1 xing2 ， shang1 ji1 yu3 zhou1 wu3 。
- ying2 he2 chu1 bao3 shu1 ， da4 fa3 chui2 xun4 gu3 。
- chuan2 xin1 gu4 bu2 lu4 ， zhi4 si4 wu2 nai3 lu3 。
- pang2 luo2 yue4 jun1 chen2 ， tai4 dai4 lin2 gou3 lou3 。
- wan3 bi3 xi1 jia1 shu1 ， yi4 fu4 ju4 weng1 lao3 。
- you4 yi2 fu2 mian3 zun1 ， fan3 zuo4 yu3 yi1 wu3 。
- er3 lai2 huai4 liang2 mu4 ， po1 jue2 qin1 zao3 fu3 。
- qian2 kui1 han4 jia1 bei4 ， que4 li4 su4 sheng1 gu3 。
- kuang4 dang1 tian2 li3 meng2 ， zheng4 suo3 fu4 mu3 hu4 。
- wei4 neng2 cheng1 zong1 li3 ， he2 yi3 su4 shen2 hu4 。
- zi1 you2 su4 zhen1 jing4 ， jing1 yi4 lai4 ming2 fu3 。
- jiu1 gong1 qi4 chong2 di4 ， huan4 ke4 yi4 qing1 gu1 。
- ping2 shi1 zhuo2 yun2 piao2 ， lun4 shi4 luo4 feng1 chen2 。
- tong2 lai2 wu3 liu4 shi4 ， chong1 heng2 jian1 ju1 yu3 。
- ye3 ren2 bian1 zhou1 ke4 ， qiang2 shi3 xi2 zhang1 han1 。
- deng1 shan1 ji4 lei4 zhan4 ， she4 qi1 ju4 jian4 yu4 。
- fen1 ti2 lü3 gui1 yan4 ， sheng4 shi4 de2 kua1 xu3 。
- he2 yi3 shou4 jun1 ning4 ， jin1 nian2 zhang3 he2 tu2 。

## 注释

## 译文

## 赏析
