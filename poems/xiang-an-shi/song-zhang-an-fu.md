---
id: xiang-an-shi-song-zhang-an-fu
title: 送张安抚
titlePinyin: song4 zhang1 an1 fu3
titleSlug: song-zhang-an-fu
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蓬莱太守厌期会，归结琳宫香火缘。
- 路旁送者谁最切，之子佩衿青可怜。
- 子兮请自曩时说，芹馆就荒三十年。
- 迩来穷悴更堪说，舍下鞠草厨无烟。
- 市门小儿有虚籍，校官弟子无鸣弦。
- 向来一辱声扫地，倒九江水谁为湔。
- 守家故是补天手，断鳌四足承高圆。
- 小却盛之鉴湖上，施设次第看后先。
- 下车百废未及举，冕服释菜供圣贤。
- 愿从博士听讲说，歛容就席毋敢专。
- 邦人始识蠹简重，士子稍作青灰然。
- 迂生欲举折洗事，众胆傍碎公加鞭。
- 合八县士一战霸，百川之水皆东沿。
- 鹄袍如山声不震，秦望却立回清妍。
- 紫衣金带朱两轓，牙旗戟纛来翩翩。
- 鲁侯色笑有深爱，南公叹息无前传。
- 翠裯已觉夏室清，棐几更与秋窗便。
- 日输月给辈相望，饩牵竭矣公愈坚。
- 坐令学者饱虀饭，不待先生求酒钱。
- 风声泛泛邹鲁上，意向往往嬴刘前。
- 子兮如此衿佩何，半渡欲济收吾船。
- 季鹰家人故难料，归兴忽动秋风边。
- 若人固自泰山雨，讵肯作我稽山泉。
- 辕高辙驶不可驻，哦以七字成长篇。
- 庶几太史闻我语，邂逅可作泮水编。

## 拼音
- peng2 lai2 tai4 shou3 yan4 qi1 hui4 ， gui1 jie2 lin2 gong1 xiang1 huo3 yuan2 。
- lu4 pang2 song4 zhe3 shui2 zui4 qie4 ， zhi1 zi3 pei4 jin1 qing1 ke3 lian2 。
- zi3 xi1 qing3 zi4 nang3 shi2 shuo1 ， qin2 guan3 jiu4 huang1 san1 shi2 nian2 。
- er3 lai2 qiong2 cui4 geng4 kan1 shuo1 ， she4 xia4 ju1 cao3 chu2 wu2 yan1 。
- shi4 men2 xiao3 er2 you3 xu1 ji2 ， xiao4 guan1 di4 zi3 wu2 ming2 xian2 。
- xiang4 lai2 yi4 ru3 sheng1 sao3 di4 ， dao3 jiu3 jiang1 shui3 shui2 wei4 jian1 。
- shou3 jia1 gu4 shi4 bu3 tian1 shou3 ， duan4 ao2 si4 zu2 cheng2 gao1 yuan2 。
- xiao3 que4 sheng4 zhi1 jian4 hu2 shang4 ， shi1 she4 ci4 di4 kan4 hou4 xian1 。
- xia4 che1 bai3 fei4 wei4 ji2 ju3 ， mian3 fu2 shi4 cai4 gong4 sheng4 xian2 。
- yuan4 cong2 bo2 shi4 ting1 jiang3 shuo1 ， lian3 rong2 jiu4 xi2 wu2 gan3 zhuan1 。
- bang1 ren2 shi3 shi2 du4 jian3 zhong4 ， shi4 zi3 shao1 zuo4 qing1 hui1 ran2 。
- yu1 sheng1 yu4 ju3 zhe2 xi3 shi4 ， zhong4 dan3 bang4 sui4 gong1 jia1 bian1 。
- he2 ba1 xian4 shi4 yi2 zhan4 ba4 ， bai3 chuan1 zhi1 shui3 jie1 dong1 yan2 。
- hu2 pao2 ru2 shan1 sheng1 bu2 zhen4 ， qin2 wang4 que4 li4 hui2 qing1 yan2 。
- zi3 yi1 jin1 dai4 zhu1 liang3 fan1 ， ya2 qi2 ji3 dao4 lai2 pian1 pian1 。
- lu3 hou2 se4 xiao4 you3 shen1 ai4 ， nan2 gong1 tan4 xi1 wu2 qian2 chuan2 。
- cui4 dao1 yi3 jue2 xia4 shi4 qing1 ， fei3 ji3 geng1 yu3 qiu1 chuang1 bian4 。
- ri4 shu1 yue4 gei3 bei4 xiang1 wang4 ， xi4 qian1 jie2 yi3 gong1 yu4 jian1 。
- zuo4 ling4 xue2 zhe3 bao3 ji1 fan4 ， bu2 dai4 xian1 sheng1 qiu2 jiu3 qian2 。
- feng1 sheng1 fan4 fan4 zou1 lu3 shang4 ， yi4 xiang4 wang3 wang3 ying2 liu2 qian2 。
- zi3 xi1 ru2 ci3 jin1 pei4 he2 ， ban4 du4 yu4 ji4 shou1 wu2 chuan2 。
- ji4 ying1 jia1 ren2 gu4 nan2 liao4 ， gui1 xing1 hu1 dong4 qiu1 feng1 bian1 。
- ruo4 ren2 gu4 zi4 tai4 shan1 yu3 ， ju4 ken3 zuo4 wo3 ji1 shan1 quan2 。
- yuan2 gao1 zhe2 shi3 bu4 ke3 zhu4 ， o4 yi3 qi1 zi4 cheng2 zhang3 pian1 。
- shu4 ji1 tai4 shi3 wen2 wo3 yu3 ， xie4 hou4 ke3 zuo4 pan4 shui3 bian1 。

## 注释

## 译文

## 赏析
