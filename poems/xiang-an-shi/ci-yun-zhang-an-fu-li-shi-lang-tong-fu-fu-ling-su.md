---
id: xiang-an-shi-ci-yun-zhang-an-fu-li-shi-lang-tong-fu-fu-ling-su
title: 次韵张安抚李侍郎同赋茯苓酥
titlePinyin: ci4 yun4 zhang1 an1 fu3 li3 shi4 lang2 tong2 fu4 fu2 ling2 su1
titleSlug: ci-yun-zhang-an-fu-li-shi-lang-tong-fu-fu-ling-su
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山人采药晞乔松，披云扶石松根空。
- 捣霜饵玉得不死，大药真与神灵通。
- 论功合在金石上，何意坐随脂泽融。
- 谁令千古玉环秽，涴此万壑寒林风。
- 煎膏桐乳彼何物，滑咽润颊夸微功。
- 嗟哉可吊不可贺，吾道至此宁非穷。
- 梁公一生面如铁，阿武家儿看花月。
- 鲁公言言秋霜烈，作文佞仙要仙诀。
- 曲江翻爱软美人，此理至今吾未彻。
- 元忠独立孟青时，晚岁脂韦事凄切。
- 微之年少本不凡，老作瓜蝇岂非拙。
- 精金和铅怕先缺，脂麻煮茗那可说。
- 千年妙质当珀化，一啜微甘差剑吷。
- 作诗自警勿示人，同志相期在全节。

## 拼音
- shan1 ren2 cai3 yao4 xi1 qiao2 song1 ， pi1 yun2 fu2 shi2 song1 gen1 kong1 。
- dao3 shuang1 er3 yu4 de2 bu4 si3 ， da4 yao4 zhen1 yu3 shen2 ling2 tong1 。
- lun4 gong1 he2 zai4 jin1 shi2 shang4 ， he2 yi4 zuo4 sui2 zhi1 ze2 rong2 。
- shui2 ling4 qian1 gu3 yu4 huan2 hui4 ， wo4 ci3 wan4 he4 han2 lin2 feng1 。
- jian1 gao1 tong2 ru3 bi3 he2 wu4 ， hua2 yan4 run4 jia2 kua1 wei1 gong1 。
- jie1 zai1 ke3 diao4 bu4 ke3 he4 ， wu2 dao4 zhi4 ci3 ning2 fei1 qiong2 。
- liang2 gong1 yi4 sheng1 mian4 ru2 tie3 ， a1 wu3 jia1 er2 kan4 hua1 yue4 。
- lu3 gong1 yan2 yan2 qiu1 shuang1 lie4 ， zuo4 wen2 ning4 xian1 yao4 xian1 jue2 。
- qu3 jiang1 fan1 ai4 ruan3 mei3 ren2 ， ci3 li3 zhi4 jin1 wu2 wei4 che4 。
- yuan2 zhong1 du2 li4 meng4 qing1 shi2 ， wan3 sui4 zhi1 wei2 shi4 qi1 qie4 。
- wei1 zhi1 nian2 shao4 ben3 bu4 fan2 ， lao3 zuo4 gua1 ying2 qi3 fei1 zhuo1 。
- jing1 jin1 he2 qian1 pa4 xian1 que1 ， zhi1 ma2 zhu3 ming2 na4 ke3 shuo1 。
- qian1 nian2 miao4 zhi4 dang1 po4 hua4 ， yi2 chuo4 wei1 gan1 cha4 jian4 xue4 。
- zuo4 shi1 zi4 jing3 wu4 shi4 ren2 ， tong2 zhi4 xiang1 qi1 zai4 quan2 jie2 。

## 注释

## 译文

## 赏析
