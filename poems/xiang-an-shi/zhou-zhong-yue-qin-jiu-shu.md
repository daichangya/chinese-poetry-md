---
id: xiang-an-shi-zhou-zhong-yue-qin-jiu-shu
title: 舟中阅亲旧书
titlePinyin: zhou1 zhong1 yue4 qin1 jiu4 shu1
titleSlug: zhou-zhong-yue-qin-jiu-shu
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 王税官遗我一纸书，告我六十七滩名。
- 舟人爱捷不爱稳，劝君勿盘官莫听。
- 曹先生遗我一纸书，四百余字相丁宁。
- 扶持世道贵深稳，切莫浪战倾人城。
- 两书共作一书卷，一日十发手不停。
- 口吟一字三太息，眼泪迸作黄流倾。
- 我生三十有六岁，今年始别父母行。
- 母兮恐我蹈天险，梦寐听我盘滩声。
- 父兮恐我蹈人险，行坐劝我去宽平。
- 二君此语谁告之，乃能得我父母情。
- 从今座右置此纸，夜思昼读当盘铭。

## 拼音
- wang2 shui4 guan1 yi2 wo3 yi4 zhi3 shu1 ， gao4 wo3 liu4 shi2 qi1 tan1 ming2 。
- zhou1 ren2 ai4 jie2 bu2 ai4 wen3 ， quan4 jun1 wu4 pan2 guan1 mo4 ting1 。
- cao2 xian1 sheng1 yi2 wo3 yi4 zhi3 shu1 ， si4 bai3 yu2 zi4 xiang1 ding1 ning2 。
- fu2 chi2 shi4 dao4 gui4 shen1 wen3 ， qie4 mo4 lang4 zhan4 qing1 ren2 cheng2 。
- liang3 shu1 gong4 zuo4 yi4 shu1 juan4 ， yi2 ri4 shi2 fa1 shou3 bu4 ting2 。
- kou3 yin2 yi2 zi4 san1 tai4 xi1 ， yan3 lei4 beng4 zuo4 huang2 liu2 qing1 。
- wo3 sheng1 san1 shi2 you3 liu4 sui4 ， jin1 nian2 shi3 bie2 fu4 mu3 xing2 。
- mu3 xi1 kong3 wo3 dao3 tian1 xian3 ， meng4 mei4 ting1 wo3 pan2 tan1 sheng1 。
- fu4 xi1 kong3 wo3 dao3 ren2 xian3 ， xing2 zuo4 quan4 wo3 qu4 kuan1 ping2 。
- er4 jun1 ci3 yu3 shui2 gao4 zhi1 ， nai3 neng2 de2 wo3 fu4 mu3 qing2 。
- cong2 jin1 zuo4 you4 zhi4 ci3 zhi3 ， ye4 si1 zhou4 du2 dang1 pan2 ming2 。

## 注释

## 译文

## 赏析
