---
id: xiang-an-shi-zhong-qiu-bu-jian-yue
title: 中秋不见月
titlePinyin: zhong1 qiu1 bu2 jian4 yue4
titleSlug: zhong-qiu-bu-jian-yue
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 重云閟佳月，世谓天公悭。
- 一年待一夕，一夕阻开颜。
- 持此窥大炉，何如管中斑。
- 两轮驾宇宙，万世浩相关。
- 不知几中秋，来往于其间。
- 中间一晦明，琐细不足删。
- 惟应一樽酒，慰此清夜闲。
- 闲讥月姊懒，醉骂云师顽。
- 客去我自寐，悠然梦高攀。
- 斫却婆娑林，永断寒蟾跧。

## 拼音
- zhong4 yun2 bi4 jia1 yue4 ， shi4 wei4 tian1 gong1 qian1 。
- yi4 nian2 dai4 yi4 xi1 ， yi4 xi1 zu3 kai1 yan2 。
- chi2 ci3 kui1 da4 lu2 ， he2 ru2 guan3 zhong1 ban1 。
- liang3 lun2 jia4 yu3 zhou4 ， wan4 shi4 hao4 xiang1 guan1 。
- bu4 zhi1 ji3 zhong1 qiu1 ， lai2 wang3 yu2 qi2 jian1 。
- zhong1 jian1 yi2 hui4 ming2 ， suo3 xi4 bu4 zu2 shan1 。
- wei2 ying4 yi4 zun1 jiu3 ， wei4 ci3 qing1 ye4 xian2 。
- xian2 ji1 yue4 zi3 lan3 ， zui4 ma4 yun2 shi1 wan2 。
- ke4 qu4 wo3 zi4 mei4 ， you1 ran2 meng4 gao1 pan1 。
- zhuo2 que4 po2 suo1 lin2 ， yong3 duan4 han2 chan2 quan2 。

## 注释

## 译文

## 赏析
