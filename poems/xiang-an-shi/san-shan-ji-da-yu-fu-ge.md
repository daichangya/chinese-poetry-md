---
id: xiang-an-shi-san-shan-ji-da-yu-fu-ge
title: 三山矶答渔父歌
titlePinyin: san1 shan1 ji1 da2 yu2 fu4 ge1
titleSlug: san-shan-ji-da-yu-fu-ge
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我行如辘轳，西上复东下。
- 触热溯江船，迎霜归越舍。
- 齐山至禹穴，百六十长亭。
- 江头矶上叟，嗤我太营营。
- 朝见上江来，暮见下江去。
- 君为何物官，拜罢乃尔遽。
- 语叟且勿嗤，我本寒乡士。
- 三年饕汉粟，中秘仍太史。
- 为亲乞左官，得贰江南州。
- 人淳土物美，官暇餐钱优。
- 心欢亲意足，家喜朋戚贺。
- 犯炎束去担，凌涨理征柂。
- 心力困奔走，性命脱痁痎。
- 及郊始相庆，有命从天来。
- 天恩一何厚，别驾升太守。
- 州名太府尊，地望潜藩旧。
- 父母爱则深，未谅赤子心。
- 公荣私养迫，外美内愁侵。
- 问戍当几时，列宿两经天。
- 问去当几程，更西行五千。
- 荆南居其中，此去犹百舍。
- 回舻指东越，半月可休驾。
- 瓜时幸未忙，况有婚会急。
- 女弟归越人，季秋迨其吉。
- 半月易为费，婚会难可违。
- 不辞一月内，两过钓鱼矶。
- 憧憧虽可惭，盼盼实所安。
- 再三谢渔父，从此事纶竿。

## 拼音
- wo3 xing2 ru2 lu4 lu2 ， xi1 shang4 fu4 dong1 xia4 。
- chu4 re4 su4 jiang1 chuan2 ， ying2 shuang1 gui1 yue4 she4 。
- qi2 shan1 zhi4 yu3 xue2 ， bai3 liu4 shi2 chang2 ting2 。
- jiang1 tou2 ji1 shang4 sou3 ， chi1 wo3 tai4 ying2 ying2 。
- chao2 jian4 shang4 jiang1 lai2 ， mu4 jian4 xia4 jiang1 qu4 。
- jun1 wei4 he2 wu4 guan1 ， bai4 ba4 nai3 er3 ju4 。
- yu3 sou3 qie3 wu4 chi1 ， wo3 ben3 han2 xiang1 shi4 。
- san1 nian2 tao1 han4 su4 ， zhong1 mi4 reng2 tai4 shi3 。
- wei4 qin1 qi3 zuo3 guan1 ， de2 er4 jiang1 nan2 zhou1 。
- ren2 chun2 tu3 wu4 mei3 ， guan1 xia2 can1 qian2 you1 。
- xin1 huan1 qin1 yi4 zu2 ， jia1 xi3 peng2 qi1 he4 。
- fan4 yan2 shu4 qu4 dan1 ， ling2 zhang3 li3 zheng1 yi2 。
- xin1 li4 kun4 ben1 zou3 ， xing4 ming4 tuo1 shan1 jie1 。
- ji2 jiao1 shi3 xiang1 qing4 ， you3 ming4 cong2 tian1 lai2 。
- tian1 en1 yi4 he2 hou4 ， bie2 jia4 sheng1 tai4 shou3 。
- zhou1 ming2 tai4 fu3 zun1 ， di4 wang4 qian2 fan1 jiu4 。
- fu4 mu3 ai4 ze2 shen1 ， wei4 liang4 chi4 zi3 xin1 。
- gong1 rong2 si1 yang3 po4 ， wai4 mei3 nei4 chou2 qin1 。
- wen4 shu4 dang1 ji3 shi2 ， lie4 su4 liang3 jing1 tian1 。
- wen4 qu4 dang1 ji3 cheng2 ， geng4 xi1 xing2 wu3 qian1 。
- jing1 nan2 ju1 qi2 zhong1 ， ci3 qu4 you2 bai3 she4 。
- hui2 lu2 zhi3 dong1 yue4 ， ban4 yue4 ke3 xiu1 jia4 。
- gua1 shi2 xing4 wei4 mang2 ， kuang4 you3 hun1 hui4 ji2 。
- nü3 di4 gui1 yue4 ren2 ， ji4 qiu1 dai4 qi2 ji2 。
- ban4 yue4 yi4 wei4 fei4 ， hun1 hui4 nan2 ke3 wei2 。
- bu4 ci2 yi1 yue4 nei4 ， liang3 guo4 diao4 yu2 ji1 。
- chong1 chong1 sui1 ke3 can2 ， pan4 pan4 shi2 suo3 an1 。
- zai4 san1 xie4 yu2 fu4 ， cong2 ci3 shi4 lun2 gan1 。

## 注释

## 译文

## 赏析
