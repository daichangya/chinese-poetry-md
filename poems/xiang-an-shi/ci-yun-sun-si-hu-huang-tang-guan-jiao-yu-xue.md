---
id: xiang-an-shi-ci-yun-sun-si-hu-huang-tang-guan-jiao-yu-xue
title: 次韵孙司户黄堂观醮遇雪
titlePinyin: ci4 yun4 sun1 si1 hu4 huang2 tang2 guan1 jiao4 yu4 xue3
titleSlug: ci-yun-sun-si-hu-huang-tang-guan-jiao-yu-xue
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江陵旧识李谪仙，向来一梦今恍然。
- 依然斗酒诗百篇，锼剔造化供清妍。
- 妙意直到天皇先，长歌短曲何蝉联。
- 龙螭蛟鳄纷连蜷，黄冠作礼邀云𫐌。
- 珠幢玉节来蹁跹，玉川再拜瞻上玄。
- 磬声缥缈空中传，僾然欲见非眇绵。
- 水花冰叶来满筵，清寒彻骨思啮毡。
- 蓬莱玉霄云气连，人间化鹤三千年。
- 皎皎忽悟三生缘，当时误读青瑶笺。

## 拼音
- jiang1 ling2 jiu4 shi2 li3 zhe2 xian1 ， xiang4 lai2 yi2 meng4 jin1 huang3 ran2 。
- yi1 ran2 dou4 jiu3 shi1 bai3 pian1 ， sou1 ti1 zao4 hua4 gong4 qing1 yan2 。
- miao4 yi4 zhi2 dao4 tian1 huang2 xian1 ， chang2 ge1 duan3 qu3 he2 chan2 lian2 。
- long2 chi1 jiao1 e4 fen1 lian2 quan2 ， huang2 guan1 zuo4 li3 yao1 yun2 𫐌 。
- zhu1 zhuang4 yu4 jie2 lai2 pian2 xian1 ， yu4 chuan1 zai4 bai4 zhan1 shang4 xuan2 。
- qing4 sheng1 piao1 miao3 kong1 zhong1 chuan2 ， ai4 ran2 yu4 jian4 fei1 miao3 mian2 。
- shui3 hua1 bing1 ye4 lai2 man3 yan2 ， qing1 han2 che4 gu3 si1 nie4 zhan1 。
- peng2 lai2 yu4 xiao1 yun2 qi4 lian2 ， ren2 jian1 hua4 he4 san1 qian1 nian2 。
- jiao3 jiao3 hu1 wu4 san1 sheng1 yuan2 ， dang1 shi2 wu4 du2 qing1 yao2 jian1 。

## 注释

## 译文

## 赏析
