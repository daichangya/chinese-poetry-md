---
id: xiang-an-shi-ci-dong-po-xue-shi-shi-liu-yun-san-shou-qi-yi
title: 次东坡雪诗十六韵三首  其一
titlePinyin: ci4 dong1 po1 xue3 shi1 shi2 liu4 yun4 san1 shou3     qi2 yi1
titleSlug: ci-dong-po-xue-shi-shi-liu-yun-san-shou-qi-yi
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久从云共商，稍与霰相和。
- 初看稀可数，渐觉多难奈。
- 如尘塞道起，似块当空堕。
- 练捣万家砧，糠扬千廪簸。
- 学舞势僛僛，争辉明瑳瑳。
- 昆岭玉成灰，闽溪茶出磨。
- 瘠土总生腴，衡门亦堆货。
- 樵苏带粉檐，刍秆如冰剉。
- 朱毂化瑶车，华鞍变毡坐。
- 儿看废晨诵，犬走妨宵卧。
- 漫天一远近，盖地均坎坷。
- 改却松篁青，遮尽粪壤涴。
- 独有井成穿，惟余江带破。
- 处处作花衢，家家产盐课。
- 银富不忧贫，米多宁患饿。
- 比兴岂无因，贱贫聊自贺。

## 拼音
- jiu3 cong2 yun2 gong4 shang1 ， shao1 yu3 xian4 xiang1 he2 。
- chu1 kan4 xi1 ke3 shu4 ， jian4 jue2 duo1 nan2 nai4 。
- ru2 chen2 sai1 dao4 qi3 ， si4 kuai4 dang1 kong1 duo4 。
- lian4 dao3 wan4 jia1 zhen1 ， kang1 yang2 qian1 lin3 bo4 。
- xue2 wu3 shi4 qi1 qi1 ， zheng1 hui1 ming2 cuo1 cuo1 。
- kun1 ling3 yu4 cheng2 hui1 ， min3 xi1 cha2 chu1 mo2 。
- ji2 tu3 zong3 sheng1 yu2 ， heng2 men2 yi4 dui1 huo4 。
- qiao2 su1 dai4 fen3 yan2 ， chu2 gan3 ru2 bing1 cuo4 。
- zhu1 gu1 hua4 yao2 che1 ， hua2 an1 bian4 zhan1 zuo4 。
- er2 kan4 fei4 chen2 song4 ， quan3 zou3 fang2 xiao1 wo4 。
- man4 tian1 yi4 yuan3 jin4 ， gai4 di4 jun1 kan3 ke3 。
- gai3 que4 song1 huang2 qing1 ， zhe1 jin4 fen4 rang3 wo4 。
- du2 you3 jing3 cheng2 chuan1 ， wei2 yu2 jiang1 dai4 po4 。
- chu4 chu4 zuo4 hua1 qu2 ， jia1 jia1 chan3 yan2 ke4 。
- yin2 fu4 bu4 you1 pin2 ， mi3 duo1 ning2 huan4 e4 。
- bi3 xing1 qi3 wu2 yin1 ， jian4 pin2 liao2 zi4 he4 。

## 注释

## 译文

## 赏析
