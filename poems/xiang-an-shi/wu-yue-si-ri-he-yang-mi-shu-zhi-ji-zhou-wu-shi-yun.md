---
id: xiang-an-shi-wu-yue-si-ri-he-yang-mi-shu-zhi-ji-zhou-wu-shi-yun
title: 五月四日贺杨秘书知吉州五十韵
titlePinyin: wu3 yue4 si4 ri4 he4 yang2 mi4 shu1 zhi1 ji2 zhou1 wu3 shi2 yun4
titleSlug: wu-yue-si-ri-he-yang-mi-shu-zhi-ji-zhou-wu-shi-yun
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自识杨夫子，于今十二年。
- 甲辰来右淛，丁未向西川。
- 逆旅初闻誉，抠衣亟致虔。
- 未能情款款，已觉志拳拳。
- 不谓攀天箐，仍逢泛水莲。
- 兹为元礼御，始执晏平鞭。
- 远客心危甚，仁人教竭焉。
- 精能嘉旧作，虚滥鄙新妍。
- 赠送时三复，经行虑十全。
- 趍隅残腊月，判袂暮春天。
- 度夏留巴国，开秋迓蜀船。
- 追锋承诏急，系缆为情牵。
- 漕席尊同右，辕门谒并先。
- 高登诸葛庙，朗咏少陵篇。
- 岁月催行李，云霄入峻躔。
- 侧聆参帝牒，俄见贰州权。
- 进退朝绅竦，恩威俗珥悛。
- 我分湘麓教，公返汝溪廛。
- 城郭当来往，书题审食眠。
- 误恩叨给札，假道惬登筵。
- 竟日留输写，忧时共涕涟。
- 岁丁昭奋纪，律值夹姑旋。
- 谬上鳌扉对，惭充玉府仙。
- 急惊寒暑变，遐想鬓毛迁。
- 吉语闻收召，枢筹頼绎编。
- 遂酬平昔愿，信有切磋缘。
- 崇礼明真学，修辞戒妄编。
- 河东来属尔，阳翟去翩然。
- 世道重开辟，皇情极聘筵。
- 复来嗟黾勉，同直幸缠绵。
- 有得皆令饫，逢疑必为蠲。
- 性情深灌埴，言行密裁朘。
- 指点吟哦字，铺陈献纳牋。
- 得师今以始，尚友昔无前。
- 贤念怀符竹，愚悰慕菽𫗴。
- 清班难共恋，良悟迫俱捐。
- 骐骥先辞枥，驽骀续跨鞯。
- 离群悲欲割，示训语期镌。
- 王宋摛文备，曾苏草奏便。
- 意精言凿凿，事析理平平。
- 养气归深厚，持身趣重坚。
- 吕公贤赞确，仲子戒辞专。
- 永寘盘盂里，终怀杖屦边。
- 此州多白粲，故部即青毡。
- 畏爱群心洽，纲条众目联。
- 弛张元有见，宽猛冀无偏。
- 郡有青原老，人如绿野贤。
- 年高能著述，身健早林泉。
- 故事堪频扣，成书为远传。
- 西江足鱼雁，秋浦正相连。

## 拼音
- zi4 shi2 yang2 fu1 zi3 ， yu2 jin1 shi2 er4 nian2 。
- jia3 chen2 lai2 you4 zhe4 ， ding1 wei4 xiang4 xi1 chuan1 。
- ni4 lü3 chu1 wen2 yu4 ， kou1 yi1 ji2 zhi4 qian2 。
- wei4 neng2 qing2 kuan3 kuan3 ， yi3 jue2 zhi4 quan2 quan2 。
- bu2 wei4 pan1 tian1 jing1 ， reng2 feng2 fan4 shui3 lian2 。
- zi1 wei4 yuan2 li3 yu4 ， shi3 zhi2 yan4 ping2 bian1 。
- yuan3 ke4 xin1 wei1 shen4 ， ren2 ren2 jiao4 jie2 yan1 。
- jing1 neng2 jia1 jiu4 zuo4 ， xu1 lan4 bi3 xin1 yan2 。
- zeng4 song4 shi2 san1 fu4 ， jing1 xing2 lü4 shi2 quan2 。
- qu1 yu2 can2 la4 yue4 ， pan4 mei4 mu4 chun1 tian1 。
- du4 xia4 liu2 ba1 guo2 ， kai1 qiu1 ya4 shu3 chuan2 。
- zhui1 feng1 cheng2 zhao4 ji2 ， xi4 lan3 wei4 qing2 qian1 。
- cao2 xi2 zun1 tong2 you4 ， yuan2 men2 ye4 bing4 xian1 。
- gao1 deng1 zhu1 ge3 miao4 ， lang3 yong3 shao3 ling2 pian1 。
- sui4 yue4 cui1 xing2 li0 ， yun2 xiao1 ru4 jun4 chan2 。
- ce4 ling2 can1 di4 die2 ， e2 jian4 er4 zhou1 quan2 。
- jin4 tui4 chao2 shen1 song3 ， en1 wei1 su2 er3 quan1 。
- wo3 fen1 xiang1 lu4 jiao4 ， gong1 fan3 ru3 xi1 chan2 。
- cheng2 guo1 dang1 lai2 wang3 ， shu1 ti2 shen3 shi2 mian2 。
- wu4 en1 dao1 gei3 zha2 ， jia3 dao4 qie4 deng1 yan2 。
- jing4 ri4 liu2 shu1 xie3 ， you1 shi2 gong4 ti4 lian2 。
- sui4 ding1 zhao1 fen4 ji4 ， lü4 zhi2 jia2 gu1 xuan2 。
- miu4 shang4 ao2 fei1 dui4 ， can2 chong1 yu4 fu3 xian1 。
- ji2 jing1 han2 shu3 bian4 ， xia2 xiang3 bin4 mao2 qian1 。
- ji2 yu3 wen2 shou1 zhao4 ， shu1 chou2 lai4 yi4 bian1 。
- sui4 chou2 ping2 xi1 yuan4 ， xin4 you3 qie1 cuo1 yuan2 。
- chong2 li3 ming2 zhen1 xue2 ， xiu1 ci2 jie4 wang4 bian1 。
- he2 dong1 lai2 shu3 er3 ， yang2 zhai2 qu4 pian1 ran2 。
- shi4 dao4 zhong4 kai1 pi4 ， huang2 qing2 ji2 pin4 yan2 。
- fu4 lai2 jie1 mian3 mian3 ， tong2 zhi2 xing4 chan2 mian2 。
- you3 de2 jie1 ling4 yu4 ， feng2 yi2 bi4 wei4 juan1 。
- xing4 qing2 shen1 guan4 zhi2 ， yan2 xing2 mi4 cai2 juan1 。
- zhi3 dian3 yin2 e2 zi4 ， pu1 chen2 xian4 na4 jian1 。
- de2 shi1 jin1 yi3 shi3 ， shang4 you3 xi1 wu2 qian2 。
- xian2 nian4 huai2 fu2 zhu2 ， yu2 cong2 mu4 shu1 zhan1 。
- qing1 ban1 nan2 gong4 lian4 ， liang2 wu4 po4 ju4 juan1 。
- qi2 ji4 xian1 ci2 li4 ， nu2 dai4 xu4 kua4 jian1 。
- li2 qun2 bei1 yu4 ge1 ， shi4 xun4 yu3 qi1 juan1 。
- wang2 song4 chi1 wen2 bei4 ， ceng2 su1 cao3 zou4 bian4 。
- yi4 jing1 yan2 zao2 zao2 ， shi4 xi1 li3 ping2 ping2 。
- yang3 qi4 gui1 shen1 hou4 ， chi2 shen1 qu4 zhong4 jian1 。
- lü3 gong1 xian2 zan4 que4 ， zhong4 zi3 jie4 ci2 zhuan1 。
- yong3 zhi4 pan2 yu2 li3 ， zhong1 huai2 zhang4 ju4 bian1 。
- ci3 zhou1 duo1 bai2 can4 ， gu4 bu4 ji2 qing1 zhan1 。
- wei4 ai4 qun2 xin1 qia4 ， gang1 tiao2 zhong4 mu4 lian2 。
- chi2 zhang1 yuan2 you3 jian4 ， kuan1 meng3 ji4 wu2 pian1 。
- jun4 you3 qing1 yuan2 lao3 ， ren2 ru2 lü4 ye3 xian2 。
- nian2 gao1 neng2 zhu4 shu4 ， shen1 jian4 zao3 lin2 quan2 。
- gu4 shi4 kan1 pin2 kou4 ， cheng2 shu1 wei4 yuan3 chuan2 。
- xi1 jiang1 zu2 yu2 yan4 ， qiu1 pu3 zheng4 xiang1 lian2 。

## 注释

## 译文

## 赏析
