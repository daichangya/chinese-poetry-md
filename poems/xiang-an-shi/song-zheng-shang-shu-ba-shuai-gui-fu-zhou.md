---
id: xiang-an-shi-song-zheng-shang-shu-ba-shuai-gui-fu-zhou
title: 送郑尚书罢帅归福州
titlePinyin: song4 zheng4 shang4 shu1 ba4 shuai4 gui1 fu2 zhou1
titleSlug: song-zheng-shang-shu-ba-shuai-gui-fu-zhou
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 共惟汉从官，三仕屈吾指。
- 前辈有郑公，后来王赵耳。
- 更生初去国，玉色欣共理。
- 我时见一叶，已识秋风起。
- 明年孔戣去，零落真复尔。
- 王师凛孤鹤，独叫青云里。
- 下有万伏弦，开云看白雉。
- 前年郑公来，初论差可喜。
- 谓当上联璧，共举汉纲纪。
- 三年越山中，不使度此水。
- 低头用朱墨，得去真晚矣。
- 况当少天官，风木赴淮涘。
- 一时东都空，物理固如此。
- 此行关世运，特可慰闾里。
- 下有贤寓公，上有名刺史。
- 想见闽父老，懽喜屐折齿。
- 虽然庙朝旧，迹远心自迩。
- 公行见赵公，此语式举似。
- 有事当驿闻，毋忘汉天子。

## 拼音
- gong4 wei2 han4 cong2 guan1 ， san1 shi4 qu1 wu2 zhi3 。
- qian2 bei4 you3 zheng4 gong1 ， hou4 lai2 wang2 zhao4 er3 。
- geng1 sheng1 chu1 qu4 guo2 ， yu4 se4 xin1 gong4 li3 。
- wo3 shi2 jian4 yi2 ye4 ， yi3 shi2 qiu1 feng1 qi3 。
- ming2 nian2 kong3 kui2 qu4 ， ling2 luo4 zhen1 fu4 er3 。
- wang2 shi1 lin3 gu1 he4 ， du2 jiao4 qing1 yun2 li3 。
- xia4 you3 wan4 fu2 xian2 ， kai1 yun2 kan4 bai2 zhi4 。
- qian2 nian2 zheng4 gong1 lai2 ， chu1 lun4 cha4 ke3 xi3 。
- wei4 dang1 shang4 lian2 bi4 ， gong4 ju3 han4 gang1 ji4 。
- san1 nian2 yue4 shan1 zhong1 ， bu4 shi3 du4 ci3 shui3 。
- di1 tou2 yong4 zhu1 mo4 ， de2 qu4 zhen1 wan3 yi3 。
- kuang4 dang1 shao3 tian1 guan1 ， feng1 mu4 fu4 huai2 si4 。
- yi4 shi2 dong1 du1 kong1 ， wu4 li3 gu4 ru2 ci3 。
- ci3 xing2 guan1 shi4 yun4 ， te4 ke3 wei4 lü2 li3 。
- xia4 you3 xian2 yu4 gong1 ， shang4 you3 ming2 ci4 shi3 。
- xiang3 jian4 min3 fu4 lao3 ， huan1 xi3 ji1 zhe2 chi3 。
- sui1 ran2 miao4 chao2 jiu4 ， ji4 yuan3 xin1 zi4 er3 。
- gong1 xing2 jian4 zhao4 gong1 ， ci3 yu3 shi4 ju3 si4 。
- you3 shi4 dang1 yi4 wen2 ， wu2 wang4 han4 tian1 zi3 。

## 注释

## 译文

## 赏析
