---
id: xiang-an-shi-ci-yun-xie-tang-xian-sheng-hui-de
title: 次韵谢唐先生惠得
titlePinyin: ci4 yun4 xie4 tang2 xian1 sheng1 hui4 de2
titleSlug: ci-yun-xie-tang-xian-sheng-hui-de
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 后进鲁诸生，斯文久服膺。
- 有心知映雪，何意望寒冰。
- 粤峤连屏秀，闽溪净练澄。
- 山川八州地，人物九霄鹏。
- 枢坐邻丹扆，魁星粲玉绳。
- 风流方演迤，云路好依乘。
- 赋客遗孙在，诗坛老将登。
- 踵门观道德，命坐辱宾朋。
- 貌古文相似，身贫道不曾。
- 明珠一百颗，什袭永缄縢。

## 拼音
- hou4 jin4 lu3 zhu1 sheng1 ， si1 wen2 jiu3 fu2 ying1 。
- you3 xin1 zhi1 ying4 xue3 ， he2 yi4 wang4 han2 bing1 。
- yue4 qiao2 lian2 ping2 xiu4 ， min3 xi1 jing4 lian4 cheng2 。
- shan1 chuan1 ba1 zhou1 di4 ， ren2 wu4 jiu3 xiao1 peng2 。
- shu1 zuo4 lin2 dan1 yi3 ， kui2 xing1 can4 yu4 sheng2 。
- feng1 liu2 fang1 yan3 yi3 ， yun2 lu4 hao3 yi1 cheng2 。
- fu4 ke4 yi2 sun1 zai4 ， shi1 tan2 lao3 jiang4 deng1 。
- zhong3 men2 guan1 dao4 de2 ， ming4 zuo4 ru3 bin1 peng2 。
- mao4 gu3 wen2 xiang1 si4 ， shen1 pin2 dao4 bu4 ceng2 。
- ming2 zhu1 yi4 bai3 ke1 ， shen2 xi2 yong3 jian1 teng2 。

## 注释

## 译文

## 赏析
