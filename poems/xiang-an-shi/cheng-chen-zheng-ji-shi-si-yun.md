---
id: xiang-an-shi-cheng-chen-zheng-ji-shi-si-yun
title: 呈陈正己十四韵
titlePinyin: cheng2 chen2 zheng4 ji3 shi2 si4 yun4
titleSlug: cheng-chen-zheng-ji-shi-si-yun
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相识十五年，未有今日谈。
- 沉沉千丈绠，窈窈太古潭。
- 灵关乍掣锁，宝藏初抽函。
- 为于万亿秭，出此一二三。
- 戢戢骑无数，津津饴正甘。
- 天驱远色冥，日堕西晖酣。
- 言归澣垢泽，少俟收炎惔。
- 凉风转右桷，好月来东庵。
- 听君十日语，饫我平生贪。
- 毫厘得细数，窾隙容周谙。
- 万象斗维北，八方车指南。
- 明明绳尺陈，皎皎星月参。
- 外物复何有，此懽诚可耽。
- 愿推轻财心，慷慨倾籝甔。

## 拼音
- xiang1 shi2 shi2 wu3 nian2 ， wei4 you3 jin1 ri4 tan2 。
- chen2 chen2 qian1 zhang4 geng3 ， yao3 yao3 tai4 gu3 tan2 。
- ling2 guan1 zha4 che4 suo3 ， bao3 zang4 chu1 chou1 han2 。
- wei4 yu2 wan4 yi4 zi3 ， chu1 ci3 yi1 er4 san1 。
- ji2 ji2 qi2 wu2 shu4 ， jin1 jin1 yi2 zheng4 gan1 。
- tian1 qu1 yuan3 se4 ming2 ， ri4 duo4 xi1 hui1 han1 。
- yan2 gui1 huan4 gou4 ze2 ， shao3 si4 shou1 yan2 dan4 。
- liang2 feng1 zhuan3 you4 jue2 ， hao3 yue4 lai2 dong1 an1 。
- ting1 jun1 shi2 ri4 yu3 ， yu4 wo3 ping2 sheng1 tan1 。
- hao2 li2 de2 xi4 shu4 ， kuan3 xi4 rong2 zhou1 an1 。
- wan4 xiang4 dou4 wei2 bei3 ， ba1 fang1 che1 zhi3 nan2 。
- ming2 ming2 sheng2 chi3 chen2 ， jiao3 jiao3 xing1 yue4 can1 。
- wai4 wu4 fu4 he2 you3 ， ci3 huan1 cheng2 ke3 dan1 。
- yuan4 tui1 qing1 cai2 xin1 ， kang1 kai3 qing1 ying2 dan1 。

## 注释

## 译文

## 赏析
