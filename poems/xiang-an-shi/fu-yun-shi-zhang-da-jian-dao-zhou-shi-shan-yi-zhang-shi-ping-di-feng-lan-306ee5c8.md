---
id: xiang-an-shi-fu-yun-shi-zhang-da-jian-dao-zhou-shi-shan-yi-zhang-shi-ping-di-feng-lan-306ee5c8
title: 赋运使张大监道州石山以张诗平地风澜险于水此心铁石听之天为韵
titlePinyin: fu4 yun4 shi3 zhang1 da4 jian1 dao4 zhou1 shi2 shan1 yi3 zhang1 shi1 ping2 di4 feng1 lan2 xian3 yu2 shui3 ci3 xin1 tie3 shi2 ting1 zhi1 tian1 wei4 yun4
titleSlug: fu-yun-shi-zhang-da-jian-dao-zhou-shi-shan-yi-zhang-shi-ping-di-feng-lan-306ee5c8
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 枚回洲边春水生，日光照縠波文平。
- 绣衣使者何世上，彩舟唤客论交情。
- 平生择交不择利，俗子纷纷卧之地。
- 少年所识惟石君，晚岁相从不相弃。
- 一官到处西复东，悲欢得失无不同。
- 谁云我州大如斗，中有千岩万壑含松风。
- 迩来所得尤艰难，人力不到天为剜。
- 幽寻五岭犯炎雾，裹送万里穿狂澜。
- 十夫舁前一夫洗，落尽煨尘见云𪩘。
- 回首笑向道州守，此解未如人世险。
- 头颅已过羊肠车，不用更通丞相书。
- 老来得此万事足，摩挲苍璧相倚于。
- 玉帘崭崭何齿齿，质坚德重不可徙。
- 要镌𡊢口方玉池，更酌西岭玻璃水。
- 小却盛之数亩园，日夕与之同卧起。
- 客来莫怪我自怜，老子心情正如此。
- 大山嵯峨势千寻，小山左右罗瑶簪。
- 坡陀峭立各有态，面目虽异同肝心。
- 叩之其声清以越，如磬之石钟之铁。
- 怕令去作清庙器，潜向江头□□□。
- 江头之月今几年，惯见东西南北客。
- 凛然相对各无慙，惟此主人伴此石。
- 主人说法石解应，夜深哦诗使之听。
- 垠崖划断声雷硍，有语盘空如此硬。
- 与人说石仍说诗，世间此乐谁得之。
- 故人往往解此意，赠以飞瀑和天池。
- 三君相视俱悠然，主人之乐无穷年。
- 只愁清庙要钟磬，早晚捉去调钧天。

## 拼音
- mei2 hui2 zhou1 bian1 chun1 shui3 sheng1 ， ri4 guang1 zhao4 hu2 bo1 wen2 ping2 。
- xiu4 yi1 shi3 zhe3 he2 shi4 shang4 ， cai3 zhou1 huan4 ke4 lun4 jiao1 qing2 。
- ping2 sheng1 ze2 jiao1 bu4 ze2 li4 ， su2 zi3 fen1 fen1 wo4 zhi1 di4 。
- shao4 nian2 suo3 shi2 wei2 shi2 jun1 ， wan3 sui4 xiang1 cong2 bu4 xiang1 qi4 。
- yi4 guan1 dao4 chu4 xi1 fu4 dong1 ， bei1 huan1 de2 shi1 wu2 bu4 tong2 。
- shui2 yun2 wo3 zhou1 da4 ru2 dou4 ， zhong1 you3 qian1 yan2 wan4 he4 han2 song1 feng1 。
- er3 lai2 suo3 de2 you2 jian1 nan2 ， ren2 li4 bu2 dao4 tian1 wei4 wan1 。
- you1 xun2 wu3 ling3 fan4 yan2 wu4 ， guo3 song4 wan4 li3 chuan1 kuang2 lan2 。
- shi2 fu1 yu2 qian2 yi4 fu1 xi3 ， luo4 jin4 wei1 chen2 jian4 yun2 yan3 。
- hui2 shou3 xiao4 xiang4 dao4 zhou1 shou3 ， ci3 jie3 wei4 ru2 ren2 shi4 xian3 。
- tou2 lu2 yi3 guo4 yang2 chang2 che1 ， bu2 yong4 geng4 tong1 cheng2 xiang4 shu1 。
- lao3 lai2 de0 ci3 wan4 shi4 zu2 ， mo2 suo1 cang1 bi4 xiang1 yi3 yu2 。
- yu4 lian2 zhan3 zhan3 he2 chi3 chi3 ， zhi4 jian1 de2 zhong4 bu4 ke3 xi3 。
- yao4 juan1 𡊢 kou3 fang1 yu4 chi2 ， geng4 zhuo2 xi1 ling3 bo1 li2 shui3 。
- xiao3 que4 sheng4 zhi1 shu4 mu3 yuan2 ， ri4 xi1 yu3 zhi1 tong2 wo4 qi3 。
- ke4 lai2 mo4 guai4 wo3 zi4 lian2 ， lao3 zi3 xin1 qing2 zheng4 ru2 ci3 。
- da4 shan1 cuo2 e2 shi4 qian1 xun2 ， xiao3 shan1 zuo3 you4 luo2 yao2 zan1 。
- po1 tuo2 qiao4 li4 ge4 you3 tai4 ， mian4 mu4 sui1 yi4 tong2 gan1 xin1 。
- kou4 zhi1 qi2 sheng1 qing1 yi3 yue4 ， ru2 qing4 zhi1 shi2 zhong1 zhi1 tie3 。
- pa4 ling4 qu4 zuo4 qing1 miao4 qi4 ， qian2 xiang4 jiang1 tou2 □ □ □ 。
- jiang1 tou2 zhi1 yue4 jin1 ji3 nian2 ， guan4 jian4 dong1 xi1 nan2 bei3 ke4 。
- lin3 ran2 xiang1 dui4 ge4 wu2 can2 ， wei2 ci3 zhu3 ren2 ban4 ci3 shi2 。
- zhu3 ren2 shuo1 fa3 shi2 jie3 ying4 ， ye4 shen1 o4 shi1 shi3 zhi1 ting1 。
- yin2 ya2 hua4 duan4 sheng1 lei2 yin2 ， you3 yu3 pan2 kong1 ru2 ci3 ying4 。
- yu3 ren2 shuo1 shi2 reng2 shuo1 shi1 ， shi4 jian1 ci3 le4 shui2 de2 zhi1 。
- gu4 ren2 wang3 wang3 jie3 ci3 yi4 ， zeng4 yi3 fei1 pu4 he2 tian1 chi2 。
- san1 jun1 xiang1 shi4 ju4 you1 ran2 ， zhu3 ren2 zhi1 le4 wu2 qiong2 nian2 。
- zhi1 chou2 qing1 miao4 yao4 zhong1 qing4 ， zao3 wan3 zhuo1 qu4 tiao2 jun1 tian1 。

## 注释

## 译文

## 赏析
