---
id: xiang-an-shi-ci-yun-su-zhu-guan-da-fan-shan-ge
title: 次韵苏主管大矾山歌
titlePinyin: ci4 yun4 su1 zhu3 guan3 da4 fan2 shan1 ge1
titleSlug: ci-yun-su-zhu-guan-da-fan-shan-ge
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我昔典司群玉峰，中有一峰如此雄。
- 层珪累璧以亿计，垂棘悬黎知几重。
- 瑶墀日上光煜爚，琪树风过声冬珑。
- 依稀西母翳白凤，仿佛波神驱玉龙。
- 自从失脚堕尘土，无复有梦登芙蓉。
- 扁舟独钓秦淮月，忽见当年眼中雪。
- 苏郎那得便欺人，云是来从武都穴。
- 春深犹在玉皇家，秋杪却安淮海宅。
- 谁欤有力负之走，夜半赑屭群鼇力。
- 自是苏郎有仙骨，造物向君难久啬。
- 遂令仙圣役鬼工，预割云根分半席。
- 亦知客子是前官，送与新诗合消得。
- 客今跛鳖行步悭，无复鳌背观鲸澜。
- 何如举此为客寿，却送苏郎登道山。

## 拼音
- wo3 xi1 dian3 si1 qun2 yu4 feng1 ， zhong1 you3 yi4 feng1 ru2 ci3 xiong2 。
- ceng2 gui1 lei4 bi4 yi3 yi4 ji4 ， chui2 ji2 xuan2 li2 zhi1 ji3 chong2 。
- yao2 chi2 ri4 shang4 guang1 yu4 yue4 ， qi2 shu4 feng1 guo4 sheng1 dong1 long2 。
- yi1 xi1 xi1 mu3 yi4 bai2 feng4 ， fang3 fu2 bo1 shen2 qu1 yu4 long2 。
- zi4 cong2 shi1 jiao3 duo4 chen2 tu3 ， wu2 fu4 you3 meng4 deng1 fu2 rong2 。
- pian1 zhou1 du2 diao4 qin2 huai2 yue4 ， hu1 jian4 dang1 nian2 yan3 zhong1 xue3 。
- su1 lang2 na4 de2 bian4 qi1 ren2 ， yun2 shi4 lai2 cong2 wu3 dou1 xue2 。
- chun1 shen1 you2 zai4 yu4 huang2 jia1 ， qiu1 miao3 que4 an1 huai2 hai3 zhai2 。
- shui2 yu2 you3 li4 fu4 zhi1 zou3 ， ye4 ban4 bi4 xi4 qun2 ao2 li4 。
- zi4 shi4 su1 lang2 you3 xian1 gu3 ， zao4 wu4 xiang4 jun1 nan2 jiu3 se4 。
- sui4 ling4 xian1 sheng4 yi4 gui3 gong1 ， yu4 ge1 yun2 gen1 fen1 ban4 xi2 。
- yi4 zhi1 ke4 zi3 shi4 qian2 guan1 ， song4 yu3 xin1 shi1 he2 xiao1 de2 。
- ke4 jin1 bo3 bie1 xing2 bu4 qian1 ， wu2 fu4 ao2 bei4 guan1 jing1 lan2 。
- he2 ru2 ju3 ci3 wei4 ke4 shou4 ， que4 song4 su1 lang2 deng1 dao4 shan1 。

## 注释

## 译文

## 赏析
