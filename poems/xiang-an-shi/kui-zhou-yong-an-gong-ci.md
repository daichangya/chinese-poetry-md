---
id: xiang-an-shi-kui-zhou-yong-an-gong-ci
title: 夔州永安宫词
titlePinyin: kui2 zhou1 yong3 an1 gong1 ci2
titleSlug: kui-zhou-yong-an-gong-ci
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 许昌门外驱霆雳，玉筯惊抛夜无迹。
- 五花骄马云作蹄，飞渡檀溪人未识。
- 大隄八月阴风起，叶落花黄心欲死。
- 山枯石裂见苍龙，三十六鳞才赴水。
- 逢逢搥鼓上瞿塘，老瞒落笔三川忙。
- 蓬莱一夜两鼇死，血殷海水天无光。
- 金戈铁马宫前道，龙旗未卷君王老。
- 当时玉座醉春桃，今日铜驼泣秋草。
- 从来两髀雕鞍侧，不为儿曹营玉食。
- 生将一死答将军，死用一生酬相国。
- 乔家小郎名赏音，玉房花貌空沉吟。
- 吴娃解掩夫差面，难系刘郎一寸心。

## 拼音
- xu3 chang1 men2 wai4 qu1 ting2 li4 ， yu4 zhu4 jing1 pao1 ye4 wu2 ji4 。
- wu3 hua1 jiao1 ma3 yun2 zuo4 ti2 ， fei1 du4 tan2 xi1 ren2 wei4 shi2 。
- da4 di1 ba1 yue4 yin1 feng1 qi3 ， ye4 luo4 hua1 huang2 xin1 yu4 si3 。
- shan1 ku1 shi2 lie4 jian4 cang1 long2 ， san1 shi2 liu4 lin2 cai2 fu4 shui3 。
- feng2 feng2 chui2 gu3 shang4 qu2 tang2 ， lao3 man2 luo4 bi3 san1 chuan1 mang2 。
- peng2 lai2 yi2 ye4 liang3 ao2 si3 ， xue4 yin1 hai3 shui3 tian1 wu2 guang1 。
- jin1 ge1 tie3 ma3 gong1 qian2 dao4 ， long2 qi2 wei4 juan4 jun1 wang2 lao3 。
- dang1 shi2 yu4 zuo4 zui4 chun1 tao2 ， jin1 ri4 tong2 tuo2 qi4 qiu1 cao3 。
- cong2 lai2 liang3 bi4 diao1 an1 ce4 ， bu2 wei4 er2 cao2 ying2 yu4 shi2 。
- sheng1 jiang1 yi4 si3 da2 jiang1 jun1 ， si3 yong4 yi4 sheng1 chou2 xiang4 guo2 。
- qiao2 jia1 xiao3 lang2 ming2 shang3 yin1 ， yu4 fang2 hua1 mao4 kong1 chen2 yin2 。
- wu2 wa2 jie3 yan3 fu1 cha4 mian4 ， nan2 xi4 liu2 lang2 yi2 cun4 xin1 。

## 注释

## 译文

## 赏析
