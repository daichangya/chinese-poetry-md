---
id: xiang-an-shi-gao-feng-tai-ge
title: 高风台歌
titlePinyin: gao1 feng1 tai2 ge1
titleSlug: gao-feng-tai-ge
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 台之高不知其几仞兮，但见燕雀仰视如冥鸿。
- 风之来不知其几里兮，但见南海北海声逢逢。
- 我时醉卧洞庭之北巴山东，耳边澒洞呼汹怖杀侬。
- 起来欠伸拍鸿蒙，问谁作此狡狯变化惊盲聋，乃是清江江上盘园翁。
- 翁本自与时人同，袍带靴笏从儿童。
- 亦尝随牒作小史，亦尝建纛称元戎。
- 偶然兴尽自返盘园中，意行倦止由心胸，岂与郢中小儿论雌雄。
- 儿曹颠倒鸡著笼，金朱瞇眼视梦梦。
- 仰见𫘧骥脱鞅行青空，便欲俎豆老子配食蜚廉宫。
- 纷纷俗论安足穷，二三君子人中龙。
- 南安太守科甲高，袖有桂馆之香风。
- 庐陵相公名位高，笔有造化之春风。
- 雨岩居士卧榻高，句有湖海之英风。
- 三君合谋奏天公，急羁此老勿使慵。
- 国于羊角九万里，奄有九霄寒露之空蒙。
- 封师巽伯为附庸，不许抗表辞官封。
- 向来挂冠冠愈穹，老子一笑朱颜红。

## 拼音
- tai2 zhi1 gao1 bu4 zhi1 qi2 ji3 ren4 xi1 ， dan4 jian4 yan4 que4 yang3 shi4 ru2 ming2 hong2 。
- feng1 zhi1 lai2 bu4 zhi1 qi2 ji3 li3 xi1 ， dan4 jian4 nan2 hai3 bei3 hai3 sheng1 feng2 feng2 。
- wo3 shi2 zui4 wo4 dong4 ting2 zhi1 bei3 ba1 shan1 dong1 ， er3 bian1 hong4 dong4 hu1 xiong1 bu4 sha1 nong2 。
- qi3 lai2 qian4 shen1 pai1 hong2 meng2 ， wen4 shui2 zuo4 ci3 jiao3 kuai4 bian4 hua4 jing1 mang2 long2 ， nai3 shi4 qing1 jiang1 jiang1 shang4 pan2 yuan2 weng1 。
- weng1 ben3 zi4 yu3 shi2 ren2 tong2 ， pao2 dai4 xue1 hu4 cong2 er2 tong2 。
- yi4 chang2 sui2 die2 zuo4 xiao3 shi3 ， yi4 chang2 jian4 dao4 cheng1 yuan2 rong2 。
- ou3 ran2 xing1 jin4 zi4 fan3 pan2 yuan2 zhong1 ， yi4 xing2 juan4 zhi3 you2 xin1 xiong1 ， qi3 yu3 ying3 zhong1 xiao3 er2 lun4 ci2 xiong2 。
- er2 cao2 dian1 dao3 ji1 zhu4 long2 ， jin1 zhu1 mi1 yan3 shi4 meng4 meng4 。
- yang3 jian4 lu4 ji4 tuo1 yang1 xing2 qing1 kong1 ， bian4 yu4 zu3 dou4 lao3 zi3 pei4 shi2 fei1 lian2 gong1 。
- fen1 fen1 su2 lun4 an1 zu2 qiong2 ， er4 san1 jun1 zi3 ren2 zhong1 long2 。
- nan2 an1 tai4 shou3 ke1 jia3 gao1 ， xiu4 you3 gui4 guan3 zhi1 xiang1 feng1 。
- lu2 ling2 xiang4 gong0 ming2 wei4 gao1 ， bi3 you3 zao4 hua4 zhi1 chun1 feng1 。
- yu3 yan2 ju1 shi4 wo4 ta4 gao1 ， ju4 you3 hu2 hai3 zhi1 ying1 feng1 。
- san1 jun1 he2 mou2 zou4 tian1 gong1 ， ji2 ji1 ci3 lao3 wu4 shi3 yong1 。
- guo2 yu2 yang2 jiao3 jiu3 wan4 li3 ， yan3 you3 jiu3 xiao1 han2 lu4 zhi1 kong1 meng2 。
- feng1 shi1 xun4 bo2 wei4 fu4 yong1 ， bu4 xu3 kang4 biao3 ci2 guan1 feng1 。
- xiang4 lai2 gua4 guan1 guan1 yu4 qiong2 ， lao3 zi3 yi2 xiao4 zhu1 yan2 hong2 。

## 注释

## 译文

## 赏析
