---
id: xiang-an-shi-ci-yun-zhao-ling-shi-xian-shi-shi-ke-shi-si-yun
title: 次韵赵领示先世石刻十四韵
titlePinyin: ci4 yun4 zhao4 ling3 shi4 xian1 shi4 shi2 ke4 shi2 si4 yun4
titleSlug: ci-yun-zhao-ling-shi-xian-shi-shi-ke-shi-si-yun
author: 项安世
authorPinyin: xiang4 an1 shi4
authorSlug: xiang-an-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天葩富奇芬，龙种多异姿。
- 歆向妙经术，白贺工文词。
- 飘飘翰墨间，耿耿名字垂。
- 哀哉赵延康，忠义反见疵。
- 文工俗易爱，节苦人谁知。
- 洪涛覆乾坤，赤手当路歧。
- 剖心奉鹓雏，血面攘魖夔。
- 至今陈宋间，凛凛英气遗。
- 飘零见诸孙，髣髴瞻旧仪。
- 手泽皦如日，庙碑辞颇枝。
- 谈仙事满纸，大节无一辞。
- 想当施手日，俗论犹争驰。
- 一读泪如雨，再读还自思。
- 古来尽如此，何独为君悲。

## 拼音
- tian1 pa1 fu4 qi2 fen1 ， long2 zhong3 duo1 yi4 zi1 。
- xin1 xiang4 miao4 jing1 shu4 ， bai2 he4 gong1 wen2 ci2 。
- piao1 piao1 han4 mo4 jian1 ， geng3 geng3 ming2 zi4 chui2 。
- ai1 zai1 zhao4 yan2 kang1 ， zhong1 yi4 fan3 jian4 ci1 。
- wen2 gong1 su2 yi4 ai4 ， jie2 ku3 ren2 shui2 zhi1 。
- hong2 tao1 fu4 qian2 kun1 ， chi4 shou3 dang1 lu4 qi2 。
- pou1 xin1 feng4 yuan1 chu2 ， xue4 mian4 rang3 xu1 kui2 。
- zhi4 jin1 chen2 song4 jian1 ， lin3 lin3 ying1 qi4 yi2 。
- piao1 ling2 jian4 zhu1 sun1 ， fang3 fu2 zhan1 jiu4 yi2 。
- shou3 ze2 jiao3 ru2 ri4 ， miao4 bei1 ci2 po1 zhi1 。
- tan2 xian1 shi4 man3 zhi3 ， da4 jie2 wu2 yi4 ci2 。
- xiang3 dang1 shi1 shou3 ri4 ， su2 lun4 you2 zheng1 chi2 。
- yi4 du2 lei4 ru2 yu3 ， zai4 du2 hai2 zi4 si1 。
- gu3 lai2 jin4 ru2 ci3 ， he2 du2 wei4 jun1 bei1 。

## 注释

## 译文

## 赏析
