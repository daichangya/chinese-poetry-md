---
id: zhu-ke-jia-yu-ma-shan
title: 玉马山
titlePinyin: yu4 ma3 shan1
titleSlug: yu-ma-shan
author: 朱克家
authorPinyin: zhu1 ke4 jia1
authorSlug: zhu-ke-jia
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 水石嵌空山荦确，瘦藤扶上青云幕。
- 平川一望渺无际，东疑嵎夷北朔漠。
- 驾天叠𪩘输翠浪，奔野细流横雪槊。
- 疏峰点点雁聚沙，密屿喁喁鱼纵壑。
- 一江净绿遶书元，几陇断畦成卦剥。
- 乍惊渔唱出烟霭，时听村舂动篱落。
- 幽遐异景争指说，老眼苦难觅渺邈。
- 夜间支枕挂银窗，闪闪星河手可摸。
- 何年标名称玉马，蹴踏风云跨寥廓。
- 更连三十六奇峰，削玉排青相间错。
- 偶因佳友得壮观，俗虑尘襟顿疏瀹。
- 翛然物外岂非仙，不须更羡辽东鹤。

## 拼音
- shui3 shi2 qian4 kong1 shan1 luo4 que4 ， shou4 teng2 fu2 shang4 qing1 yun2 mu4 。
- ping2 chuan1 yi2 wang4 miao3 wu2 ji4 ， dong1 yi2 yu2 yi2 bei3 shuo4 mo4 。
- jia4 tian1 die2 yan3 shu1 cui4 lang4 ， ben1 ye3 xi4 liu2 heng2 xue3 shuo4 。
- shu1 feng1 dian3 dian3 yan4 ju4 sha1 ， mi4 yu3 yong2 yong2 yu2 zong4 he4 。
- yi4 jiang1 jing4 lü4 rao4 shu1 yuan2 ， ji3 long3 duan4 qi2 cheng2 gua4 bao1 。
- zha4 jing1 yu2 chang4 chu1 yan1 ai3 ， shi2 ting1 cun1 chong1 dong4 li2 luo4 。
- you1 xia2 yi4 jing3 zheng1 zhi3 shuo1 ， lao3 yan3 ku3 nan4 mi4 miao3 miao3 。
- ye4 jian1 zhi1 zhen3 gua4 yin2 chuang1 ， shan3 shan3 xing1 he2 shou3 ke3 mo1 。
- he2 nian2 biao1 ming2 cheng1 yu4 ma3 ， cu4 ta4 feng1 yun2 kua4 liao2 kuo4 。
- geng4 lian2 san1 shi2 liu4 qi2 feng1 ， xiao1 yu4 pai2 qing1 xiang1 jian4 cuo4 。
- ou3 yin1 jia1 you3 de2 zhuang4 guan1 ， su2 lü4 chen2 jin1 dun4 shu1 yue4 。
- xiao1 ran2 wu4 wai4 qi3 fei1 xian1 ， bu4 xu1 geng4 xian4 liao2 dong1 he4 。

## 注释

## 译文

## 赏析
