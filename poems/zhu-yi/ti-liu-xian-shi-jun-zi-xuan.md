---
id: zhu-yi-ti-liu-xian-shi-jun-zi-xuan
title: 题刘宪十君子轩
titlePinyin: ti2 liu2 xian4 shi2 jun1 zi3 xuan1
titleSlug: ti-liu-xian-shi-jun-zi-xuan
author: 朱翌
authorPinyin: zhu1 yi4
authorSlug: zhu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北极元轩气，受命惟尔独。
- 四方散子孙，万里异闽蜀。
- 戴谱六十一，岩谷无遗录。
- 段记三十九，冥搜出隠伏。
- 世若不尽见，谁为合其族。
- 儒林老丈人，与世谈无欲。
- 开轩延十君，跪坐进三沐。
- 高低列云来，新旧间伯叔。
- 团栾十家春，门户各清肃。
- 客至为卷帘，赞名问寒燠。
- 一见伯玉辈，遂使季子服。
- 我欲作竹史，就君求品目。

## 拼音
- bei3 ji2 yuan2 xuan1 qi4 ， shou4 ming4 wei2 er3 du2 。
- si4 fang1 san4 zi3 sun1 ， wan4 li3 yi4 min3 shu3 。
- dai4 pu3 liu4 shi2 yi1 ， yan2 gu3 wu2 yi2 lu4 。
- duan4 ji4 san1 shi2 jiu3 ， ming2 sou1 chu1 yin3 fu2 。
- shi4 ruo4 bu2 jin4 jian4 ， shui2 wei4 he2 qi2 zu2 。
- ru2 lin2 lao3 zhang4 ren2 ， yu3 shi4 tan2 wu2 yu4 。
- kai1 xuan1 yan2 shi2 jun1 ， gui4 zuo4 jin4 san1 mu4 。
- gao1 di1 lie4 yun2 lai2 ， xin1 jiu4 jian1 bo2 shu1 。
- tuan2 luan2 shi2 jia1 chun1 ， men2 hu4 ge4 qing1 su4 。
- ke4 zhi4 wei4 juan4 lian2 ， zan4 ming2 wen4 han2 yu4 。
- yi2 jian4 bo2 yu4 bei4 ， sui4 shi3 ji4 zi3 fu2 。
- wo3 yu4 zuo4 zhu2 shi3 ， jiu4 jun1 qiu2 pin3 mu4 。

## 注释

## 译文

## 赏析
