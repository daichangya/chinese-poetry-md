---
id: zhu-yi-jing-du-shi-zhou-zai
title: 竞渡示周宰
titlePinyin: jing4 du4 shi4 zhou1 zai3
titleSlug: jing-du-shi-zhou-zai
author: 朱翌
authorPinyin: zhu1 yi4
authorSlug: zhu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 英英屈大夫，遗骨沦湘湄。
- 楚人念何深，叫空冤水妃。
- 虽无些词招，顾有铙鼓悲。
- 忆昨上巳日，纵观金明池。
- 突殿隠负鼇，长桥低卧蜺。
- 诸公贵人来，珠幢绀幰随。
- 两军各气焰，万楫生光辉。
- 龟鱼戢影避，虎龙挟翼飞。
- 想当大军后，益觉游子稀。
- 况我中兴君，高拱绝宴嬉。
- 羁人老淮楚，古寺临长溪。
- 节物亦撩人，风俗自随时。
- 往来两舴艋，规模具体微。
- 邑人乐丰年，聚观眼不移。
- 捐金赏先至，顿足助绝驰。
- 在昔攻战具，今但娱群儿。
- 因而语兵法，可以威四夷。
- 八宝水中央，大海压左圻。
- 其中椎剽奸，连舰扬鼓旗。
- 先事能预防，在易则见几。
- 作诗示周郎，赤壁有成师。

## 拼音
- ying1 ying1 qu1 dai4 fu0 ， yi2 gu3 lun2 xiang1 mei2 。
- chu3 ren2 nian4 he2 shen1 ， jiao4 kong1 yuan1 shui3 fei1 。
- sui1 wu2 xie1 ci2 zhao1 ， gu4 you3 nao2 gu3 bei1 。
- yi4 zuo2 shang4 si4 ri4 ， zong4 guan1 jin1 ming2 chi2 。
- tu1 dian4 yin3 fu4 ao2 ， chang2 qiao2 di1 wo4 ni2 。
- zhu1 gong1 gui4 ren2 lai2 ， zhu1 zhuang4 gan4 xian3 sui2 。
- liang3 jun1 ge4 qi4 yan4 ， wan4 ji2 sheng1 guang1 hui1 。
- gui1 yu2 ji2 ying3 bi4 ， hu3 long2 xie2 yi4 fei1 。
- xiang3 dang1 da4 jun1 hou4 ， yi4 jue2 you2 zi3 xi1 。
- kuang4 wo3 zhong1 xing1 jun1 ， gao1 gong3 jue2 yan4 xi1 。
- ji1 ren2 lao3 huai2 chu3 ， gu3 si4 lin2 chang2 xi1 。
- jie2 wu4 yi4 liao2 ren2 ， feng1 su2 zi4 sui2 shi2 。
- wang3 lai2 liang3 ze2 meng3 ， gui1 mu2 ju4 ti3 wei1 。
- yi4 ren2 le4 feng1 nian2 ， ju4 guan1 yan3 bu4 yi2 。
- juan1 jin1 shang3 xian1 zhi4 ， dun4 zu2 zhu4 jue2 chi2 。
- zai4 xi1 gong1 zhan4 ju4 ， jin1 dan4 yu2 qun2 er2 。
- yin1 er2 yu3 bing1 fa3 ， ke3 yi3 wei1 si4 yi2 。
- ba1 bao3 shui3 zhong1 yang1 ， da4 hai3 ya1 zuo3 qi2 。
- qi2 zhong1 zhui1 piao1 jian1 ， lian2 jian4 yang2 gu3 qi2 。
- xian1 shi4 neng2 yu4 fang2 ， zai4 yi4 ze2 jian4 ji3 。
- zuo4 shi1 shi4 zhou1 lang2 ， chi4 bi4 you3 cheng2 shi1 。

## 注释

## 译文

## 赏析
