---
id: zhu-yi-song-li-bu-zhang-shang-shu-shuai-cheng-du-yi-bai-yun
title: 送吏部张尚书帅成都一百韵
titlePinyin: song4 li4 bu4 zhang1 shang4 shu1 shuai4 cheng2 du1 yi4 bai3 yun4
titleSlug: song-li-bu-zhang-shang-shu-shuai-cheng-du-yi-bai-yun
author: 朱翌
authorPinyin: zhu1 yi4
authorSlug: zhu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一代亨衢上，明公逸步超。
- 河东书具作，圯下老相邀。
- 海阔云垂翼，天清斗压杓。
- 三人前鼎甲，千佛仰孤飚。
- 弟子师尊董，诸儒称述萧。
- 西昆收俊乂，东壁绝尘嚣。
- 别乘将离汴，轻舟径指苕。
- 湖山纵清美，家国尚飘摇。
- 恸哭天倾柱，归情户见蛸。
- 奉祠投里闬，招隠向山椒。
- 并海屯千卫，披榛拱百僚。
- 回銮须故国，负靮且今朝。
- 光列哀乌位，星驰封马轺。
- 贤裾来接武，阴沴自潜消。
- 香案依丹陛，螭㘭立紫霄。
- 飞鸿九天去，归鹤一声嘹。
- 主上思图旧，王人促见招。
- 起居还左史，议论鄙南朝。
- 大吕声扬远，元圭质匪雕。
- 掖垣裁诏密，禁路赐缨彯。
- 灭浇图兴夏，巡方首从姚。
- 自南瞻析木，直北望玄枵。
- 玉海千寻浪，江南五色鹞。
- 矫如出尘隼，凛若在秋雕。
- 去国还追信，刓章岂易尧。
- 光华司马甲，整顿路车鞗。
- 国事烦参决，廷询得具条。
- 乘时笑干没，许国敢轻佻。
- 河洛干戈满，陵原草木焦。
- 青春深仗节，久雨更乘橇。
- 取道先辕楚，扬旌转望萧。
- 一抔藏万世，九庙正三昭。
- 遂使仪如汉，将令乐奏韶。
- 路迷彪过迹，涧涸夜生潮。
- 去日春仍浅，归期暑正熇。
- 君王喜不寐，天下首方翘。
- 疏奏忠无隠，臣生苦不聊。
- 戴天那忍共，得地岂宜骄。
- 内治今当亟，高名不敢要。
- 铨衡真有托，启事复何辽。
- 道直咸推汲，谋深岂计晁。
- 定非挥扇羽，宁要插蝉貂。
- 褒贬书方举，奸谀骨合销。
- 怀开真坦坦，燕处自夭夭。
- 当宁西南顾，常怀参井迢。
- 徧询医国效，立遣愈民痟。
- 文武资兼禀，诗书气不恌。
- 众皆可郤縠，一以委张昭。
- 除目凌晨下，行装即日撩。
- 被携犹剌刺，涉远乃翛翛。
- 帆影三江水，车声万里桥。
- 丈人峰嵂屼，神女峡岧峣。
- 石室画暗淡，草堂人寂寥。
- 山围玉垒峻，水减石犀遥。
- 石表笋双立，铜青柏未凋。
- 锦江喧士女，药市混仙樵。
- 劫堕乾坤坏，流横海岳漂。
- 惟兹井络外，依旧角弓弨。
- 自昔三刀梦，多传五袴谣。
- 威余严仆射，功说李文饶。
- 文定棠尤美，乖崖福可徼。
- 事今难悉数，公亦岂其苗。
- 秦地新通栈，瞿塘稳泛桡。
- 虎貔环外阃，耨耜得深穮。
- 正可供壶奕，随宜列鼓箫。
- 蒲鞭束高阁，竹马戏垂髫。
- 好阅相如赋，终闲李广刁。
- 奎文天象转，延阁士林标。
- 此去庭无愈，行闻众选陶。
- 付之枢极运，咸仰泰阶霄。
- 贱子无三径，平生有一瓢。
- 老将书蠹槁，时作草虫喓。
- 大笑玉三刖，不求银十腰。
- 古今同阅宙，南北信吹薸。
- 已类蜂粘网，真成鹿覆蕉。
- 屡经多盗境，几至独身跳。
- 何处地堪避，知谁战敢挑。
- 月明三匝鹊，巢比一枝鹩。
- 钓濑长烹鲤，穷山饱听鸮。
- 临书池尽黑，就局博嫌么。
- 臂有七贤把，丹亡九转烧。
- 唯堪贯薜荔，未肯𢫬芳虈。
- 卖药难争价，为农等寓侨。
- 稍能羞野葛，初未识江珧。
- 已罢寻蛩駏，欣闻退猲獢。
- 谁怜人为米，敢有意迁乔。
- 过我深披藋，追凉薄曳绡。
- 狐裘怜晏子，缟带与公侨。
- 挽引烦推毂，陶甄为置窑。
- 清时容潦倒，策府著刍荛。
- 忆昨西湖上，随公羽盖飘。
- 青山迎晋履，绿水泛湖𦨣。
- 上相尊仍美，将军勇正骁。
- 道争棋屡覆，壶响箭呈枭。
- 茶乳晴尤发，香云浄更翲。
- 晚花栖嫩菊，近岸俯游鲦。
- 四望天连水，群簪玉及瑶。
- 政亲连榻坐，倏见锡戈雕。
- 良月霜枫冷，佳晴雪霰销。
- 留公已无策，鼎食望加调。

## 拼音
- yi2 dai4 heng1 qu2 shang4 ， ming2 gong1 yi4 bu4 chao1 。
- he2 dong1 shu1 ju4 zuo4 ， yi2 xia4 lao3 xiang1 yao1 。
- hai3 kuo4 yun2 chui2 yi4 ， tian1 qing1 dou4 ya1 shao2 。
- san1 ren2 qian2 ding3 jia3 ， qian1 fo2 yang3 gu1 biao1 。
- di4 zi3 shi1 zun1 dong3 ， zhu1 ru2 cheng1 shu4 xiao1 。
- xi1 kun1 shou1 jun4 yi4 ， dong1 bi4 jue2 chen2 ao2 。
- bie2 cheng2 jiang1 li2 bian4 ， qing1 zhou1 jing4 zhi3 tiao2 。
- hu2 shan1 zong4 qing1 mei3 ， jia1 guo2 shang4 piao1 yao2 。
- tong4 ku1 tian1 qing1 zhu4 ， gui1 qing2 hu4 jian4 shao1 。
- feng4 ci2 tou2 li3 han4 ， zhao1 yin3 xiang4 shan1 jiao1 。
- bing4 hai3 tun2 qian1 wei4 ， pi1 zhen1 gong3 bai3 liao2 。
- hui2 luan2 xu1 gu4 guo2 ， fu4 di2 qie3 jin1 chao2 。
- guang1 lie4 ai1 wu1 wei4 ， xing1 chi2 feng1 ma3 yao2 。
- xian2 ju1 lai2 jie1 wu3 ， yin1 li4 zi4 qian2 xiao1 。
- xiang1 an4 yi1 dan1 bi4 ， chi1 㘭 li4 zi3 xiao1 。
- fei1 hong2 jiu3 tian1 qu4 ， gui1 he4 yi4 sheng1 liao2 。
- zhu3 shang4 si1 tu2 jiu4 ， wang2 ren2 cu4 jian4 zhao1 。
- qi3 ju1 hai2 zuo3 shi3 ， yi4 lun4 bi3 nan2 chao2 。
- da4 lü3 sheng1 yang2 yuan3 ， yuan2 gui1 zhi4 fei3 diao1 。
- ye4 yuan2 cai2 zhao4 mi4 ， jin4 lu4 ci4 ying1 piao1 。
- mie4 jiao1 tu2 xing1 xia4 ， xun2 fang1 shou3 cong2 yao2 。
- zi4 nan2 zhan1 xi1 mu4 ， zhi2 bei3 wang4 xuan2 xiao1 。
- yu4 hai3 qian1 xun2 lang4 ， jiang1 nan2 wu3 se4 yao4 。
- jiao3 ru2 chu1 chen2 sun3 ， lin3 ruo4 zai4 qiu1 diao1 。
- qu4 guo2 hai2 zhui1 xin4 ， wan2 zhang1 qi3 yi4 yao2 。
- guang1 hua2 si1 ma3 jia3 ， zheng3 dun4 lu4 che1 tiao2 。
- guo2 shi4 fan2 can1 jue2 ， ting2 xun2 de2 ju4 tiao2 。
- cheng2 shi2 xiao4 gan1 mei2 ， xu3 guo2 gan3 qing1 tiao1 。
- he2 luo4 gan1 ge1 man3 ， ling2 yuan2 cao3 mu4 jiao1 。
- qing1 chun1 shen1 zhang4 jie2 ， jiu3 yu3 geng4 cheng2 qiao1 。
- qu3 dao4 xian1 yuan2 chu3 ， yang2 jing1 zhuan3 wang4 xiao1 。
- yi4 pou2 cang2 wan4 shi4 ， jiu3 miao4 zheng4 san1 zhao1 。
- sui4 shi3 yi2 ru2 han4 ， jiang4 ling4 le4 zou4 shao2 。
- lu4 mi2 biao1 guo4 ji4 ， jian4 he2 ye4 sheng1 chao2 。
- qu4 ri4 chun1 reng2 qian3 ， gui1 qi1 shu3 zheng4 he4 。
- jun1 wang2 xi3 bu2 mei4 ， tian1 xia4 shou3 fang1 qiao4 。
- shu1 zou4 zhong1 wu2 yin3 ， chen2 sheng1 ku3 bu4 liao2 。
- dai4 tian1 na4 ren3 gong4 ， de2 di4 qi3 yi2 jiao1 。
- nei4 zhi4 jin1 dang1 ji2 ， gao1 ming2 bu4 gan3 yao4 。
- quan2 heng2 zhen1 you3 tuo1 ， qi3 shi4 fu4 he2 liao2 。
- dao4 zhi2 xian2 tui1 ji2 ， mou2 shen1 qi3 ji4 chao2 。
- ding4 fei1 hui1 shan4 yu3 ， ning2 yao4 cha1 chan2 diao1 。
- bao1 bian3 shu1 fang1 ju3 ， jian1 yu2 gu3 he2 xiao1 。
- huai2 kai1 zhen1 tan3 tan3 ， yan4 chu4 zi4 yao1 yao1 。
- dang1 ning2 xi1 nan2 gu4 ， chang2 huai2 can1 jing3 tiao2 。
- bian4 xun2 yi1 guo2 xiao4 ， li4 qian3 yu4 min2 xiao1 。
- wen2 wu3 zi1 jian1 bing3 ， shi1 shu1 qi4 bu4 tiao1 。
- zhong4 jie1 ke3 xi4 hu2 ， yi4 yi3 wei3 zhang1 zhao1 。
- chu2 mu4 ling2 chen2 xia4 ， xing2 zhuang1 ji2 ri4 liao2 。
- bei4 xie2 you2 la4 ci4 ， she4 yuan3 nai3 xiao1 xiao1 。
- fan1 ying3 san1 jiang1 shui3 ， che1 sheng1 wan4 li3 qiao2 。
- zhang4 ren2 feng1 lü4 wu4 ， shen2 nü3 xia2 tiao2 yao2 。
- shi2 shi4 hua4 an4 dan4 ， cao3 tang2 ren2 ji4 liao2 。
- shan1 wei2 yu4 lei3 jun4 ， shui3 jian3 shi2 xi1 yao2 。
- shi2 biao3 sun3 shuang1 li4 ， tong2 qing1 bai3 wei4 diao1 。
- jin3 jiang1 xuan1 shi4 nü3 ， yao4 shi4 hun4 xian1 qiao2 。
- jie2 duo4 qian2 kun1 huai4 ， liu2 heng2 hai3 yue4 piao1 。
- wei2 zi1 jing3 luo4 wai4 ， yi1 jiu4 jiao3 gong1 chao1 。
- zi4 xi1 san1 dao1 meng4 ， duo1 chuan2 wu3 ku4 yao2 。
- wei1 yu2 yan2 pu2 she4 ， gong1 shuo1 li3 wen2 rao2 。
- wen2 ding4 tang2 you2 mei3 ， guai1 ya2 fu2 ke3 jiao3 。
- shi4 jin1 nan2 xi1 shu4 ， gong1 yi4 qi3 qi2 miao2 。
- qin2 di4 xin1 tong1 zhan4 ， qu2 tang2 wen3 fan4 rao2 。
- hu3 pi2 huan2 wai4 kun3 ， nou4 si4 de2 shen1 biao1 。
- zheng4 ke3 gong4 hu2 yi4 ， sui2 yi2 lie4 gu3 xiao1 。
- pu2 bian1 shu4 gao1 ge2 ， zhu2 ma3 xi4 chui2 tiao2 。
- hao3 yue4 xiang1 ru2 fu4 ， zhong1 xian2 li3 guang3 diao1 。
- kui2 wen2 tian1 xiang4 zhuan3 ， yan2 ge2 shi4 lin2 biao1 。
- ci3 qu4 ting2 wu2 yu4 ， xing2 wen2 zhong4 xuan3 tao2 。
- fu4 zhi1 shu1 ji2 yun4 ， xian2 yang3 tai4 jie1 xiao1 。
- jian4 zi3 wu2 san1 jing4 ， ping2 sheng1 you3 yi4 piao2 。
- lao3 jiang4 shu1 du4 gao3 ， shi2 zuo4 cao3 chong2 yao1 。
- da4 xiao4 yu4 san1 yue4 ， bu4 qiu2 yin2 shi2 yao1 。
- gu3 jin1 tong2 yue4 zhou4 ， nan2 bei3 xin4 chui1 piao2 。
- yi3 lei4 feng1 nian2 wang3 ， zhen1 cheng2 lu4 fu4 jiao1 。
- lü3 jing1 duo1 dao4 jing4 ， ji3 zhi4 du2 shen1 tiao4 。
- he2 chu4 di4 kan1 bi4 ， zhi1 shui2 zhan4 gan3 tiao1 。
- yue4 ming2 san1 za1 que4 ， chao2 bi3 yi4 zhi1 liao2 。
- diao4 lai4 chang2 peng1 li3 ， qiong2 shan1 bao3 ting1 xiao1 。
- lin2 shu1 chi2 jin4 hei1 ， jiu4 ju2 bo2 xian2 me0 。
- bi4 you3 qi1 xian2 ba3 ， dan1 wang2 jiu3 zhuan3 shao1 。
- wei2 kan1 guan4 bi4 li4 ， wei4 ken3 𢫬 fang1 xiao1 。
- mai4 yao4 nan2 zheng1 jia4 ， wei4 nong2 deng3 yu4 qiao2 。
- shao1 neng2 xiu1 ye3 ge3 ， chu1 wei4 shi2 jiang1 yao2 。
- yi3 ba4 xun2 qiong2 ju4 ， xin1 wen2 tui4 he4 xiao1 。
- shui2 lian2 ren2 wei2 mi3 ， gan3 you3 yi4 qian1 qiao2 。
- guo4 wo3 shen1 pi1 diao4 ， zhui1 liang2 bao2 ye4 xiao1 。
- hu2 qiu2 lian2 yan4 zi3 ， gao3 dai4 yu3 gong1 qiao2 。
- wan3 yin3 fan2 tui1 gu1 ， tao2 zhen1 wei4 zhi4 yao2 。
- qing1 shi2 rong2 liao2 dao3 ， ce4 fu3 zhu4 chu2 rao2 。
- yi4 zuo2 xi1 hu2 shang4 ， sui2 gong1 yu3 gai4 piao1 。
- qing1 shan1 ying2 jin4 lü3 ， lü4 shui3 fan4 hu2 𦨣 。
- shang4 xiang1 zun1 reng2 mei3 ， jiang1 jun1 yong3 zheng4 xiao1 。
- dao4 zheng1 qi2 lü3 fu4 ， hu2 xiang3 jian4 cheng2 xiao1 。
- cha2 ru3 qing2 you2 fa1 ， xiang1 yun2 jing4 geng4 piao1 。
- wan3 hua1 qi1 nen4 ju2 ， jin4 an4 fu3 you2 tiao2 。
- si4 wang4 tian1 lian2 shui3 ， qun2 zan1 yu4 ji2 yao2 。
- zheng4 qin1 lian2 ta4 zuo4 ， shu1 jian4 xi1 ge1 diao1 。
- liang2 yue4 shuang1 feng1 leng3 ， jia1 qing2 xue3 xian4 xiao1 。
- liu2 gong1 yi3 wu2 ce4 ， ding3 shi2 wang4 jia1 tiao2 。

## 注释

## 译文

## 赏析
