---
id: zhu-yi-nan-hua-wu-shi-yun
title: 南华五十韵
titlePinyin: nan2 hua2 wu3 shi2 yun4
titleSlug: nan-hua-wu-shi-yun
author: 朱翌
authorPinyin: zhu1 yi4
authorSlug: zhu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乡里黄梅接，家居祖刹邻。
- 常闻肉身佛，甘作硙坊人。
- 坚有悬腰石，空无拂镜尘。
- 已舂诸米熟，自识本心真。
- 拄杖敲顽质，袈裟绕净身。
- 衣传千古信，法待五年伸。
- 拨棹烦师送，投林避众嗔。
- 风幡俱不动，金瓦定非伦。
- 汝听宜皆谛，吾言决可遵。
- 由兹开顿教，为世作良因。
- 叶坠虽归本，烟斜不向新。
- 铃声鸣白塔，雾气走黄巾。
- 塑手藏衣袭，闺姝败钵唇。
- 全提诸佛印，开尽一花春。
- 代代灯灯续，尘尘刹刹均。
- 性天南北合，道德帝王亲。
- 歌鼓昭陵日，梯航外国珍。
- 庄严及山谷，赐予出金银。
- 龙翥开飞帛，春温布𬙂纶。
- 镇安清净境，奔走护持神。
- 楼阁三千界，香灯十二辰。
- 苏铭模妙墨，柳记刻丰珉。
- 自昔炎荒地，常容放逐臣。
- 流人悲去越，从者病居陈。
- 庚子何忧𫛳，春秋谩感麟。
- 足生行路茧，眉结念亲颦。
- 卜吐千瓶水，官分十束薪。
- 九韶先幸舜，五岭后通秦。
- 气候今无瘴，人情古亦惇。
- 何尝疏北客，賸喜预嘉宾。
- 鼓角催归梦，江湖动钓缗。
- 时花开有信，山果种生仁。
- 武水长怀古，曹溪每问津。
- 端居七里郭，相望一由旬。
- 抱被来投宿，闻钟起及晨。
- 自怜终北向，天遣试南询。
- 竟日云垂地，通宵雨溅茵。
- 桥横一滴上，雀见五方驯。
- 飞锡泉香发，连山宝气振。
- 杖寻桃竹把，佩采楚兰纫。
- 大礼行郊次，洪恩浃海滨。
- 稍宽三面网，归作再生民。
- 甫里将收栗，松江细煮莼。
- 橘怀工戏彩，萱背更栽椿。
- 风急团云絮，霜清洗月轮。
- 治行今数日，问信不嫌频。
- 三宿真成恋，诸寮且遍巡。
- 鬭茶夸顾渚，羹芋说西岷。
- 寺有坛经旧，谁知祖意谆。
- 持归化岭北，大地免沉沦。

## 拼音
- xiang1 li3 huang2 mei2 jie1 ， jia1 ju1 zu3 cha4 lin2 。
- chang2 wen2 rou4 shen1 fo2 ， gan1 zuo4 wei4 fang1 ren2 。
- jian1 you3 xuan2 yao1 shi2 ， kong1 wu2 fu2 jing4 chen2 。
- yi3 chong1 zhu1 mi3 shu2 ， zi4 shi2 ben3 xin1 zhen1 。
- zhu3 zhang4 qiao1 wan2 zhi4 ， jia1 sha1 rao4 jing4 shen1 。
- yi1 chuan2 qian1 gu3 xin4 ， fa3 dai4 wu3 nian2 shen1 。
- bo1 zhao4 fan2 shi1 song4 ， tou2 lin2 bi4 zhong4 chen1 。
- feng1 fan1 ju4 bu2 dong4 ， jin1 wa3 ding4 fei1 lun2 。
- ru3 ting1 yi2 jie1 di4 ， wu2 yan2 jue2 ke3 zun1 。
- you2 zi1 kai1 dun4 jiao4 ， wei4 shi4 zuo4 liang2 yin1 。
- ye4 zhui4 sui1 gui1 ben3 ， yan1 xie2 bu2 xiang4 xin1 。
- ling2 sheng1 ming2 bai2 ta3 ， wu4 qi4 zou3 huang2 jin1 。
- su4 shou3 cang2 yi1 xi2 ， gui1 shu1 bai4 bo1 chun2 。
- quan2 ti2 zhu1 fo2 yin4 ， kai1 jin4 yi4 hua1 chun1 。
- dai4 dai4 deng1 deng1 xu4 ， chen2 chen2 cha4 cha4 jun1 。
- xing4 tian1 nan2 bei3 he2 ， dao4 de2 di4 wang2 qin1 。
- ge1 gu3 zhao1 ling2 ri4 ， ti1 hang2 wai4 guo2 zhen1 。
- zhuang1 yan2 ji2 shan1 gu3 ， ci4 yu3 chu1 jin1 yin2 。
- long2 zhu4 kai1 fei1 bo2 ， chun1 wen1 bu4 yan3 lun2 。
- zhen4 an1 qing1 jing4 jing4 ， ben1 zou3 hu4 chi2 shen2 。
- lou2 ge2 san1 qian1 jie4 ， xiang1 deng1 shi2 er4 chen2 。
- su1 ming2 mo2 miao4 mo4 ， liu3 ji4 ke4 feng1 min2 。
- zi4 xi1 yan2 huang1 di4 ， chang2 rong2 fang4 zhu2 chen2 。
- liu2 ren2 bei1 qu4 yue4 ， cong2 zhe3 bing4 ju1 chen2 。
- geng1 zi3 he2 you1 𫛳 ， chun1 qiu1 man4 gan3 lin2 。
- zu2 sheng1 xing2 lu4 jian3 ， mei2 jie2 nian4 qin1 pin2 。
- bu3 tu3 qian1 ping2 shui3 ， guan1 fen1 shi2 shu4 xin1 。
- jiu3 shao2 xian1 xing4 shun4 ， wu3 ling3 hou4 tong1 qin2 。
- qi4 hou4 jin1 wu2 zhang4 ， ren2 qing2 gu3 yi4 dun1 。
- he2 chang2 shu1 bei3 ke4 ， sheng4 xi3 yu4 jia1 bin1 。
- gu3 jiao3 cui1 gui1 meng4 ， jiang1 hu2 dong4 diao4 min2 。
- shi2 hua1 kai1 you3 xin4 ， shan1 guo3 zhong3 sheng1 ren2 。
- wu3 shui3 chang2 huai2 gu3 ， cao2 xi1 mei3 wen4 jin1 。
- duan1 ju1 qi1 li3 guo1 ， xiang1 wang4 yi4 you2 xun2 。
- bao4 bei4 lai2 tou2 su4 ， wen2 zhong1 qi3 ji2 chen2 。
- zi4 lian2 zhong1 bei3 xiang4 ， tian1 qian3 shi4 nan2 xun2 。
- jing4 ri4 yun2 chui2 di4 ， tong1 xiao1 yu3 jian4 yin1 。
- qiao2 heng2 yi4 di1 shang4 ， que4 jian4 wu3 fang1 xun4 。
- fei1 xi1 quan2 xiang1 fa1 ， lian2 shan1 bao3 qi4 zhen4 。
- zhang4 xun2 tao2 zhu2 ba3 ， pei4 cai3 chu3 lan2 ren4 。
- da4 li3 xing2 jiao1 ci4 ， hong2 en1 jia1 hai3 bin1 。
- shao1 kuan1 san1 mian4 wang3 ， gui1 zuo4 zai4 sheng1 min2 。
- fu3 li3 jiang1 shou1 li4 ， song1 jiang1 xi4 zhu3 chun2 。
- ju2 huai2 gong1 xi4 cai3 ， xuan1 bei4 geng4 zai1 chun1 。
- feng1 ji2 tuan2 yun2 xu4 ， shuang1 qing1 xi3 yue4 lun2 。
- zhi4 xing2 jin1 shu4 ri4 ， wen4 xin4 bu4 xian2 pin2 。
- san1 su4 zhen1 cheng2 lian4 ， zhu1 liao2 qie3 bian4 xun2 。
- dou4 cha2 kua1 gu4 zhu3 ， geng1 yu4 shuo1 xi1 min2 。
- si4 you3 tan2 jing1 jiu4 ， shui2 zhi1 zu3 yi4 zhun1 。
- chi2 gui1 hua4 ling3 bei3 ， da4 di4 mian3 chen2 lun2 。

## 注释

## 译文

## 赏析
