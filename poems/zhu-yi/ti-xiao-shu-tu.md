---
id: zhu-yi-ti-xiao-shu-tu
title: 题校书图
titlePinyin: ti2 xiao4 shu1 tu2
titleSlug: ti-xiao-shu-tu
author: 朱翌
authorPinyin: zhu1 yi4
authorSlug: zhu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我闻校书如扫尘，尘随帚去辄随有。
- 萤窗孤坐志不分，帝虎鲁鱼相可否。
- 榻上诸公富贵人，安能办此铅黄手。
- 绿柳啼鶑耳畔春，翠袖弹丝眼前酒。
- 如何复窥蠹简尘，又借管城公作帚。
- 画史画名不画实，润色丹青传不朽。
- 我是瀛洲旧校书，挥汗磨铅胝两肘。
- 当时万一见此图，诸郎不免涎垂口。

## 拼音
- wo3 wen2 xiao4 shu1 ru2 sao3 chen2 ， chen2 sui2 zhou3 qu4 zhe2 sui2 you3 。
- ying2 chuang1 gu1 zuo4 zhi4 bu4 fen1 ， di4 hu3 lu3 yu2 xiang1 ke3 fou3 。
- ta4 shang4 zhu1 gong1 fu4 gui4 ren2 ， an1 neng2 ban4 ci3 qian1 huang2 shou3 。
- lü4 liu3 ti2 ying1 er3 pan4 chun1 ， cui4 xiu4 tan2 si1 yan3 qian2 jiu3 。
- ru2 he2 fu4 kui1 du4 jian3 chen2 ， you4 jie4 guan3 cheng2 gong1 zuo4 zhou3 。
- hua4 shi3 hua4 ming2 bu2 hua4 shi2 ， run4 se4 dan1 qing1 chuan2 bu4 xiu3 。
- wo3 shi4 ying2 zhou1 jiu4 xiao4 shu1 ， hui1 han4 mo2 qian1 zhi1 liang3 zhou3 。
- dang1 shi2 wan4 yi1 jian4 ci3 tu2 ， zhu1 lang2 bu4 mian3 xian2 chui2 kou3 。

## 注释

## 译文

## 赏析
