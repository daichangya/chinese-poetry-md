---
id: zhu-yi-pei-kun-shan-yi-guan-you-hui-ju-si-shi
title: 陪昆山邑官游慧聚寺诗
titlePinyin: pei2 kun1 shan1 yi4 guan1 you2 hui4 ju4 si4 shi1
titleSlug: pei-kun-shan-yi-guan-you-hui-ju-si-shi
author: 朱翌
authorPinyin: zhu1 yi4
authorSlug: zhu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日暗蒲针绿，风回柳影圆。
- 好山如有旧，胜事颇相牵。
- 绀宇欣留屐，炎官快著鞭。
- 神工盘岌嶪，妙手活蜿蜒。
- 奇甚梁唐迹，伟哉张孟篇。
- 故人逢异县，旧话说当年。
- 留滞江湖远，惊呼岁月迁。
- 还同一笑乐，相与对床眠。
- 笔向晴窗落，名垂漆榜鲜。
- 味腴知茗胜，势猛觉棋仙。
- 飞盖干霄上，危栏挂斗偏。
- 压云云掩苒，待月月婵娟。
- 石镂珍球怪，杉重翠幄妍。
- 迎风拳乳鹊，尽力叫饥蝉。
- 雨脚斜侵户，湖光远拍天。
- 徐浇白玉酿，笑折水晶莲。
- 时节酒中过，襟怀物外缘。
- 安居岂城市，避世必林泉。
- 好乞弹丸地，聊成痼疾烟。
- 山祇应许我，木杪架飞椽。

## 拼音
- ri4 an4 pu2 zhen1 lü4 ， feng1 hui2 liu3 ying3 yuan2 。
- hao3 shan1 ru2 you3 jiu4 ， sheng4 shi4 po1 xiang1 qian1 。
- gan4 yu3 xin1 liu2 ji1 ， yan2 guan1 kuai4 zhu4 bian1 。
- shen2 gong1 pan2 ji2 ye4 ， miao4 shou3 huo2 wan1 yan2 。
- qi2 shen4 liang2 tang2 ji4 ， wei3 zai1 zhang1 meng4 pian1 。
- gu4 ren2 feng2 yi4 xian4 ， jiu4 hua4 shuo1 dang1 nian2 。
- liu2 zhi4 jiang1 hu2 yuan3 ， jing1 hu1 sui4 yue4 qian1 。
- hai2 tong2 yi2 xiao4 le4 ， xiang1 yu3 dui4 chuang2 mian2 。
- bi3 xiang4 qing2 chuang1 luo4 ， ming2 chui2 qi1 bang3 xian1 。
- wei4 yu2 zhi1 ming2 sheng4 ， shi4 meng3 jue2 qi2 xian1 。
- fei1 gai4 gan1 xiao1 shang4 ， wei1 lan2 gua4 dou4 pian1 。
- ya1 yun2 yun2 yan3 ran3 ， dai4 yue4 yue4 chan2 juan1 。
- shi2 lou4 zhen1 qiu2 guai4 ， shan1 zhong4 cui4 wo4 yan2 。
- ying2 feng1 quan2 ru3 que4 ， jin4 li4 jiao4 ji1 chan2 。
- yu3 jiao3 xie2 qin1 hu4 ， hu2 guang1 yuan3 pai1 tian1 。
- xu2 jiao1 bai2 yu4 niang4 ， xiao4 zhe2 shui3 jing1 lian2 。
- shi2 jie2 jiu3 zhong1 guo4 ， jin1 huai2 wu4 wai4 yuan2 。
- an1 ju1 qi3 cheng2 shi4 ， bi4 shi4 bi4 lin2 quan2 。
- hao3 qi3 dan4 wan2 di4 ， liao2 cheng2 gu4 ji2 yan1 。
- shan1 qi2 ying1 xu3 wo3 ， mu4 miao3 jia4 fei1 chuan2 。

## 注释

## 译文

## 赏析
