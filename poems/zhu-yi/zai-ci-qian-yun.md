---
id: zhu-yi-zai-ci-qian-yun
title: 再次前韵
titlePinyin: zai4 ci4 qian2 yun4
titleSlug: zai-ci-qian-yun
author: 朱翌
authorPinyin: zhu1 yi4
authorSlug: zhu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日走瞿昙宅，殷勤问觉圆。
- 荷珠翻雨碎，荇带逆风牵。
- 安步穿芒𪨗，长驱断蜡鞭。
- 临深呼属玉，骑气道蜿蜒。
- 前辈几人到，高情五字篇。
- 翩翩遗浊世，落落度长年。
- 断石崖蜂出，乔枝谷鸟迁。
- 端为逃暑去，复作拂云眠。
- 心旷风林豁，书干棐几鲜。
- 丞方有公事，尉亦从群仙。
- 倚玉吾何幸，栖云志未偏。
- 久知情澹泊，不梦翠连娟。
- 晚日斜吹绮，新诗欲鬭妍。
- 微行窥沼鹄，孤坐蜕枝蝉。
- 俯视千章木，如临尺五天。
- 韵高巾垫角，饮痛盏垂莲。
- 小筑坚前约，兹游定昔缘。
- 欲夸山耸髻，安得思流泉。
- 却恐樽无醁，群忧爨不烟。
- 谁来助清兴，吹裂笛如椽。

## 拼音
- ri4 zou3 qu2 tan2 zhai2 ， yin1 qin2 wen4 jue2 yuan2 。
- he2 zhu1 fan1 yu3 sui4 ， xing4 dai4 ni4 feng1 qian1 。
- an1 bu4 chuan1 mang2 𪨗 ， chang2 qu1 duan4 la4 bian1 。
- lin2 shen1 hu1 shu3 yu4 ， qi2 qi4 dao4 wan1 yan2 。
- qian2 bei4 ji3 ren2 dao4 ， gao1 qing2 wu3 zi4 pian1 。
- pian1 pian1 yi2 zhuo2 shi4 ， luo4 luo4 du4 chang2 nian2 。
- duan4 shi2 ya2 feng1 chu1 ， qiao2 zhi1 gu3 niao3 qian1 。
- duan1 wei4 tao2 shu3 qu4 ， fu4 zuo4 fu2 yun2 mian2 。
- xin1 kuang4 feng1 lin2 huo1 ， shu1 gan1 fei3 ji3 xian1 。
- cheng2 fang1 you3 gong1 shi4 ， wei4 yi4 cong2 qun2 xian1 。
- yi3 yu4 wu2 he2 xing4 ， qi1 yun2 zhi4 wei4 pian1 。
- jiu3 zhi1 qing2 dan4 bo2 ， bu2 meng4 cui4 lian2 juan1 。
- wan3 ri4 xie2 chui1 qi3 ， xin1 shi1 yu4 dou4 yan2 。
- wei1 xing2 kui1 zhao3 hu2 ， gu1 zuo4 tui4 zhi1 chan2 。
- fu3 shi4 qian1 zhang1 mu4 ， ru2 lin2 chi3 wu3 tian1 。
- yun4 gao1 jin1 dian4 jiao3 ， yin3 tong4 zhan3 chui2 lian2 。
- xiao3 zhu4 jian1 qian2 yue1 ， zi1 you2 ding4 xi1 yuan2 。
- yu4 kua1 shan1 song3 ji4 ， an1 de2 si1 liu2 quan2 。
- que4 kong3 zun1 wu2 lu4 ， qun2 you1 cuan4 bu4 yan1 。
- shui2 lai2 zhu4 qing1 xing1 ， chui1 lie4 di2 ru2 chuan2 。

## 注释

## 译文

## 赏析
