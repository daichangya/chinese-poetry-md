---
id: zhu-yi-you-gui-zi-wu-yang-de-cheng-ke-jiu-shi-yi-bian-shu-qi-hou
title: "\U0002CA0E归自五羊得承可旧诗一编书其后"
titlePinyin: you2 gui1 zi4 wu3 yang2 de2 cheng2 ke3 jiu4 shi1 yi4 bian1 shu1 qi2 hou4
titleSlug: you-gui-zi-wu-yang-de-cheng-ke-jiu-shi-yi-bian-shu-qi-hou
author: 朱翌
authorPinyin: zhu1 yi4
authorSlug: zhu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见香山居士居洛阳，远借五寺收文章。
- 又不见巢父诗卷何所藏，留之天地同久长。
- 铸金琢石非不强，金流石泐不可防。
- 以人传人策甚良，世人顾未知其方。
- 我昔宦游凌大江，年少从君璧一双。
- 胜时一咏同一觞，颇亦自愧抢榆枋。
- 劫火不肯留青囊，日往月来心不忘。
- 大儿南归自五羊，袖中乃有万丈光。
- 伏而读之喜莫量，重到虎踞龙盘乡。
- 今年贡舶早放洋，明珠大贝光溢箱。
- 答赐不敢烦吾皇，愿得君诗归献王。

## 拼音
- jun1 bu2 jian4 xiang1 shan1 ju1 shi4 ju1 luo4 yang2 ， yuan3 jie4 wu3 si4 shou1 wen2 zhang1 。
- you4 bu2 jian4 chao2 fu4 shi1 juan4 he2 suo3 cang2 ， liu2 zhi1 tian1 di4 tong2 jiu3 chang2 。
- zhu4 jin1 zhuo2 shi2 fei1 bu4 qiang2 ， jin1 liu2 shi2 le4 bu4 ke3 fang2 。
- yi3 ren2 chuan2 ren2 ce4 shen4 liang2 ， shi4 ren2 gu4 wei4 zhi1 qi2 fang1 。
- wo3 xi1 huan4 you2 ling2 da4 jiang1 ， nian2 shao4 cong2 jun1 bi4 yi4 shuang1 。
- sheng4 shi2 yi4 yong3 tong2 yi4 shang1 ， po1 yi4 zi4 kui4 qiang3 yu2 fang1 。
- jie2 huo3 bu4 ken3 liu2 qing1 nang2 ， ri4 wang3 yue4 lai2 xin1 bu2 wang4 。
- da4 er2 nan2 gui1 zi4 wu3 yang2 ， xiu4 zhong1 nai3 you3 wan4 zhang4 guang1 。
- fu2 er2 du2 zhi1 xi3 mo4 liang2 ， zhong4 dao4 hu3 ju4 long2 pan2 xiang1 。
- jin1 nian2 gong4 bo2 zao3 fang4 yang2 ， ming2 zhu1 da4 bei4 guang1 yi4 xiang1 。
- da2 ci4 bu4 gan3 fan2 wu2 huang2 ， yuan4 de2 jun1 shi1 gui1 xian4 wang2 。

## 注释

## 译文

## 赏析
