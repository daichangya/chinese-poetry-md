---
id: zhu-yi-yuan-xiao-huai-du-cheng-jian-hu-ling-jun-min-shi-hu-lian-xi-zai-gao
title: 元宵怀都城简胡令俊民时胡连夕在告
titlePinyin: yuan2 xiao1 huai2 du1 cheng2 jian3 hu2 ling4 jun4 min2 shi2 hu2 lian2 xi1 zai4 gao4
titleSlug: yuan-xiao-huai-du-cheng-jian-hu-ling-jun-min-shi-hu-lian-xi-zai-gao
author: 朱翌
authorPinyin: zhu1 yi4
authorSlug: zhu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天豁晴光合，簷收雪汁干。
- 灯期欣在候，火令不为难。
- 方喜春风动，犹怜暮色寒。
- 仙晨今夜乐，帝所旧年观。
- 郁郁卿云密，葱葱瑞气盘。
- 五门双阙耸，三岛十洲攒。
- 风伯清黄道，钩陈卫赤鸾。
- 声流车水快，花影烛龙蟠。
- 入望云裳举，低迷杂珮珊。
- 歌翻楼上下，人与月团栾。
- 夜色清凝露，香风静泛兰。
- 陆莲摇艳质，汤鲤转惊澜。
- 故国云天外，家风楚俗完。
- 良时亦竞作，游兴颇相干。
- 诸县丰登际，元戎礼数宽。
- 辍耕来野父，沽酒办余欢。
- 少问飞凫客，遥知道室安。
- 樵青能笑语，太白酌弥漫。
- 要是弦堂宓，何妨花县潘。
- 黄庭须默课，灯录不重看。
- 羡子闭门坐，嗟予脚力殚。
- 醉归哦五字，一一待公刊。

## 拼音
- tian1 huo1 qing2 guang1 he2 ， yan2 shou1 xue3 zhi1 gan1 。
- deng1 qi1 xin1 zai4 hou4 ， huo3 ling4 bu2 wei2 nan2 。
- fang1 xi3 chun1 feng1 dong4 ， you2 lian2 mu4 se4 han2 。
- xian1 chen2 jin1 ye4 le4 ， di4 suo3 jiu4 nian2 guan1 。
- yu4 yu4 qing1 yun2 mi4 ， cong1 cong1 rui4 qi4 pan2 。
- wu3 men2 shuang1 que1 song3 ， san1 dao3 shi2 zhou1 zan3 。
- feng1 bo2 qing1 huang2 dao4 ， gou1 chen2 wei4 chi4 luan2 。
- sheng1 liu2 che1 shui3 kuai4 ， hua1 ying3 zhu2 long2 pan2 。
- ru4 wang4 yun2 shang0 ju3 ， di1 mi2 za2 pei4 shan1 。
- ge1 fan1 lou2 shang4 xia4 ， ren2 yu3 yue4 tuan2 luan2 。
- ye4 se4 qing1 ning2 lu4 ， xiang1 feng1 jing4 fan4 lan2 。
- lu4 lian2 yao2 yan4 zhi4 ， tang1 li3 zhuan3 jing1 lan2 。
- gu4 guo2 yun2 tian1 wai4 ， jia1 feng1 chu3 su2 wan2 。
- liang2 shi2 yi4 jing4 zuo4 ， you2 xing1 po1 xiang1 gan1 。
- zhu1 xian4 feng1 deng1 ji4 ， yuan2 rong2 li3 shu4 kuan1 。
- chuo4 geng1 lai2 ye3 fu4 ， gu1 jiu3 ban4 yu2 huan1 。
- shao3 wen4 fei1 fu2 ke4 ， yao2 zhi1 dao4 shi4 an1 。
- qiao2 qing1 neng2 xiao4 yu3 ， tai4 bai2 zhuo2 mi2 man4 。
- yao4 shi0 xian2 tang2 mi4 ， he2 fang2 hua1 xian4 pan1 。
- huang2 ting2 xu1 mo4 ke4 ， deng1 lu4 bu2 zhong4 kan4 。
- xian4 zi3 bi4 men2 zuo4 ， jie1 yu3 jiao3 li4 dan1 。
- zui4 gui1 o4 wu3 zi4 ， yi1 yi1 dai4 gong1 kan1 。

## 注释

## 译文

## 赏析
