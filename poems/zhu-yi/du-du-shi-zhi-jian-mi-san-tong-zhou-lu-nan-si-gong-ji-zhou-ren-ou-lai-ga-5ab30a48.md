---
id: zhu-yi-du-du-shi-zhi-jian-mi-san-tong-zhou-lu-nan-si-gong-ji-zhou-ren-ou-lai-ga-5ab30a48
title: 读杜诗至减米散同舟路难思共济舟人偶来告饥似诗谶也
titlePinyin: du2 du4 shi1 zhi4 jian3 mi3 san4 tong2 zhou1 lu4 nan2 si1 gong4 ji4 zhou1 ren2 ou3 lai2 gao4 ji1 si4 shi1 chen4 ye3
titleSlug: du-du-shi-zhi-jian-mi-san-tong-zhou-lu-nan-si-gong-ji-zhou-ren-ou-lai-ga-5ab30a48
author: 朱翌
authorPinyin: zhu1 yi4
authorSlug: zhu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老翁起布衣，诗史天下选。
- 眼中无全牛，万象转綮窽。
- 曹刘知几辈，波澜付一卷。
- 凄其忧世心，妙若医国扁。
- 惜哉无孔子，不得并坟典。
- 豹露管中班，吾犹及浅浅。
- 岁月走江淮，冷淡空盘盏。
- 诸子不见味，咀嚼必禁脔。
- 遗编过三复，奥义见百遍。
- 长言起清风，竦立侍冠冕。
- 减米散同舟，读已事在眼。
- 吾岂监河侯，不救在陈患。
- 生尘甑屡空，戛釜声不免。
- 迢迢千里程，与汝共艰崄。
- 虽无百丈牵，顾有众力挽。
- 愿学平原公，试草乞米简。
- 更问偕来人，恐有蔡明远。

## 拼音
- lao3 weng1 qi3 bu4 yi1 ， shi1 shi3 tian1 xia4 xuan3 。
- yan3 zhong1 wu2 quan2 niu2 ， wan4 xiang4 zhuan3 qing4 kuan3 。
- cao2 liu2 zhi1 ji3 bei4 ， bo1 lan2 fu4 yi2 juan4 。
- qi1 qi2 you1 shi4 xin1 ， miao4 ruo4 yi1 guo2 bian3 。
- xi1 zai1 wu2 kong3 zi3 ， bu4 de2 bing4 fen2 dian3 。
- bao4 lu4 guan3 zhong1 ban1 ， wu2 you2 ji2 qian3 qian3 。
- sui4 yue4 zou3 jiang1 huai2 ， leng3 dan4 kong1 pan2 zhan3 。
- zhu1 zi3 bu2 jian4 wei4 ， ju3 jue2 bi4 jin4 luan2 。
- yi2 bian1 guo4 san1 fu4 ， ao4 yi4 jian4 bai3 bian4 。
- chang2 yan2 qi3 qing1 feng1 ， song3 li4 shi4 guan1 mian3 。
- jian3 mi3 san4 tong2 zhou1 ， du2 yi3 shi4 zai4 yan3 。
- wu2 qi3 jian1 he2 hou2 ， bu2 jiu4 zai4 chen2 huan4 。
- sheng1 chen2 zeng4 lü3 kong1 ， jia2 fu3 sheng1 bu4 mian3 。
- tiao2 tiao2 qian1 li3 cheng2 ， yu3 ru3 gong4 jian1 xian3 。
- sui1 wu2 bai3 zhang4 qian1 ， gu4 you3 zhong4 li4 wan3 。
- yuan4 xue2 ping2 yuan2 gong1 ， shi4 cao3 qi3 mi3 jian3 。
- geng4 wen4 xie2 lai2 ren2 ， kong3 you3 cai4 ming2 yuan3 。

## 注释

## 译文

## 赏析
