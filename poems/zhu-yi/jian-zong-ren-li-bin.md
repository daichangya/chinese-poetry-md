---
id: zhu-yi-jian-zong-ren-li-bin
title: 简宗人利宾
titlePinyin: jian3 zong1 ren2 li4 bin1
titleSlug: jian-zong-ren-li-bin
author: 朱翌
authorPinyin: zhu1 yi4
authorSlug: zhu-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔时桐乡汉九卿，家在淮南天一柱。
- 石麒麟冷一千年，子孙不敢去坟墓。
- 我之曾高主宗盟，昭穆亦与公家叙。
- 不容妄继酂侯萧，何尝敢掘城南杜。
- 深山大泽堑劫灰，甲第名园走狐兔。
- 飘零直见似人喜，何况乃与吾宗遇。
- 为善本求乡里称，浩叹正坐儒冠误。
- 出参留守入坐曹，抑亦为此微禄故。
- 灊山山高灊水深，眼前谁作藩篱护。
- 心随大信小信潮，梦遶长亭短亭路。
- 生涯旧欠钱一囊，归装或有经五库。
- 今子新从彭泽来，归去来兮几时去。
- 一杯且遣客枕安，百尺竿头同进步。

## 拼音
- xi1 shi2 tong2 xiang1 han4 jiu3 qing1 ， jia1 zai4 huai2 nan2 tian1 yi2 zhu4 。
- shi2 qi2 lin2 leng3 yi4 qian1 nian2 ， zi3 sun1 bu4 gan3 qu4 fen2 mu4 。
- wo3 zhi1 ceng2 gao1 zhu3 zong1 meng2 ， zhao1 mu4 yi4 yu3 gong1 jia0 xu4 。
- bu4 rong2 wang4 ji4 zan4 hou2 xiao1 ， he2 chang2 gan3 jue2 cheng2 nan2 du4 。
- shen1 shan1 da4 ze2 qian4 jie2 hui1 ， jia3 di4 ming2 yuan2 zou3 hu2 tu4 。
- piao1 ling2 zhi2 jian4 si4 ren2 xi3 ， he2 kuang4 nai3 yu3 wu2 zong1 yu4 。
- wei4 shan4 ben3 qiu2 xiang1 li3 cheng1 ， hao4 tan4 zheng4 zuo4 ru2 guan1 wu4 。
- chu1 can1 liu2 shou3 ru4 zuo4 cao2 ， yi4 yi4 wei4 ci3 wei1 lu4 gu4 。
- qian2 shan1 shan1 gao1 qian2 shui3 shen1 ， yan3 qian2 shui2 zuo4 fan1 li2 hu4 。
- xin1 sui2 da4 xin4 xiao3 xin4 chao2 ， meng4 rao4 chang2 ting2 duan3 ting2 lu4 。
- sheng1 ya2 jiu4 qian4 qian2 yi4 nang2 ， gui1 zhuang1 huo4 you3 jing1 wu3 ku4 。
- jin1 zi3 xin1 cong2 peng2 ze2 lai2 ， gui1 qu4 lai2 xi1 ji3 shi2 qu4 。
- yi4 bei1 qie3 qian3 ke4 zhen3 an1 ， bai3 chi3 gan1 tou2 tong2 jin4 bu4 。

## 注释

## 译文

## 赏析
