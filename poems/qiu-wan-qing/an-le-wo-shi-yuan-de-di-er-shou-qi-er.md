---
id: qiu-wan-qing-an-le-wo-shi-yuan-de-di-er-shou-qi-er
title: 安乐窝示元德弟二首  其二
titlePinyin: an1 le4 wo1 shi4 yuan2 de2 di4 er4 shou3     qi2 er4
titleSlug: an-le-wo-shi-yuan-de-di-er-shou-qi-er
author: 裘万顷
authorPinyin: qiu2 wan4 qing3
authorSlug: qiu-wan-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清泉出石窦，白云卧山窝。
- 淋淫乍开霁，原野欢声多。
- 吾庐近西峰，其下林婆娑。
- 解衣坐磐石，持竿钓清波。
- 主人忘机心，鸥鸟亦无他。
- 东鲁与南郭，泰山等峩峩。
- 周子何人哉，自许不啻过。
- 一朝离草堂，山英遂横戈。
- 折辕不得还，如此俗驾何。
- 仰视前修翁，铅刀比太阿。
- 予弟山林人，心平气自和。
- 懽然乐箪瓢，笑彼荤膻罗。
- 好书不厌观，佳句时一哦。
- 烦赓紫芝曲，为我醉时歌。

## 拼音
- qing1 quan2 chu1 shi2 dou4 ， bai2 yun2 wo4 shan1 wo1 。
- lin2 yin2 zha4 kai1 ji4 ， yuan2 ye3 huan1 sheng1 duo1 。
- wu2 lu2 jin4 xi1 feng1 ， qi2 xia4 lin2 po2 suo1 。
- jie3 yi1 zuo4 pan2 shi2 ， chi2 gan1 diao4 qing1 bo1 。
- zhu3 ren2 wang4 ji1 xin1 ， ou1 niao3 yi4 wu2 ta1 。
- dong1 lu3 yu3 nan2 guo1 ， tai4 shan1 deng3 e2 e2 。
- zhou1 zi3 he2 ren2 zai1 ， zi4 xu3 bu2 chi4 guo4 。
- yi4 chao2 li2 cao3 tang2 ， shan1 ying1 sui4 heng2 ge1 。
- zhe2 yuan2 bu4 de2 hai2 ， ru2 ci3 su2 jia4 he2 。
- yang3 shi4 qian2 xiu1 weng1 ， qian1 dao1 bi3 tai4 a1 。
- yu3 di4 shan1 lin2 ren2 ， xin1 ping2 qi4 zi4 he2 。
- huan1 ran2 le4 dan1 piao2 ， xiao4 bi3 hun1 shan1 luo2 。
- hao3 shu1 bu2 yan4 guan1 ， jia1 ju4 shi2 yi2 o4 。
- fan2 geng1 zi3 zhi1 qu3 ， wei4 wo3 zui4 shi2 ge1 。

## 注释

## 译文

## 赏析
