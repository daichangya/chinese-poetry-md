---
id: sun-wang-ji-lu-zi-xu
title: 自序
titlePinyin: zi4 xu4
titleSlug: zi-xu
author: 孙望辑录
authorPinyin: sun1 wang4 ji2 lu4
authorSlug: sun-wang-ji-lu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 李唐以文学第士，尤重声律，硕儒俊彦，罔不规斯道，三百年间，诗人千计，腾声飞实，郁郁彬彬，故论诗者必称李唐焉。
- 自昔唐人选集，有殷璠（《河岳英灵集》，丹阳进士殷璠撰，分上中下三卷，凡二十四家诗。
- ）元结（《箧中集》，元结次山编，一卷，凡七人，诗二十四首。
- ）高正臣（《高氏三宴诗集》三卷，所载皆因人会宴之诗，以一会为一卷，与宴者凡二十一人。
- ）芮挺章（《国秀集》三卷，芮挺章编，凡九十人，诗二百二十篇。
- 实八十五人，诗二百十一首。
- ）令狐楚（《御览诗》一卷，一名《唐歌诗》，一名《选进集》，一名《元和御览》，凡三十家，诗二百八十九首。
- ）高仲武（《中兴间气集》二卷，高仲武编，凡二十六人，诗一百四十首。
- 实存一百二十二首。
- ）姚合（《极玄集》，姚合编，凡二十一家，诗百首。
- 实存九十九首。
- ）诸家，顾拘于朋从，或偏一体，或囿一方。
- 而张为《主客》（《主客图》一卷，张为撰，凡八十四家诗。
- ）之作，乃更离章摘句，一诗之不获悉闚，罔论详该。
- 宋明稍事搜辑，《英华》《类苑》，（《文苑英华》一千卷，宋太平兴国七年，李昉、扈蒙、徐铉、宋白等奉敕编。
- 《唐诗类苑》二百卷，明张之象纂。
- ）篇什粗备，然而期分类从，终不见一代一家体要；其散逸秘本，放失集外者，且未能广事搜求，脱漏泰半，后世惜之。
- 逮有清康熙盛朝，朝野右文，裒辑之风特著；翰林院群彦，奉命启芸阁之珍藏，殚精校讐，年余而成《全唐诗》九百卷，（康熙四十四年三月十九日始，四十五年十月初一日书成。
- ）都诗四万八千九百首。
- 自唐开国以迄五代，凡有所作，靡不苛索专集，旁稽野史，虽只句莫遗，而后百世巨观，斯克厥成，其有功艺文，不谓大且备乎！然其轶在桑岛，湮于金石，又有非当时诸公所能及者。
- 天明中，（天明，日本光格天皇年号，共八年，当清乾隆四十六年至五十三年。
- ）日人上毛河世宁，（即市河宽斋，字子静，号半江，上毛野国人。
- ）曾罗彼邦旧籍，参采《千载佳句》、《文镜秘府》诸书，撰《全唐诗逸》三卷，（《全唐诗逸》三卷，凡百二十余家诗，前有淡海竺常序。
- ）虽断篇零章，不无搜玉之功，鲍清溪既刊入《知不足斋丛书》矣。
- 余每展斯帙，深慨彼邦人士治学之勤，乃欲本河氏所作，网罗中土遗佚。
- 匝月之内，先成《全唐诗作者通检》一卷，然后披览群书，逮于金石，竭期年之力，得诗如干首，分为如干卷，名曰《全唐诗补逸》；扬万世之英灵，彰一朝之翰藻，斯亦差堪自慰者矣。
- 至诠次体例，多承旧制；惟诗前小传之余，略加案语，诗中原注而外，间益校文。
- 其若有官衔可稽、岁月可循者，并前贤题跋、诸家考据之属，胥附篇末，庶几读者得资参证焉。
- 丙子（一九三六）季冬，常熟孙望识。
- 。

## 拼音
- li3 tang2 yi3 wen2 xue2 di4 shi4 ， you2 zhong4 sheng1 lü4 ， shuo4 ru2 jun4 yan4 ， wang3 bu4 gui1 si1 dao4 ， san1 bai3 nian2 jian1 ， shi1 ren2 qian1 ji4 ， teng2 sheng1 fei1 shi2 ， yu4 yu4 bin1 bin1 ， gu4 lun4 shi1 zhe3 bi4 cheng1 li3 tang2 yan1 。
- zi4 xi1 tang2 ren2 xuan3 ji2 ， you3 yin1 fan2 （ 《 he2 yue4 ying1 ling2 ji2 》 ， dan1 yang2 jin4 shi4 yin1 fan2 zhuan4 ， fen1 shang4 zhong1 xia4 san1 juan4 ， fan2 er4 shi2 si4 jia1 shi1 。
- ） yuan2 jie2 （ 《 qie4 zhong1 ji2 》 ， yuan2 jie2 ci4 shan1 bian1 ， yi2 juan4 ， fan2 qi1 ren2 ， shi1 er4 shi2 si4 shou3 。
- ） gao1 zheng4 chen2 （ 《 gao1 shi4 san1 yan4 shi1 ji2 》 san1 juan4 ， suo3 zai3 jie1 yin1 ren2 hui4 yan4 zhi1 shi1 ， yi3 yi2 hui4 wei4 yi2 juan4 ， yu3 yan4 zhe3 fan2 er4 shi2 yi1 ren2 。
- ） rui4 ting3 zhang1 （ 《 guo2 xiu4 ji2 》 san1 juan4 ， rui4 ting3 zhang1 bian1 ， fan2 jiu3 shi2 ren2 ， shi1 er4 bai3 er4 shi2 pian1 。
- shi2 ba1 shi2 wu3 ren2 ， shi1 er4 bai3 shi2 yi1 shou3 。
- ） ling2 hu2 chu3 （ 《 yu4 lan3 shi1 》 yi2 juan4 ， yi4 ming2 《 tang2 ge1 shi1 》 ， yi4 ming2 《 xuan3 jin4 ji2 》 ， yi4 ming2 《 yuan2 he2 yu4 lan3 》 ， fan2 san1 shi2 jia1 ， shi1 er4 bai3 ba1 shi2 jiu3 shou3 。
- ） gao1 zhong4 wu3 （ 《 zhong1 xing1 jian1 qi4 ji2 》 er4 juan4 ， gao1 zhong4 wu3 bian1 ， fan2 er4 shi2 liu4 ren2 ， shi1 yi4 bai3 si4 shi2 shou3 。
- shi2 cun2 yi4 bai3 er4 shi2 er4 shou3 。
- ） yao2 he2 （ 《 ji2 xuan2 ji2 》 ， yao2 he2 bian1 ， fan2 er4 shi2 yi1 jia1 ， shi1 bai3 shou3 。
- shi2 cun2 jiu3 shi2 jiu3 shou3 。
- ） zhu1 jia1 ， gu4 ju1 yu2 peng2 cong2 ， huo4 pian1 yi4 ti3 ， huo4 you4 yi4 fang1 。
- er2 zhang1 wei4 《 zhu3 ke4 》 （ 《 zhu3 ke4 tu2 》 yi2 juan4 ， zhang1 wei4 zhuan4 ， fan2 ba1 shi2 si4 jia1 shi1 。
- ） zhi1 zuo4 ， nai3 geng4 li2 zhang1 zhai1 ju4 ， yi4 shi1 zhi1 bu2 huo4 xi1 kui1 ， wang3 lun4 xiang2 gai1 。
- song4 ming2 shao1 shi4 sou1 ji2 ， 《 ying1 hua2 》 《 lei4 yuan4 》 ， （ 《 wen2 yuan4 ying1 hua2 》 yi4 qian1 juan4 ， song4 tai4 ping2 xing1 guo2 qi1 nian2 ， li3 fang3 、 hu4 meng2 、 xu2 xuan4 、 song4 bai2 deng3 feng4 chi4 bian1 。
- 《 tang2 shi1 lei4 yuan4 》 er4 bai3 juan4 ， ming2 zhang1 zhi1 xiang4 zuan3 。
- ） pian1 shen2 cu1 bei4 ， ran2 er2 qi1 fen1 lei4 cong2 ， zhong1 bu2 jian4 yi2 dai4 yi4 jia1 ti3 yao4 ； qi2 san4 yi4 mi4 ben3 ， fang4 shi1 ji2 wai4 zhe3 ， qie3 wei4 neng2 guang3 shi4 sou1 qiu2 ， tuo1 lou4 tai4 ban4 ， hou4 shi4 xi1 zhi1 。
- dai3 you3 qing1 kang1 xi1 sheng4 chao2 ， chao2 ye3 you4 wen2 ， pou2 ji2 zhi1 feng1 te4 zhu4 ； han4 lin2 yuan4 qun2 yan4 ， feng4 ming4 qi3 yun2 ge2 zhi1 zhen1 cang2 ， dan1 jing1 xiao4 chou2 ， nian2 yu2 er2 cheng2 《 quan2 tang2 shi1 》 jiu3 bai3 juan4 ， （ kang1 xi1 si4 shi2 si4 nian2 san1 yue4 shi2 jiu3 ri4 shi3 ， si4 shi2 wu3 nian2 shi2 yue4 chu1 yi1 ri4 shu1 cheng2 。
- ） dou1 shi1 si4 wan4 ba1 qian1 jiu3 bai3 shou3 。
- zi4 tang2 kai1 guo2 yi3 qi4 wu3 dai4 ， fan2 you3 suo3 zuo4 ， mi2 bu4 ke1 suo3 zhuan1 ji2 ， pang2 ji1 ye3 shi3 ， sui1 zhi1 ju4 mo4 yi2 ， er2 hou4 bai3 shi4 ju4 guan1 ， si1 ke4 jue2 cheng2 ， qi2 you3 gong1 yi4 wen2 ， bu2 wei4 da4 qie3 bei4 hu1 ！ ran2 qi2 yi4 zai4 sang1 dao3 ， yan1 yu2 jin1 shi2 ， you4 you3 fei1 dang1 shi2 zhu1 gong1 suo3 neng2 ji2 zhe3 。
- tian1 ming2 zhong1 ， （ tian1 ming2 ， ri4 ben3 guang1 ge2 tian1 huang2 nian2 hao4 ， gong4 ba1 nian2 ， dang1 qing1 qian2 long2 si4 shi2 liu4 nian2 zhi4 wu3 shi2 san1 nian2 。
- ） ri4 ren2 shang4 mao2 he2 shi4 ning2 ， （ ji2 shi4 he2 kuan1 zhai1 ， zi4 zi3 jing4 ， hao4 ban4 jiang1 ， shang4 mao2 ye3 guo2 ren2 。
- ） ceng2 luo2 bi3 bang1 jiu4 ji2 ， can1 cai3 《 qian1 zai3 jia1 ju4 》 、 《 wen2 jing4 mi4 fu3 》 zhu1 shu1 ， zhuan4 《 quan2 tang2 shi1 yi4 》 san1 juan4 ， （ 《 quan2 tang2 shi1 yi4 》 san1 juan4 ， fan2 bai3 er4 shi2 yu2 jia1 shi1 ， qian2 you3 dan4 hai3 zhu2 chang2 xu4 。
- ） sui1 duan4 pian1 ling2 zhang1 ， bu4 wu2 sou1 yu4 zhi1 gong1 ， bao4 qing1 xi1 ji4 kan1 ru4 《 zhi1 bu4 zu2 zhai1 cong2 shu1 》 yi3 。
- yu2 mei3 zhan3 si1 zhi4 ， shen1 kai3 bi3 bang1 ren2 shi4 zhi4 xue2 zhi1 qin2 ， nai3 yu4 ben3 he2 shi4 suo3 zuo4 ， wang3 luo2 zhong1 tu3 yi2 yi4 。
- za1 yue4 zhi1 nei4 ， xian1 cheng2 《 quan2 tang2 shi1 zuo4 zhe3 tong1 jian3 》 yi2 juan4 ， ran2 hou4 pi1 lan3 qun2 shu1 ， dai3 yu2 jin1 shi2 ， jie2 qi1 nian2 zhi1 li4 ， de2 shi1 ru2 gan1 shou3 ， fen1 wei2 ru2 gan1 juan4 ， ming2 yue1 《 quan2 tang2 shi1 bu3 yi4 》 ； yang2 wan4 shi4 zhi1 ying1 ling2 ， zhang1 yi4 chao2 zhi1 han4 zao3 ， si1 yi4 cha4 kan1 zi4 wei4 zhe3 yi3 。
- zhi4 quan2 ci4 ti3 li4 ， duo1 cheng2 jiu4 zhi4 ； wei2 shi1 qian2 xiao3 zhuan4 zhi1 yu2 ， lüe4 jia1 an4 yu3 ， shi1 zhong1 yuan2 zhu4 er2 wai4 ， jian1 yi4 xiao4 wen2 。
- qi2 ruo4 you3 guan1 xian2 ke3 ji1 、 sui4 yue4 ke3 xun2 zhe3 ， bing4 qian2 xian2 ti2 ba2 、 zhu1 jia1 kao3 ju4 zhi1 shu3 ， xu1 fu4 pian1 mo4 ， shu4 ji1 du2 zhe3 de2 zi1 can1 zheng4 yan1 。
- bing3 zi3 （ yi1 jiu3 san1 liu4 ） ji4 dong1 ， chang2 shu2 sun1 wang4 shi2 。
- 。

## 注释

## 译文

## 赏析
