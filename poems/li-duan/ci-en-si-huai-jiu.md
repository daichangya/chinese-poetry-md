---
id: li-duan-ci-en-si-huai-jiu
title: 慈恩寺怀旧
titlePinyin: ci2 en1 si4 huai2 jiu4
titleSlug: ci-en-si-huai-jiu
author: 李端
authorPinyin: li3 duan1
authorSlug: li-duan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 去者不可忆，旧游相见时。凌霄徒更发，非是看花期。
- 倚玉交文友，登龙年月久。东阁许联床，西郊亦携手。
- 彼苍何暧昧，薄劣翻居后。重入远师溪，谁尝陶令酒。
- 伊昔会禅宫，容辉在眼中。篮舆来问道，玉柄解谈空。
- 孔席亡颜子，僧堂失谢公。遗文一书壁，新竹再移丛。
- 始聚终成散，朝欢暮不同。春霞方照日，夜烛忽迎风。
- 蚁斗声犹在，鸮灾道已穷。问天应默默，归宅太匆匆。
- 凄其履还路，莽苍云林暮。九陌似无人，五陵空有雾。
- 缅怀山阳笛，永恨平原赋。错莫过门栏，分明识行路。
- 上智本全真，郤公况重臣。唯应抚灵运，暂是忆嘉宾。
- 存信松犹小，缄哀草尚新。鲤庭埋玉树，那忍见门人。

## 拼音
- qu4 zhe3 bu4 ke3 yi4 ， jiu4 you2 xiang1 jian4 shi2 。 ling2 xiao1 tu2 geng4 fa1 ， fei1 shi4 kan4 hua1 qi1 。
- yi3 yu4 jiao1 wen2 you3 ， deng1 long2 nian2 yue4 jiu3 。 dong1 ge2 xu3 lian2 chuang2 ， xi1 jiao1 yi4 xie2 shou3 。
- bi3 cang1 he2 ai4 mei4 ， bao2 lie4 fan1 ju1 hou4 。 zhong4 ru4 yuan3 shi1 xi1 ， shui2 chang2 tao2 ling4 jiu3 。
- yi1 xi1 hui4 chan2 gong1 ， rong2 hui1 zai4 yan3 zhong1 。 lan2 yu2 lai2 wen4 dao4 ， yu4 bing3 jie3 tan2 kong1 。
- kong3 xi2 wang2 yan2 zi3 ， seng1 tang2 shi1 xie4 gong1 。 yi2 wen2 yi4 shu1 bi4 ， xin1 zhu2 zai4 yi2 cong2 。
- shi3 ju4 zhong1 cheng2 san4 ， chao2 huan1 mu4 bu4 tong2 。 chun1 xia2 fang1 zhao4 ri4 ， ye4 zhu2 hu1 ying2 feng1 。
- yi3 dou4 sheng1 you2 zai4 ， xiao1 zai1 dao4 yi3 qiong2 。 wen4 tian1 ying4 mo4 mo4 ， gui1 zhai2 tai4 cong1 cong1 。
- qi1 qi2 lü3 hai2 lu4 ， mang3 cang1 yun2 lin2 mu4 。 jiu3 mo4 si4 wu2 ren2 ， wu3 ling2 kong1 you3 wu4 。
- mian3 huai2 shan1 yang2 di2 ， yong3 hen4 ping2 yuan2 fu4 。 cuo4 mo4 guo4 men2 lan2 ， fen1 ming2 shi2 xing2 lu4 。
- shang4 zhi4 ben3 quan2 zhen1 ， xi4 gong1 kuang4 zhong4 chen2 。 wei2 ying4 fu3 ling2 yun4 ， zan4 shi4 yi4 jia1 bin1 。
- cun2 xin4 song1 you2 xiao3 ， jian1 ai1 cao3 shang4 xin1 。 li3 ting2 mai2 yu4 shu4 ， na4 ren3 jian4 men2 ren2 。

## 注释

## 译文

## 赏析
