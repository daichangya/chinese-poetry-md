---
id: li-duan-wan-chun-guo-xia-hou-xiao-shu-zhi-qi-chen-zui-xi-zeng
title: 晚春过夏侯校书值其沉醉戏赠
titlePinyin: wan3 chun1 guo4 xia4 hou2 xiao4 shu1 zhi2 qi2 chen2 zui4 xi4 zeng4
titleSlug: wan-chun-guo-xia-hou-xiao-shu-zhi-qi-chen-zui-xi-zeng
author: 李端
authorPinyin: li3 duan1
authorSlug: li-duan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 欹冠枕如意，独寝落花前。姚馥清时醉，边韶白日眠。
- 曝裈还当屋，张幕便成天。谒客唯题凤，偷儿欲觇毡。
- 失杯犹离席，坠履反登筵。本是墙东隐，今为瓮下仙。
- 卧龙髯乍磔，栖蝶腹何便。阮籍供琴韵，陶潜余秫田。
- 人逢毂阳望，春似永和年。顾我非工饮，期君行见怜。
- 尝知渴羌好，亦觉醉胡贤。炙熟樽方竭，车回辖且全。
- 噀风仍作雨，洒地即成泉。自鄙新丰过，迟回惜十年。

## 拼音
- qi1 guan1 zhen3 ru2 yi4 ， du2 qin3 luo4 hua1 qian2 。 yao2 fu4 qing1 shi2 zui4 ， bian1 shao2 bai2 ri4 mian2 。
- pu4 kun1 hai2 dang1 wu1 ， zhang1 mu4 bian4 cheng2 tian1 。 ye4 ke4 wei2 ti2 feng4 ， tou1 er2 yu4 chan1 zhan1 。
- shi1 bei1 you2 li2 xi2 ， zhui4 lü3 fan3 deng1 yan2 。 ben3 shi4 qiang2 dong1 yin3 ， jin1 wei4 weng4 xia4 xian1 。
- wo4 long2 ran2 zha4 zhe2 ， qi1 die2 fu4 he2 bian4 。 ruan3 ji2 gong4 qin2 yun4 ， tao2 qian2 yu2 shu2 tian2 。
- ren2 feng2 gu1 yang2 wang4 ， chun1 si4 yong3 he2 nian2 。 gu4 wo3 fei1 gong1 yin3 ， qi1 jun1 xing2 jian4 lian2 。
- chang2 zhi1 ke3 qiang1 hao3 ， yi4 jue2 zui4 hu2 xian2 。 zhi4 shu2 zun1 fang1 jie2 ， che1 hui2 xia2 qie3 quan2 。
- xun4 feng1 reng2 zuo4 yu3 ， sa3 di4 ji2 cheng2 quan2 。 zi4 bi3 xin1 feng1 guo4 ， chi2 hui2 xi1 shi2 nian2 。

## 注释

## 译文

## 赏析
