---
id: li-duan-chang-an-gan-shi-cheng-lu-lun
title: 长安感事呈卢纶
titlePinyin: chang2 an1 gan3 shi4 cheng2 lu2 lun2
titleSlug: chang-an-gan-shi-cheng-lu-lun
author: 李端
authorPinyin: li3 duan1
authorSlug: li-duan
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 十五事文翰，大儿轻孔融。长裾游邸第，笑傲五侯中。
- 谏猎一朝寝，论边素未工。蹉跎潘鬓至，蹭蹬阮途穷。
- 贷布怜宁与，无金命未通。王陵固似戆，郭最遂非雄。
- 敛板辞群彦，回车访老农。咏诗怀洛下，送客忆山东。
- 沈病魂神浊，清斋思虑空。羸将卫玠比，冷共邺侯同。
- 草舍才遮雨，荆窗不碍风。梨教通子守，酒是远师供。
- 扪虱欣时泰，迎猫达岁丰。原门唯有席，井饮但加葱。
- 少壮矜齐德，高年觉宋聋。寓书先论懒，读易反求蒙。
- 昔慕能鸣雁，今怜半死桐。秉心犹似矢，搔首忽如蓬。
- 赤叶翻藤架，黄花盖菊丛。聊将呈匠伯，今已学愚公。

## 拼音
- shi2 wu3 shi4 wen2 han4 ， da4 er2 qing1 kong3 rong2 。 chang2 ju1 you2 di3 di4 ， xiao4 ao4 wu3 hou2 zhong1 。
- jian4 lie4 yi4 chao2 qin3 ， lun4 bian1 su4 wei4 gong1 。 cuo1 tuo2 pan1 bin4 zhi4 ， ceng4 deng1 ruan3 tu2 qiong2 。
- dai4 bu4 lian2 ning2 yu3 ， wu2 jin1 ming4 wei4 tong1 。 wang2 ling2 gu4 si4 gang4 ， guo1 zui4 sui4 fei1 xiong2 。
- lian3 ban3 ci2 qun2 yan4 ， hui2 che1 fang3 lao3 nong2 。 yong3 shi1 huai2 luo4 xia4 ， song4 ke4 yi4 shan1 dong1 。
- shen3 bing4 hun2 shen2 zhuo2 ， qing1 zhai1 si1 lü4 kong1 。 lei2 jiang1 wei4 jie4 bi3 ， leng3 gong4 ye4 hou2 tong2 。
- cao3 she4 cai2 zhe1 yu3 ， jing1 chuang1 bu2 ai4 feng1 。 li2 jiao4 tong1 zi3 shou3 ， jiu3 shi4 yuan3 shi1 gong4 。
- men2 shi1 xin1 shi2 tai4 ， ying2 mao1 da2 sui4 feng1 。 yuan2 men2 wei2 you3 xi2 ， jing3 yin3 dan4 jia1 cong1 。
- shao4 zhuang4 jin1 qi2 de2 ， gao1 nian2 jue2 song4 long2 。 yu4 shu1 xian1 lun4 lan3 ， du2 yi4 fan3 qiu2 meng2 。
- xi1 mu4 neng2 ming2 yan4 ， jin1 lian2 ban4 si3 tong2 。 bing3 xin1 you2 si4 shi3 ， sao1 shou3 hu1 ru2 peng2 。
- chi4 ye4 fan1 teng2 jia4 ， huang2 hua1 gai4 ju2 cong2 。 liao2 jiang1 cheng2 jiang4 bo2 ， jin1 yi3 xue2 yu2 gong1 。

## 注释

## 译文

## 赏析
