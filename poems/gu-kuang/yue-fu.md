---
id: gu-kuang-yue-fu
title: 乐府
titlePinyin: yue4 fu3
titleSlug: yue-fu
author: 顾况
authorPinyin: gu4 kuang4
authorSlug: gu-kuang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 暖谷春光至，宸游近甸荣。
- 云随天仗转，风入御帘轻。
- 翠盖浮佳气，朱楼倚太清。
- 朝臣冠剑退，宫女管弦迎。
- 细草承雕辇，繁花入幔城。
- 文房开圣藻，武卫宿天营。
- 玉醴随觞至，铜壶逐漏行。
- 五星含土德，万姓彻中声。
- 亲祀先崇典，躬推示劝耕。
- 国风新正乐，农器近消兵。
- 道德关河固，刑章日月明。
- 野人同鸟兽，率舞感升平。

## 拼音
- nuan3 gu3 chun1 guang1 zhi4 ， chen2 you2 jin4 dian4 rong2 。
- yun2 sui2 tian1 zhang4 zhuan3 ， feng1 ru4 yu4 lian2 qing1 。
- cui4 gai4 fu2 jia1 qi4 ， zhu1 lou2 yi3 tai4 qing1 。
- chao2 chen2 guan1 jian4 tui4 ， gong1 nü3 guan3 xian2 ying2 。
- xi4 cao3 cheng2 diao1 nian3 ， fan2 hua1 ru4 man4 cheng2 。
- wen2 fang2 kai1 sheng4 zao3 ， wu3 wei4 su4 tian1 ying2 。
- yu4 li3 sui2 shang1 zhi4 ， tong2 hu2 zhu2 lou4 xing2 。
- wu3 xing1 han2 tu3 de2 ， wan4 xing4 che4 zhong1 sheng1 。
- qin1 si4 xian1 chong2 dian3 ， gong1 tui1 shi4 quan4 geng1 。
- guo2 feng1 xin1 zheng4 le4 ， nong2 qi4 jin4 xiao1 bing1 。
- dao4 de2 guan1 he2 gu4 ， xing2 zhang1 ri4 yue4 ming2 。
- ye3 ren2 tong2 niao3 shou4 ， lü4 wu3 gan3 sheng1 ping2 。

## 注释

## 译文

## 赏析
