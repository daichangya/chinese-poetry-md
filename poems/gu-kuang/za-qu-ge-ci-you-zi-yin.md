---
id: gu-kuang-za-qu-ge-ci-you-zi-yin
title: 杂曲歌辞：游子吟
titlePinyin: za2 qu3 ge1 ci2 ： you2 zi3 yin2
titleSlug: za-qu-ge-ci-you-zi-yin
author: 顾况
authorPinyin: gu4 kuang4
authorSlug: gu-kuang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 故枥思疲马，故巢思迷禽。浮云蔽我乡，踯躅游子吟。
- 游子悲久滞，浮云郁东岑。客堂无丝桐，落叶如秋霖。
- 艰哉远游子，所以悲滞淫。一为浮云词，愤塞谁能禁。
- 驰晖百年内，惟愿展所钦。胡为不归欤，坐使年病侵。
- 未老霜绕鬓，非狂火烧心。太行何艰哉，北斗不可斟。
- 夜晴星河出，耿耿辰与参。佳人夐青天，尺素重于金。
- 泬寥群动异，眇默诸境森。苔衣上闲阶，蜻蛚催寒砧。
- 立身计几误，道险无容针。三年不还家，万里遗锦衾。
- 梦魂无重阻，离忧因古今。胡为不归欤，孤负丘中琴。
- 腰下是何物，牵缠旷登寻。朝与名山期，夕宿楚水阴。
- 楚水殊演漾，名山杳岖嵚。客从洞庭来，婉娈潇湘深。
- 橘柚在南国，鸿雁遗秋音。下有碧草洲，上有青橘林。
- 引烛窥洞穴，凌波睥天琛。蒲荷影参差，凫鹤雏淋涔。
- 浩歌惜芳杜，散发轻华簪。胡为不归欤，泪下沾衣襟。
- 鸢飞戾霄汉，蝼蚁制鳝鲟。赫赫大圣朝，日月光照临。
- 圣主虽启迪，奇人分堙沉。层城发云韶，玉府锵球琳。
- 鹿鸣志丰草，况复虞人箴。

## 拼音
- gu4 li4 si1 pi2 ma3 ， gu4 chao2 si1 mi2 qin2 。 fu2 yun2 bi4 wo3 xiang1 ， zhi2 zhu2 you2 zi3 yin2 。
- you2 zi3 bei1 jiu3 zhi4 ， fu2 yun2 yu4 dong1 cen2 。 ke4 tang2 wu2 si1 tong2 ， luo4 ye4 ru2 qiu1 lin2 。
- jian1 zai1 yuan3 you2 zi3 ， suo3 yi3 bei1 zhi4 yin2 。 yi2 wei4 fu2 yun2 ci2 ， fen4 sai1 shui2 neng2 jin4 。
- chi2 hui1 bai3 nian2 nei4 ， wei2 yuan4 zhan3 suo3 qin1 。 hu2 wei4 bu4 gui1 yu2 ， zuo4 shi3 nian2 bing4 qin1 。
- wei4 lao3 shuang1 rao4 bin4 ， fei1 kuang2 huo3 shao1 xin1 。 tai4 hang2 he2 jian1 zai1 ， bei3 dou4 bu4 ke3 zhen1 。
- ye4 qing2 xing1 he2 chu1 ， geng3 geng3 chen2 yu3 can1 。 jia1 ren2 xuan4 qing1 tian1 ， chi3 su4 zhong4 yu2 jin1 。
- jue2 liao2 qun2 dong4 yi4 ， miao3 mo4 zhu1 jing4 sen1 。 tai2 yi1 shang4 xian2 jie1 ， qing1 lie4 cui1 han2 zhen1 。
- li4 shen1 ji4 ji3 wu4 ， dao4 xian3 wu2 rong2 zhen1 。 san1 nian2 bu4 hai2 jia1 ， wan4 li3 yi2 jin3 qin1 。
- meng4 hun2 wu2 zhong4 zu3 ， li2 you1 yin1 gu3 jin1 。 hu2 wei4 bu4 gui1 yu2 ， gu1 fu4 qiu1 zhong1 qin2 。
- yao1 xia4 shi4 he2 wu4 ， qian1 chan2 kuang4 deng1 xun2 。 chao2 yu3 ming2 shan1 qi1 ， xi1 su4 chu3 shui3 yin1 。
- chu3 shui3 shu1 yan3 yang4 ， ming2 shan1 yao3 qu1 qin1 。 ke4 cong2 dong4 ting2 lai2 ， wan3 luan2 xiao1 xiang1 shen1 。
- ju2 you4 zai4 nan2 guo2 ， hong2 yan4 yi2 qiu1 yin1 。 xia4 you3 bi4 cao3 zhou1 ， shang4 you3 qing1 ju2 lin2 。
- yin3 zhu2 kui1 dong4 xue2 ， ling2 bo1 pi4 tian1 chen1 。 pu2 he2 ying3 cen1 ci1 ， fu2 he4 chu2 lin2 cen2 。
- hao4 ge1 xi1 fang1 du4 ， san4 fa1 qing1 hua2 zan1 。 hu2 wei4 bu4 gui1 yu2 ， lei4 xia4 zhan1 yi1 jin1 。
- yuan1 fei1 li4 xiao1 han4 ， lou2 yi3 zhi4 shan4 xun2 。 he4 he4 da4 sheng4 chao2 ， ri4 yue4 guang1 zhao4 lin2 。
- sheng4 zhu3 sui1 qi3 di2 ， qi2 ren2 fen1 yin1 chen2 。 ceng2 cheng2 fa1 yun2 shao2 ， yu4 fu3 qiang1 qiu2 lin2 。
- lu4 ming2 zhi4 feng1 cao3 ， kuang4 fu4 yu2 ren2 zhen1 。

## 注释

## 译文

## 赏析
