---
id: bu-xiang-gu-zong-jian-liu-zhen-zu-hou-shi-ti-mu-yue-cong-jia-you-you-li-yi-zuo-li-dbaedb4d
title: 顾总见刘桢卒后诗题目曰从驾游幽丽（一作「厉」）宫却忆平生西园文会因寄修文府正郎蔡伯喈（题拟）
titlePinyin: gu4 zong3 jian4 liu2 zhen1 zu2 hou4 shi1 ti2 mu4 yue1 cong2 jia4 you2 you1 li4 （ yi2 zuo4 「 li4 」 ） gong1 que4 yi4 ping2 sheng1 xi1 yuan2 wen2 hui4 yin1 ji4 xiu1 wen2 fu3 zheng4 lang2 cai4 bo2 jie1 （ ti2 ni3 ）
titleSlug: gu-zong-jian-liu-zhen-zu-hou-shi-ti-mu-yue-cong-jia-you-you-li-yi-zuo-li-dbaedb4d
author: 不详
authorPinyin: bu4 xiang2
authorSlug: bu-xiang
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 在汉绝纲纪，溟渎多腾[湍]（濡）。
- 煌煌魏世祖，拯溺静波澜。
- 天纪已垂定，邦人亦保完。
- 大开相公府，掇拾尽幽兰。
- 始从众君子，日侍[贤]（冥）主欢。
- [文]（天）皇在共宫，烝孝逾问安。
- 监抚多余闲，园囿恣游观。
- 末臣戴簪笔，翊圣从和鸾（一作「銮」）。
- 月出行殿凉，珍[木]（水）清露漙。
- 天文信辉丽，铿锵[振]（枕）琅玕。
- 被[命]（中）仰[为]（微）和，[顾己诚所难]（顾征成所难）。
- 弱质不自持，危脆朽萎残。
- 岂意十余年，陵寝梧[楸]（潄）寒。
- 今朝坤明国，[再]（弄）顾簪蝉冠。
- 侍游于离宫，高蹑浮云端。
- 却忆西跳时，生死暂悲酸。
- 君昔汉公卿，未央冠群贤。
- 倘若念平生，览此同怆然。

## 拼音
- zai4 han4 jue2 gang1 ji4 ， ming2 du2 duo1 teng2 [ tuan1 ] （ ru2 ） 。
- huang2 huang2 wei4 shi4 zu3 ， zheng3 ni4 jing4 bo1 lan2 。
- tian1 ji4 yi3 chui2 ding4 ， bang1 ren2 yi4 bao3 wan2 。
- da4 kai1 xiang4 gong0 fu3 ， duo1 shi2 jin4 you1 lan2 。
- shi3 cong2 zhong4 jun1 zi3 ， ri4 shi4 [ xian2 ] （ ming2 ） zhu3 huan1 。
- [ wen2 ] （ tian1 ） huang2 zai4 gong4 gong1 ， zheng1 xiao4 yu2 wen4 an1 。
- jian1 fu3 duo1 yu2 xian2 ， yuan2 you4 zi4 you2 guan1 。
- mo4 chen2 dai4 zan1 bi3 ， yi4 sheng4 cong2 he2 luan2 （ yi2 zuo4 「 luan2 」 ） 。
- yue4 chu1 xing2 dian4 liang2 ， zhen1 [ mu4 ] （ shui3 ） qing1 lu4 tuan2 。
- tian1 wen2 xin4 hui1 li4 ， keng1 qiang1 [ zhen4 ] （ zhen3 ） lang2 gan1 。
- bei4 [ ming4 ] （ zhong1 ） yang3 [ wei4 ] （ wei1 ） he2 ， [ gu4 ji3 cheng2 suo3 nan2 ] （ gu4 zheng1 cheng2 suo3 nan2 ） 。
- ruo4 zhi4 bu2 zi4 chi2 ， wei1 cui4 xiu3 wei3 can2 。
- qi3 yi4 shi2 yu2 nian2 ， ling2 qin3 wu2 [ qiu1 ] （ shu4 ） han2 。
- jin1 chao2 kun1 ming2 guo2 ， [ zai4 ] （ nong4 ） gu4 zan1 chan2 guan1 。
- shi4 you2 yu2 li2 gong1 ， gao1 nie4 fu2 yun2 duan1 。
- que4 yi4 xi1 tiao4 shi2 ， sheng1 si3 zan4 bei1 suan1 。
- jun1 xi1 han4 gong1 qing1 ， wei4 yang1 guan1 qun2 xian2 。
- tang3 ruo4 nian4 ping2 sheng1 ， lan3 ci3 tong2 chuang4 ran2 。

## 注释

## 译文

## 赏析
