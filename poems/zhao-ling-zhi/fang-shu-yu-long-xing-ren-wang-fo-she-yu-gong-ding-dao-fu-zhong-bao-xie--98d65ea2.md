---
id: zhao-ling-zhi-fang-shu-yu-long-xing-ren-wang-fo-she-yu-gong-ding-dao-fu-zhong-bao-xie--98d65ea2
title: 方叔寓龙兴仁王佛舍与公定道辅仲宝携酒肴纳凉联句十六韵
titlePinyin: fang1 shu1 yu4 long2 xing1 ren2 wang2 fo2 she4 yu3 gong1 ding4 dao4 fu3 zhong4 bao3 xie2 jiu3 yao2 na4 liang2 lian2 ju4 shi2 liu4 yun4
titleSlug: fang-shu-yu-long-xing-ren-wang-fo-she-yu-gong-ding-dao-fu-zhong-bao-xie--98d65ea2
author: 赵令畤
authorPinyin: zhao4 ling4 zhi4
authorSlug: zhao-ling-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宿雨且初霁，微凉吹广庭。
- 嘉宾忽相遇，午梦惊扣扃。
- 长松森翠影，修竹参青冥。
- 飘云度空急，残日穿林明。
- 幽墙隔江浦，远屿定风舲。
- 城市厌烦暑，山樊念伶俜。
- 角巾代公绂，草具逾侯鲭。
- 园实摘的皪，厨酝斟晶荧。
- 烹鲜缩颈大，海错著器腥。
- 笑谈得真乐，采撷逢幽馨。
- 云阴剥初霁，夕岚收远青。
- 窗卧忆元亮，诗成怀景升。
- 日须河朔饮，当解高阳酲。
- 烦襟顿忘释，嘉咏不少停。
- 𬮱阇发严鼓，穹碧垂繁星。
- 一笑跨鞍去，奚论楚人醒。

## 拼音
- su4 yu3 qie3 chu1 ji4 ， wei1 liang2 chui1 guang3 ting2 。
- jia1 bin1 hu1 xiang1 yu4 ， wu3 meng4 jing1 kou4 jiong1 。
- chang2 song1 sen1 cui4 ying3 ， xiu1 zhu2 can1 qing1 ming2 。
- piao1 yun2 du4 kong1 ji2 ， can2 ri4 chuan1 lin2 ming2 。
- you1 qiang2 ge2 jiang1 pu3 ， yuan3 yu3 ding4 feng1 ling2 。
- cheng2 shi4 yan4 fan2 shu3 ， shan1 fan2 nian4 ling2 ping1 。
- jiao3 jin1 dai4 gong1 fu2 ， cao3 ju4 yu2 hou2 qing1 。
- yuan2 shi2 zhai1 de0 li4 ， chu2 yun4 zhen1 jing1 ying2 。
- peng1 xian1 suo1 jing3 da4 ， hai3 cuo4 zhu4 qi4 xing1 。
- xiao4 tan2 de2 zhen1 le4 ， cai3 xie2 feng2 you1 xin1 。
- yun2 yin1 bao1 chu1 ji4 ， xi1 lan2 shou1 yuan3 qing1 。
- chuang1 wo4 yi4 yuan2 liang4 ， shi1 cheng2 huai2 jing3 sheng1 。
- ri4 xu1 he2 shuo4 yin3 ， dang1 jie3 gao1 yang2 cheng2 。
- fan2 jin1 dun4 wang4 shi4 ， jia1 yong3 bu4 shao3 ting2 。
- yin1 du1 fa1 yan2 gu3 ， qiong2 bi4 chui2 fan2 xing1 。
- yi2 xiao4 kua4 an1 qu4 ， xi1 lun4 chu3 ren2 xing3 。

## 注释

## 译文

## 赏析
