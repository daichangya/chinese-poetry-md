---
id: chen-zao-ji-cheng-an-fu
title: 寄程安抚
titlePinyin: ji4 cheng2 an1 fu3
titleSlug: ji-cheng-an-fu
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 归袖翩翩去谁御，篝灯荧荧翳复吐。
- 取道言从草市西，问津更访修竹坞。
- 残梦欻过均州山，杀更尚数襄阳鼓。
- 盎盎屯云连远岫，剪剪北风斜细雨。
- 袖手缩颈寒可胜，羡杀昨宵宿僧宇。
- 伏龙一炊随分饱，小市居民无醢脯。
- 孔明栖遯此其地，有庙才余十里所。
- 侧望缚足欠一往，不得持杯吊忠甫。
- 鹿门三岘率如此，何者不为积阴阻。
- 行行野香间幽艳，晤对未用嗟无侣。
- 栎林森疎陂渌净，江梅水仙争媚妩。
- 殿秋迎腊太早计，花神今岁良夸诩。
- 黄堂交笔为尔吟，题品再三犹记不。
- 天涯骤作悬麻势，但听人家拥炉语。
- 寂寂关门唤不譍，青钱可能沽重糈。
- 夺炀争席吾敢校，定知楚俗轻羁旅。
- 土风人情管头好，不比阳阿辄相遻。
- 馈浆亦有白首翁，束缊乃得青裙女。
- 推枕每被荒鸡催，捉鞭动与寒鴈伍。
- 东村西里无干地，上山下山泥溅股。
- 隶厮任辇起复僵，登顿连朝吾愧汝。
- 空荒颇怪人迹绝，撩乱俄惊雪花舞。
- 搅絮铺盐疑变幻，寒壑漫山太荧侮。
- 弥漫六幕眩明灭，梦汞两间迷仰俯。
- 山川映带巧装镂，林薮斓斑几纂组。
- 麋鹿决骤鸟乌骇，颉颃猎夫布置罟。
- 脚毛罥羽不遗力，割鲜倒瓶供快茹。
- 人间壮观今创见，城市蔽亏无此覩。
- 跨馿索句信能事，还忆词坛有盟主。
- 风云月露溢缃素，膏馥芳鲜存肺腑。
- 大笔轩轩轧时杰，新篇衮衮流乐府。
- 击节长哦风为传，吮漱天籁含宫羽。
- 雪神风师底颜面，解渠严冷聊夸与。
- 雾扫天开一弹指，烛龙扬辉上琼圃。
- 劳勤惬快初不意，倏忽起灭嗟如许。
- 及兹追悔前两日，浪唶萍蓬悲兕虎。
- 谷城重到昔所安，令君存旧犹比数。
- 黄昏剥啄门为启，盘卧肥羊榼佳醑。
- 他时回首追陈迹，可无甲子记毫楮。
- 岁乘赤蛇月就盈，中澣之后厥壬午。

## 拼音
- gui1 xiu4 pian1 pian1 qu4 shui2 yu4 ， gou1 deng1 ying2 ying2 yi4 fu4 tu3 。
- qu3 dao4 yan2 cong2 cao3 shi4 xi1 ， wen4 jin1 geng4 fang3 xiu1 zhu2 wu4 。
- can2 meng4 chua1 guo4 jun1 zhou1 shan1 ， sha1 geng4 shang4 shu4 xiang1 yang2 gu3 。
- ang4 ang4 tun2 yun2 lian2 yuan3 xiu4 ， jian3 jian3 bei3 feng1 xie2 xi4 yu3 。
- xiu4 shou3 suo1 jing3 han2 ke3 sheng4 ， xian4 sha1 zuo2 xiao1 su4 seng1 yu3 。
- fu2 long2 yi4 chui1 sui2 fen1 bao3 ， xiao3 shi4 ju1 min2 wu2 hai3 pu2 。
- kong3 ming2 qi1 dun4 ci3 qi2 di4 ， you3 miao4 cai2 yu2 shi2 li3 suo3 。
- ce4 wang4 fu4 zu2 qian4 yi4 wang3 ， bu4 de2 chi2 bei1 diao4 zhong1 fu3 。
- lu4 men2 san1 xian4 lü4 ru2 ci3 ， he2 zhe3 bu2 wei4 ji1 yin1 zu3 。
- xing2 xing2 ye3 xiang1 jian1 you1 yan4 ， wu4 dui4 wei4 yong4 jie1 wu2 lü3 。
- li4 lin2 sen1 shu1 bei1 lu4 jing4 ， jiang1 mei2 shui3 xian1 zheng1 mei4 wu3 。
- dian4 qiu1 ying2 la4 tai4 zao3 ji4 ， hua1 shen2 jin1 sui4 liang2 kua1 xu3 。
- huang2 tang2 jiao1 bi3 wei4 er3 yin2 ， ti2 pin3 zai4 san1 you2 ji4 bu4 。
- tian1 ya2 zhou4 zuo4 xuan2 ma2 shi4 ， dan4 ting1 ren2 jia1 yong1 lu2 yu3 。
- ji4 ji4 guan1 men2 huan4 bu4 ying1 ， qing1 qian2 ke3 neng2 gu1 zhong4 xu3 。
- duo2 yang2 zheng1 xi2 wu2 gan3 xiao4 ， ding4 zhi1 chu3 su2 qing1 ji1 lü3 。
- tu3 feng1 ren2 qing2 guan3 tou2 hao3 ， bu4 bi3 yang2 a1 zhe2 xiang1 e4 。
- kui4 jiang1 yi4 you3 bai2 shou3 weng1 ， shu4 wen1 nai3 de2 qing1 qun2 nü3 。
- tui1 zhen3 mei3 bei4 huang1 ji1 cui1 ， zhuo1 bian1 dong4 yu3 han2 yan4 wu3 。
- dong1 cun1 xi1 li3 wu2 gan1 di4 ， shang4 shan1 xia4 shan1 ni2 jian4 gu3 。
- li4 si1 ren4 nian3 qi3 fu4 jiang1 ， deng1 dun4 lian2 chao2 wu2 kui4 ru3 。
- kong1 huang1 po1 guai4 ren2 ji4 jue2 ， liao2 luan4 e2 jing1 xue3 hua1 wu3 。
- jiao3 xu4 pu4 yan2 yi2 bian4 huan4 ， han2 he4 man4 shan1 tai4 ying2 wu3 。
- mi2 man4 liu4 mu4 xuan4 ming2 mie4 ， meng4 gong3 liang3 jian1 mi2 yang3 fu3 。
- shan1 chuan1 ying4 dai4 qiao3 zhuang1 lou4 ， lin2 sou3 lan2 ban1 ji3 zuan3 zu3 。
- mi2 lu4 jue2 zhou4 niao3 wu1 hai4 ， jie2 hang2 lie4 fu1 bu4 zhi4 gu3 。
- jiao3 mao2 juan4 yu3 bu4 yi2 li4 ， ge1 xian1 dao3 ping2 gong4 kuai4 ru2 。
- ren2 jian1 zhuang4 guan1 jin1 chuang4 jian4 ， cheng2 shi4 bi4 kui1 wu2 ci3 du3 。
- kua4 lu2 suo3 ju4 xin4 neng2 shi4 ， hai2 yi4 ci2 tan2 you3 meng2 zhu3 。
- feng1 yun2 yue4 lu4 yi4 xiang1 su4 ， gao1 fu4 fang1 xian1 cun2 fei4 fu3 。
- da4 bi3 xuan1 xuan1 ya4 shi2 jie2 ， xin1 pian1 gun3 gun3 liu2 yue4 fu3 。
- ji1 jie2 chang2 o4 feng1 wei4 chuan2 ， shun3 shu4 tian1 lai4 han2 gong1 yu3 。
- xue3 shen2 feng1 shi1 di3 yan2 mian4 ， jie3 qu2 yan2 leng3 liao2 kua1 yu3 。
- wu4 sao3 tian1 kai1 yi4 tan2 zhi3 ， zhu2 long2 yang2 hui1 shang4 qiong2 pu3 。
- lao2 qin2 qie4 kuai4 chu1 bu2 yi4 ， shu1 hu1 qi3 mie4 jie1 ru2 xu3 。
- ji2 zi1 zhui1 hui3 qian2 liang3 ri4 ， lang4 jie4 ping2 peng2 bei1 si4 hu3 。
- gu3 cheng2 zhong4 dao4 xi1 suo3 an1 ， ling4 jun1 cun2 jiu4 you2 bi3 shu4 。
- huang2 hun1 bao1 zhuo2 men2 wei4 qi3 ， pan2 wo4 fei2 yang2 ke1 jia1 xu3 。
- ta1 shi2 hui2 shou3 zhui1 chen2 ji4 ， ke3 wu2 jia3 zi3 ji4 hao2 chu3 。
- sui4 cheng2 chi4 she2 yue4 jiu4 ying2 ， zhong1 huan4 zhi1 hou4 jue2 ren2 wu3 。

## 注释

## 译文

## 赏析
