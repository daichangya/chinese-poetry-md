---
id: chen-zao-zeng-zhang-zai
title: 赠章宰
titlePinyin: zeng4 zhang1 zai3
titleSlug: zeng-zhang-zai
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汤池潴巉岩，房祠踞穹隆。
- 向来偕君西，寒雨斜惊风。
- 虚簷吞山川，悗若困樊笼。
- 往来三十里，兀兀妇车中。
- 颈方学缩鼈，眼不到飞鸿。
- 迄今簿领前，老面潮羞红。
- 昨夕县麻势，子亦胡能东。
- 如子亨衢人，不应分我穷。
- 山灵两介士，不屑陵原通。
- 我辈吏尘涴，枨触肯见容。
- 高兴未渠尽，佳节宁易逢。
- 调琴家治具，竹堂小窗栊。
- 酬酢十客优，庖隶良易供。
- 登山与听雨，取醉政自同。
- 玉友陪从事，共达吾深衷。
- 逮今彊健时，数近玻璃钟。
- 丹杏正媚妩，柳枝颇昌丰。
- 古今共陈迹，春事尚匆匆。
- 此欢不可失，此言傥见从。
- 对花但忍渴，请看衰病翁。

## 拼音
- tang1 chi2 zhu1 chan2 yan2 ， fang2 ci2 ju4 qiong2 long2 。
- xiang4 lai2 xie2 jun1 xi1 ， han2 yu3 xie2 jing1 feng1 。
- xu1 yan2 tun1 shan1 chuan1 ， man2 ruo4 kun4 fan2 long2 。
- wang3 lai2 san1 shi2 li3 ， wu4 wu4 fu4 che1 zhong1 。
- jing3 fang1 xue2 suo1 bie1 ， yan3 bu2 dao4 fei1 hong2 。
- qi4 jin1 bo2 ling3 qian2 ， lao3 mian4 chao2 xiu1 hong2 。
- zuo2 xi1 xian4 ma2 shi4 ， zi3 yi4 hu2 neng2 dong1 。
- ru2 zi3 heng1 qu2 ren2 ， bu2 ying4 fen1 wo3 qiong2 。
- shan1 ling2 liang3 jie4 shi4 ， bu2 xie4 ling2 yuan2 tong1 。
- wo3 bei4 li4 chen2 wo4 ， cheng2 chu4 ken3 jian4 rong2 。
- gao1 xing4 wei4 qu2 jin4 ， jia1 jie2 ning2 yi4 feng2 。
- tiao2 qin2 jia1 zhi4 ju4 ， zhu2 tang2 xiao3 chuang1 long2 。
- chou2 cu4 shi2 ke4 you1 ， pao2 li4 liang2 yi4 gong4 。
- deng1 shan1 yu3 ting1 yu3 ， qu3 zui4 zheng4 zi4 tong2 。
- yu4 you3 pei2 cong2 shi4 ， gong4 da2 wu2 shen1 zhong1 。
- dai3 jin1 qiang2 jian4 shi2 ， shu4 jin4 bo1 li2 zhong1 。
- dan1 xing4 zheng4 mei4 wu3 ， liu3 zhi1 po1 chang1 feng1 。
- gu3 jin1 gong4 chen2 ji4 ， chun1 shi4 shang4 cong1 cong1 。
- ci3 huan1 bu4 ke3 shi1 ， ci3 yan2 tang3 jian4 cong2 。
- dui4 hua1 dan4 ren3 ke3 ， qing3 kan4 shuai1 bing4 weng1 。

## 注释

## 译文

## 赏析
