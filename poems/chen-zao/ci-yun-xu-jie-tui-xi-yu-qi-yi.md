---
id: chen-zao-ci-yun-xu-jie-tui-xi-yu-qi-yi
title: 次韵许节推喜雨  其一
titlePinyin: ci4 yun4 xu3 jie2 tui1 xi3 yu3     qi2 yi1
titleSlug: ci-yun-xu-jie-tui-xi-yu-qi-yi
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昨夕听雨喜不寐，清晓欲作喜雨诗。
- 撚髭临纸笔未落，堕前乃获琼瑰辞。
- 白鹅免烹巫不鼓，麦田欲干沛甘雨。
- 玄璧扬辉珠剖蚌，诗思方悭得奇语。
- 似闻比屋歌谣中，如我与君欢喜同。
- 偕渠一饱已入手，锡羡阴隲繄谁功。
- 民是天民天自恤，佻天之功天所疾。
- 君言宠矣吾敢荷，更喜因诗识诗律。
- 吾侪丰悴悬诸天，此雨无亦天兴怜。
- 转头匕筯荐餠托，鼓腹可但田家乐。

## 拼音
- zuo2 xi1 ting1 yu3 xi3 bu2 mei4 ， qing1 xiao3 yu4 zuo4 xi3 yu3 shi1 。
- nian3 zi1 lin2 zhi3 bi3 wei4 luo4 ， duo4 qian2 nai3 huo4 qiong2 gui1 ci2 。
- bai2 e2 mian3 peng1 wu1 bu4 gu3 ， mai4 tian2 yu4 gan1 pei4 gan1 yu3 。
- xuan2 bi4 yang2 hui1 zhu1 pou1 bang4 ， shi1 si1 fang1 qian1 de2 qi2 yu3 。
- si4 wen2 bi3 wu1 ge1 yao2 zhong1 ， ru2 wo3 yu3 jun1 huan1 xi3 tong2 。
- xie2 qu2 yi4 bao3 yi3 ru4 shou3 ， xi1 xian4 yin1 zhi4 yi1 shui2 gong1 。
- min2 shi4 tian1 min2 tian1 zi4 xu4 ， tiao1 tian1 zhi1 gong1 tian1 suo3 ji2 。
- jun1 yan2 chong3 yi3 wu2 gan3 he2 ， geng4 xi3 yin1 shi1 shi2 shi1 lü4 。
- wu2 chai2 feng1 cui4 xuan2 zhu1 tian1 ， ci3 yu3 wu2 yi4 tian1 xing1 lian2 。
- zhuan3 tou2 bi3 zhu4 jian4 bing3 tuo1 ， gu3 fu4 ke3 dan4 tian2 jia1 le4 。

## 注释

## 译文

## 赏析
