---
id: chen-zao-ci-yun-zang-xiu-cai-du-su-ji
title: 次韵臧秀才读苏集
titlePinyin: ci4 yun4 zang1 xiu4 cai2 du2 su1 ji2
titleSlug: ci-yun-zang-xiu-cai-du-su-ji
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 自我得苏集，玩阅几忘年。
- 汲甘乏修绠，适远疲短牵。
- 取一九不随，望若终茫然。
- 子齿始半我，用志超我先。
- 晶荧出秀句，妙斲遗雕镌。
- 此翁深堂奥，骈阗谁敢专。
- 潢污置不云，学海须百川。
- 怪子介且方，落笔盘走圆。
- 子真苏门徒，岂独长短篇。
- 平生修月手，不补衣履穿。
- 秦黄晁张陈，众星耿霜天。
- 世儒昂其首，指似如登仙。
- 子起斯人后，游刃牛无全。
- 邢娥望可知，众女空丹铅。
- 何时班荆地，解我心悬悬。
- 即今清夜梦，不止怀昔贤。

## 拼音
- zi4 wo3 de2 su1 ji2 ， wan2 yue4 ji3 wang4 nian2 。
- ji2 gan1 fa2 xiu1 geng3 ， shi4 yuan3 pi2 duan3 qian1 。
- qu3 yi1 jiu3 bu4 sui2 ， wang4 ruo4 zhong1 mang2 ran2 。
- zi3 chi3 shi3 ban4 wo3 ， yong4 zhi4 chao1 wo3 xian1 。
- jing1 ying2 chu1 xiu4 ju4 ， miao4 zhuo2 yi2 diao1 juan1 。
- ci3 weng1 shen1 tang2 ao4 ， pian2 tian2 shui2 gan3 zhuan1 。
- huang2 wu1 zhi4 bu4 yun2 ， xue2 hai3 xu1 bai3 chuan1 。
- guai4 zi3 jie4 qie3 fang1 ， luo4 bi3 pan2 zou3 yuan2 。
- zi3 zhen1 su1 men2 tu2 ， qi3 du2 chang2 duan3 pian1 。
- ping2 sheng1 xiu1 yue4 shou3 ， bu4 bu3 yi1 lü3 chuan1 。
- qin2 huang2 chao2 zhang1 chen2 ， zhong4 xing1 geng3 shuang1 tian1 。
- shi4 ru2 ang2 qi2 shou3 ， zhi3 si4 ru2 deng1 xian1 。
- zi3 qi3 si1 ren2 hou4 ， you2 ren4 niu2 wu2 quan2 。
- xing2 e2 wang4 ke3 zhi1 ， zhong4 nü3 kong1 dan1 qian1 。
- he2 shi2 ban1 jing1 di4 ， jie3 wo3 xin1 xuan2 xuan2 。
- ji2 jin1 qing1 ye4 meng4 ， bu4 zhi3 huai2 xi1 xian2 。

## 注释

## 译文

## 赏析
