---
id: chen-zao-cai-shi-du
title: 采石渡
titlePinyin: cai3 shi2 du4
titleSlug: cai-shi-du
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大江碍崇山，突起作湍悍。
- 采石天下险，揭厉谁敢玩。
- 戈楼泊千艘，锋旗丽天汉。
- 昨忆辛巳秋，胡马蜂蚁乱。
- 敢触貔虎怒，旋作狐鼠窜。
- 繄此折其角，群孽终内叛。
- 孤亭试一登，明眼得奇观。
- 回首吾叶舟，已复舣沙岸。
- 我犀不敢然，幽察神所惮。
- 欻听钲鼓閧，戎事阅鹅鹳。
- 折冲须武备，保治頼彊干。
- 鄙夫华封祝，泚笔亦其漫。

## 拼音
- da4 jiang1 ai4 chong2 shan1 ， tu1 qi3 zuo4 tuan1 han4 。
- cai3 shi2 tian1 xia4 xian3 ， jie1 li4 shui2 gan3 wan2 。
- ge1 lou2 bo2 qian1 sou1 ， feng1 qi2 li4 tian1 han4 。
- zuo2 yi4 xin1 si4 qiu1 ， hu2 ma3 feng1 yi3 luan4 。
- gan3 chu4 pi2 hu3 nu4 ， xuan2 zuo4 hu2 shu3 cuan4 。
- yi1 ci3 zhe2 qi2 jiao3 ， qun2 nie4 zhong1 nei4 pan4 。
- gu1 ting2 shi4 yi4 deng1 ， ming2 yan3 de2 qi2 guan1 。
- hui2 shou3 wu2 ye4 zhou1 ， yi3 fu4 yi3 sha1 an4 。
- wo3 xi1 bu4 gan3 ran2 ， you1 cha2 shen2 suo3 dan4 。
- chua1 ting1 zheng1 gu3 hong4 ， rong2 shi4 yue4 e2 guan4 。
- zhe2 chong1 xu1 wu3 bei4 ， bao3 zhi4 lai4 qiang2 gan1 。
- bi3 fu1 hua2 feng1 zhu4 ， ci3 bi3 yi4 qi2 man4 。

## 注释

## 译文

## 赏析
