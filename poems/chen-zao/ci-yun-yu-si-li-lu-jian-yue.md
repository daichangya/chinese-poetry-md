---
id: chen-zao-ci-yun-yu-si-li-lu-jian-yue
title: 次韵余司理路监岳
titlePinyin: ci4 yun4 yu2 si1 li3 lu4 jian1 yue4
titleSlug: ci-yun-yu-si-li-lu-jian-yue
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 入山日正烈，出山云忽浓。
- 身疑润空青，旋觉霏雨蒙。
- 归来坐良夜，淙泻如崩空。
- 县知焦卷地，转眼青芃芃。
- 似闻移晚秧，竭蹷不暇慵。
- 人计故新年，已判一倍丰。
- 此惠究所自，无乃西山龙。
- 泽物龙能之，叱使则天公。
- 我行与雨会，仅杀颜发红。
- 地上蝼蚁臣，渠敢贪天功。
- 两公壮藻思，表表千夫雄。
- 新诗猥见予，拜赐岂所蒙。
- 得意笔生春，状物斤成风。
- 生世有如愿，兼得宁易逢。
- 此诗自宫商，为君弦枯桐。
- 准拟鸡酒社，往和击壤翁。

## 拼音
- ru4 shan1 ri4 zheng4 lie4 ， chu1 shan1 yun2 hu1 nong2 。
- shen1 yi2 run4 kong1 qing1 ， xuan2 jue2 fei1 yu3 meng2 。
- gui1 lai2 zuo4 liang2 ye4 ， cong2 xie4 ru2 beng1 kong1 。
- xian4 zhi1 jiao1 juan4 di4 ， zhuan3 yan3 qing1 peng2 peng2 。
- si4 wen2 yi2 wan3 yang1 ， jie2 jue2 bu4 xia2 yong1 。
- ren2 ji4 gu4 xin1 nian2 ， yi3 pan4 yi2 bei4 feng1 。
- ci3 hui4 jiu1 suo3 zi4 ， wu2 nai3 xi1 shan1 long2 。
- ze2 wu4 long2 neng2 zhi1 ， chi4 shi3 ze2 tian1 gong1 。
- wo3 xing2 yu3 yu3 hui4 ， jin3 sha1 yan2 fa1 hong2 。
- di4 shang4 lou2 yi3 chen2 ， qu2 gan3 tan1 tian1 gong1 。
- liang3 gong1 zhuang4 zao3 si1 ， biao3 biao3 qian1 fu1 xiong2 。
- xin1 shi1 wei3 jian4 yu3 ， bai4 ci4 qi3 suo3 meng2 。
- de2 yi4 bi3 sheng1 chun1 ， zhuang4 wu4 jin1 cheng2 feng1 。
- sheng1 shi4 you3 ru2 yuan4 ， jian1 de2 ning2 yi4 feng2 。
- ci3 shi1 zi4 gong1 shang1 ， wei4 jun1 xian2 ku1 tong2 。
- zhun3 ni3 ji1 jiu3 she4 ， wang3 he2 ji1 rang3 weng1 。

## 注释

## 译文

## 赏析
