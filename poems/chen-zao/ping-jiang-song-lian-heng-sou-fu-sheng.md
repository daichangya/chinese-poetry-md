---
id: chen-zao-ping-jiang-song-lian-heng-sou-fu-sheng
title: 平江送连亨叟赴省
titlePinyin: ping2 jiang1 song4 lian2 heng1 sou3 fu4 sheng3
titleSlug: ping-jiang-song-lian-heng-sou-fu-sheng
author: 陈藻
authorPinyin: chen2 zao3
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾庐元在亮功坊，祖母东街家姓张。
- 舅翁官小先富强，有子破荡开书堂。
- 我随表伯学文章，忽然好怪不好常。
- 走师月鱼舍莆阳，三山士子厌我狂。
- 避我谈吐如簸糠，北郭先君吴讳骧。
- 姨弟余入京朝行，惟此二人见科场。
- 期我前列每参商，面嗔考官识未长。
- 我因随老客他乡，一钱亦欠真空囊。
- 君出凤池游上庠，长洲适值日同房。
- 我忆东街往事详，得君情话胜琼浆。
- 百杯饮我何以偿，欲饯一醉难赊尝。
- 虽然旅困颜无光，狂言欲发藉激昂。
- 自矜到此亦可伤，末篇听我送行装。
- 临轩策试亮阴妨，首擢南宫丹桂芳。
- 奉常格法经先扬，亚魁谁赋非君当。
- 占牌前引归骑忙，蓝袍色映萱草苍。
- 美人二八宫样粧，阀阅贵盛金多藏。
- 爱君坦腹羲之床，红䌷扇鼓迎新郎。
- 我还尽粜箪食粮，赛君痛饮寻歌娼。
- 莫学浅夫唾肥羊，傲岸贺客峻门墙。

## 拼音
- wu2 lu2 yuan2 zai4 liang4 gong1 fang1 ， zu3 mu3 dong1 jie1 jia1 xing4 zhang1 。
- jiu4 weng1 guan1 xiao3 xian1 fu4 qiang2 ， you3 zi3 po4 dang4 kai1 shu1 tang2 。
- wo3 sui2 biao3 bo2 xue2 wen2 zhang1 ， hu1 ran2 hao3 guai4 bu4 hao3 chang2 。
- zou3 shi1 yue4 yu2 she4 pu2 yang2 ， san1 shan1 shi4 zi3 yan4 wo3 kuang2 。
- bi4 wo3 tan2 tu3 ru2 bo4 kang1 ， bei3 guo1 xian1 jun1 wu2 hui4 xiang1 。
- yi2 di4 yu2 ru4 jing1 chao2 xing2 ， wei2 ci3 er4 ren2 jian4 ke1 chang3 。
- qi1 wo3 qian2 lie4 mei3 can1 shang1 ， mian4 chen1 kao3 guan1 shi2 wei4 chang2 。
- wo3 yin1 sui2 lao3 ke4 ta1 xiang1 ， yi4 qian2 yi4 qian4 zhen1 kong1 nang2 。
- jun1 chu1 feng4 chi2 you2 shang4 xiang2 ， chang2 zhou1 shi4 zhi2 ri4 tong2 fang2 。
- wo3 yi4 dong1 jie1 wang3 shi4 xiang2 ， de2 jun1 qing2 hua4 sheng4 qiong2 jiang1 。
- bai3 bei1 yin3 wo3 he2 yi3 chang2 ， yu4 jian4 yi2 zui4 nan2 she1 chang2 。
- sui1 ran2 lü3 kun4 yan2 wu2 guang1 ， kuang2 yan2 yu4 fa1 jie4 ji1 ang2 。
- zi4 jin1 dao4 ci3 yi4 ke3 shang1 ， mo4 pian1 ting1 wo3 song4 xing2 zhuang1 。
- lin2 xuan1 ce4 shi4 liang4 yin1 fang2 ， shou3 zhuo2 nan2 gong1 dan1 gui4 fang1 。
- feng4 chang2 ge2 fa3 jing1 xian1 yang2 ， ya4 kui2 shui2 fu4 fei1 jun1 dang1 。
- zhan4 pai2 qian2 yin3 gui1 qi2 mang2 ， lan2 pao2 se4 ying4 xuan1 cao3 cang1 。
- mei3 ren2 er4 ba1 gong1 yang4 zhuang1 ， fa2 yue4 gui4 sheng4 jin1 duo1 cang2 。
- ai4 jun1 tan3 fu4 xi1 zhi1 chuang2 ， hong2 䌷 shan4 gu3 ying2 xin1 lang2 。
- wo3 hai2 jin4 tiao4 dan1 shi2 liang2 ， sai4 jun1 tong4 yin3 xun2 ge1 chang1 。
- mo4 xue2 qian3 fu1 tuo4 fei2 yang2 ， ao4 an4 he4 ke4 jun4 men2 qiang2 。

## 注释

## 译文

## 赏析
