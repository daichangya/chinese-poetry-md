---
id: chen-zao-ji-liu-ba
title: 寄刘八
titlePinyin: ji4 liu2 ba1
titleSlug: ji-liu-ba
author: 陈藻
authorPinyin: chen2 zao3
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六度封书向小孤，一度逢人寄书无。
- 刘郎嗔我无短吟，素书百纸难论心。
- 我爱刘郎可无诗，刘郎爱客还笞儿。
- 我为父执倍其年，见我呼兄挟渠贤。
- 拨弃勿复陈，对君吟此身。
- 忆昔在桂堂，疟鬼罹我殃。
- 世情疎客病，移我君家床。
- 儿女不辞劳，仆妾何惮忙。
- 秋风黄叶飞，明灯药炉傍。
- 我身何日殒，此念何时忘。
- 丘嫂晚岁归，敬我如小郎。
- 他年山下结吾庐，朝暮往来摩白须。
- 我抱子，君抱孙，却使相叙为弟昆。

## 拼音
- liu4 du4 feng1 shu1 xiang4 xiao3 gu1 ， yi2 du4 feng2 ren2 ji4 shu1 wu2 。
- liu2 lang2 chen1 wo3 wu2 duan3 yin2 ， su4 shu1 bai3 zhi3 nan2 lun4 xin1 。
- wo3 ai4 liu2 lang2 ke3 wu2 shi1 ， liu2 lang2 ai4 ke4 hai2 chi1 er2 。
- wo3 wei4 fu4 zhi2 bei4 qi2 nian2 ， jian4 wo3 hu1 xiong1 xie2 qu2 xian2 。
- bo1 qi4 wu4 fu4 chen2 ， dui4 jun1 yin2 ci3 shen1 。
- yi4 xi1 zai4 gui4 tang2 ， nüe4 gui3 li2 wo3 yang1 。
- shi4 qing2 shu1 ke4 bing4 ， yi2 wo3 jun1 jia1 chuang2 。
- er2 nü3 bu4 ci2 lao2 ， pu2 qie4 he2 dan4 mang2 。
- qiu1 feng1 huang2 ye4 fei1 ， ming2 deng1 yao4 lu2 bang4 。
- wo3 shen1 he2 ri4 yun3 ， ci3 nian4 he2 shi2 wang4 。
- qiu1 sao3 wan3 sui4 gui1 ， jing4 wo3 ru2 xiao3 lang2 。
- ta1 nian2 shan1 xia4 jie2 wu2 lu2 ， chao2 mu4 wang3 lai2 mo2 bai2 xu1 。
- wo3 bao4 zi3 ， jun1 bao4 sun1 ， que4 shi3 xiang1 xu4 wei4 di4 kun1 。

## 注释

## 译文

## 赏析
