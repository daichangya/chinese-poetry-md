---
id: chen-zao-ti-huang-zi-zheng-yang-xuan
title: 题黄子正昜轩
titlePinyin: ti2 huang2 zi3 zheng4 yang2 xuan1
titleSlug: ti-huang-zi-zheng-yang-xuan
author: 陈藻
authorPinyin: chen2 zao3
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 买屋移居已历年，北偏破漏更新椽。
- 忽于瓦下得昜字，铸在小刀殊骇然。
- 主人懽喜检玉篇，昜也音扬飞也笺。
- 儒生例作飞扬想，符瑞壮之心益坚。
- 中间整顿安书案，此物携来呈我看。
- 神扶顷刻聪明开，便解卜君门户换。
- 文形上下分两刀，刀字成三意如何。
- 昔人曾解三刀梦，果把一麾时命遭。
- 正形五画为五马，马字依稀昜字写。
- 屋成一百六十秋，来历无从询铁冶。
- 渔溪市中多学者，举业弃之如土苴。
- 吟诗白日费工夫，劝君自此知趋舍。
- 山水仙乡出人物，课书虽少多簪绂。
- 黄生双眼自超奇，莫逊此刀持待儿。
- 大书阔榜为昜轩，我更分毫细讨论。
- 名场变易须容易，不到艰难过禹门。

## 拼音
- mai3 wu1 yi2 ju1 yi3 li4 nian2 ， bei3 pian1 po4 lou4 geng1 xin1 chuan2 。
- hu1 yu2 wa3 xia4 de2 yang2 zi4 ， zhu4 zai4 xiao3 dao1 shu1 hai4 ran2 。
- zhu3 ren2 huan1 xi3 jian3 yu4 pian1 ， yang2 ye3 yin1 yang2 fei1 ye3 jian1 。
- ru2 sheng1 li4 zuo4 fei1 yang2 xiang3 ， fu2 rui4 zhuang4 zhi1 xin1 yi4 jian1 。
- zhong1 jian1 zheng3 dun4 an1 shu1 an4 ， ci3 wu4 xie2 lai2 cheng2 wo3 kan4 。
- shen2 fu2 qing3 ke4 cong1 ming0 kai1 ， bian4 jie3 bu3 jun1 men2 hu4 huan4 。
- wen2 xing2 shang4 xia4 fen1 liang3 dao1 ， dao1 zi4 cheng2 san1 yi4 ru2 he2 。
- xi1 ren2 ceng2 jie3 san1 dao1 meng4 ， guo3 ba3 yi4 hui1 shi2 ming4 zao1 。
- zheng4 xing2 wu3 hua4 wei4 wu3 ma3 ， ma3 zi4 yi1 xi1 yang2 zi4 xie3 。
- wu1 cheng2 yi4 bai3 liu4 shi2 qiu1 ， lai2 li4 wu2 cong2 xun2 tie3 ye3 。
- yu2 xi1 shi4 zhong1 duo1 xue2 zhe3 ， ju3 ye4 qi4 zhi1 ru2 tu3 ju1 。
- yin2 shi1 bai2 ri4 fei4 gong1 fu1 ， quan4 jun1 zi4 ci3 zhi1 qu1 she4 。
- shan1 shui3 xian1 xiang1 chu1 ren2 wu4 ， ke4 shu1 sui1 shao3 duo1 zan1 fu2 。
- huang2 sheng1 shuang1 yan3 zi4 chao1 qi2 ， mo4 xun4 ci3 dao1 chi2 dai4 er2 。
- da4 shu1 kuo4 bang3 wei4 yang2 xuan1 ， wo3 geng4 fen1 hao2 xi4 tao3 lun4 。
- ming2 chang3 bian4 yi4 xu1 rong2 yi4 ， bu2 dao4 jian1 nan2 guo4 yu3 men2 。

## 注释

## 译文

## 赏析
