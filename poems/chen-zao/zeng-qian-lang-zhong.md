---
id: chen-zao-zeng-qian-lang-zhong
title: 赠钱郎中
titlePinyin: zeng4 qian2 lang2 zhong1
titleSlug: zeng-qian-lang-zhong
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 刓方利禄媒，抱道俗不省。
- 诗书工发冢，孰起世儒病。
- 钱侯挺直节，蛮徼复兰省。
- 剑气夜星明，雕翮秋霜耿。
- 上前论世务，万乘为首肯。
- 平生中原虑，壮岁左符请。
- 不作黄阁想，拟试白羽秉。
- 孤忠当宁知，宏图时宰领。
- 群儿须圆曲，谓可力胜命。
- 彼此计乘除，得甓丧崇鼎。
- 平生信所得，一鉴照万境。
- 幕中辞脂韦，客右进严冷。
- 主簿聱牙伯，评俗怒生瘿。
- 令君强项翁，争事不藏颕。
- 但有周舍思，可无卫武警。
- 我亦意行者，泥古志未逞。
- 朝来听名理，剪烛延落景。
- 寸田殊易荒，有頼剔榛梗。
- 效奇乏良策，汲深慙短绠。
- 惟期佩公言，不堕颓俗穽。

## 拼音
- wan2 fang1 li4 lu4 mei2 ， bao4 dao4 su2 bu4 sheng3 。
- shi1 shu1 gong1 fa1 zhong3 ， shu2 qi3 shi4 ru2 bing4 。
- qian2 hou2 ting3 zhi2 jie2 ， man2 jiao3 fu4 lan2 sheng3 。
- jian4 qi4 ye4 xing1 ming2 ， diao1 he2 qiu1 shuang1 geng3 。
- shang4 qian2 lun4 shi4 wu4 ， wan4 sheng4 wei2 shou3 ken3 。
- ping2 sheng1 zhong1 yuan2 lü4 ， zhuang4 sui4 zuo3 fu2 qing3 。
- bu2 zuo4 huang2 ge2 xiang3 ， ni3 shi4 bai2 yu3 bing3 。
- gu1 zhong1 dang1 ning2 zhi1 ， hong2 tu2 shi2 zai3 ling3 。
- qun2 er2 xu1 yuan2 qu3 ， wei4 ke3 li4 sheng4 ming4 。
- bi3 ci3 ji4 cheng2 chu2 ， de2 pi4 sang4 chong2 ding3 。
- ping2 sheng1 xin4 suo3 de2 ， yi2 jian4 zhao4 wan4 jing4 。
- mu4 zhong1 ci2 zhi1 wei2 ， ke4 you4 jin4 yan2 leng3 。
- zhu3 bo2 ao2 ya2 bo2 ， ping2 su2 nu4 sheng1 ying3 。
- ling4 jun1 qiang2 xiang4 weng1 ， zheng1 shi4 bu4 cang2 ying3 。
- dan4 you3 zhou1 she4 si1 ， ke3 wu2 wei4 wu3 jing3 。
- wo3 yi4 yi4 xing2 zhe3 ， ni2 gu3 zhi4 wei4 cheng3 。
- chao2 lai2 ting1 ming2 li3 ， jian3 zhu2 yan2 luo4 jing3 。
- cun4 tian2 shu1 yi4 huang1 ， you3 lai4 ti1 zhen1 geng3 。
- xiao4 qi2 fa2 liang2 ce4 ， ji2 shen1 can2 duan3 geng3 。
- wei2 qi1 pei4 gong1 yan2 ， bu2 duo4 tui2 su2 jing3 。

## 注释

## 译文

## 赏析
