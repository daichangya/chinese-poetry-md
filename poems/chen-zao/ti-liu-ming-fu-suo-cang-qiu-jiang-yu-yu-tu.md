---
id: chen-zao-ti-liu-ming-fu-suo-cang-qiu-jiang-yu-yu-tu
title: 题刘明府所藏秋江欲雨图
titlePinyin: ti2 liu2 ming2 fu3 suo3 cang2 qiu1 jiang1 yu4 yu3 tu2
titleSlug: ti-liu-ming-fu-suo-cang-qiu-jiang-yu-yu-tu
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 墨云含雨江空蒙，岛屿细琐连烟空。
- 我家茆屋菰苇丛，卷蓑背笠随渔翁。
- 展掩倍觉心神融，缅想惨澹经营中。
- 王孙玉面食肉相，万里山川入遐想。
- 当时宫禁断过逢，可得如侬逞江望。
- 江天漠漠那容画，渺莽风烟生笔下。
- 凫鸿灭没波不摇，雾墅霜林共萧洒。
- 乃知绝艺神与通，般薄傲睨窥化工。
- 市师日日江湖上，几人擅价能无穷。
- 君家双莲冰玉质，此画与人俱第一。
- 固应缄𫔎付牢收，俗眼纷纷莫轻出。

## 拼音
- mo4 yun2 han2 yu3 jiang1 kong1 meng2 ， dao3 yu3 xi4 suo3 lian2 yan1 kong1 。
- wo3 jia1 mao2 wu1 gu1 wei3 cong2 ， juan4 suo1 bei4 li4 sui2 yu2 weng1 。
- zhan3 yan3 bei4 jue2 xin1 shen2 rong2 ， mian3 xiang3 can3 dan4 jing1 ying2 zhong1 。
- wang2 sun1 yu4 mian4 shi2 rou4 xiang1 ， wan4 li3 shan1 chuan1 ru4 xia2 xiang3 。
- dang1 shi2 gong1 jin4 duan4 guo4 feng2 ， ke3 de2 ru2 nong2 cheng3 jiang1 wang4 。
- jiang1 tian1 mo4 mo4 na4 rong2 hua4 ， miao3 mang3 feng1 yan1 sheng1 bi3 xia4 。
- fu2 hong2 mie4 mei2 bo1 bu4 yao2 ， wu4 shu4 shuang1 lin2 gong4 xiao1 sa3 。
- nai3 zhi1 jue2 yi4 shen2 yu3 tong1 ， ban1 bao2 ao4 ni4 kui1 hua4 gong1 。
- shi4 shi1 ri4 ri4 jiang1 hu2 shang4 ， ji3 ren2 shan4 jia4 neng2 wu2 qiong2 。
- jun1 jia1 shuang1 lian2 bing1 yu4 zhi4 ， ci3 hua4 yu3 ren2 ju4 di4 yi1 。
- gu4 ying4 jian1 jue2 fu4 lao2 shou1 ， su2 yan3 fen1 fen1 mo4 qing1 chu1 。

## 注释

## 译文

## 赏析
