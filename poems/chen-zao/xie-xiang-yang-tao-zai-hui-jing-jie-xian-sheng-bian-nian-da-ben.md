---
id: chen-zao-xie-xiang-yang-tao-zai-hui-jing-jie-xian-sheng-bian-nian-da-ben
title: 谢襄阳陶宰惠靖节先生编年大本
titlePinyin: xie4 xiang1 yang2 tao2 zai3 hui4 jing4 jie2 xian1 sheng1 bian1 nian2 da4 ben3
titleSlug: xie-xiang-yang-tao-zai-hui-jing-jie-xian-sheng-bian-nian-da-ben
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陶翁清节人可追，陶诗妙处吾所师。
- 百篇昭昭揭日月，行云流水无定姿。
- 颠倒后前昧甲子，可忍白璧犹小疵。
- 三家纪述互踳駮，千载传授仍参差。
- 远孙挺立翁不死，吏隠平挹乡里儿。
- 空洞胸襟著今古，遗编订正当属谁。
- 扶微擿隠究茫昧，别白苍黑分毫厘。
- 翁拔俗心诗其寓，彼未易识此则遗。
- 幽意隠义眼中了，笔端有口今见之。
- 细书大字肯及我，故人嘉惠良不赀。
- 摩挲老眼屏汤熨，欻讶毛孔生凉飔。
- 归装不忧更空匮，招隠正用宽衰迟。
- 世间报施有厚薄，自顾壁立谋晨炊。
- 心期烱烱共一月，未妨相望天之涯。

## 拼音
- tao2 weng1 qing1 jie2 ren2 ke3 zhui1 ， tao2 shi1 miao4 chu4 wu2 suo3 shi1 。
- bai3 pian1 zhao1 zhao1 jie1 ri4 yue4 ， xing2 yun2 liu2 shui3 wu2 ding4 zi1 。
- dian1 dao3 hou4 qian2 mei4 jia3 zi3 ， ke3 ren3 bai2 bi4 you2 xiao3 ci1 。
- san1 jia1 ji4 shu4 hu4 chuan3 bo2 ， qian1 zai3 chuan2 shou4 reng2 cen1 ci1 。
- yuan3 sun1 ting3 li4 weng1 bu4 si3 ， li4 yin3 ping2 yi4 xiang1 li3 er2 。
- kong1 dong4 xiong1 jin1 zhu4 jin1 gu3 ， yi2 bian1 ding4 zheng4 dang1 shu3 shui2 。
- fu2 wei1 ti1 yin3 jiu1 mang2 mei4 ， bie2 bai2 cang1 hei1 fen1 hao2 li2 。
- weng1 ba2 su2 xin1 shi1 qi2 yu4 ， bi3 wei4 yi4 shi2 ci3 ze2 yi2 。
- you1 yi4 yin3 yi4 yan3 zhong1 le0 ， bi3 duan1 you3 kou3 jin1 jian4 zhi1 。
- xi4 shu1 da4 zi4 ken3 ji2 wo3 ， gu4 ren2 jia1 hui4 liang2 bu4 zi1 。
- mo2 suo1 lao3 yan3 ping2 tang1 yun4 ， chua1 ya4 mao2 kong3 sheng1 liang2 si1 。
- gui1 zhuang1 bu4 you1 geng4 kong1 kui4 ， zhao1 yin3 zheng4 yong4 kuan1 shuai1 chi2 。
- shi4 jian1 bao4 shi1 you3 hou4 bao2 ， zi4 gu4 bi4 li4 mou2 chen2 chui1 。
- xin1 qi1 jiong3 jiong3 gong4 yi1 yue4 ， wei4 fang2 xiang1 wang4 tian1 zhi1 ya2 。

## 注释

## 译文

## 赏析
