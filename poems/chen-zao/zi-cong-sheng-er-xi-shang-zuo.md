---
id: chen-zao-zi-cong-sheng-er-xi-shang-zuo
title: 子从生儿席上作
titlePinyin: zi3 cong2 sheng1 er2 xi2 shang4 zuo4
titleSlug: zi-cong-sheng-er-xi-shang-zuo
author: 陈藻
authorPinyin: chen2 zao3
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我身如浮云，出入无程期。
- 别君夫与妇，戏约归来时。
- 夫问妇何娠，我卜生男儿。
- 出房拜阿姑，我得酣酒巵。
- 游脱城山屐，香闻渔市炊。
- 虽无童仆遣，若有音信知。
- 回思一纪先，君吟弄瓦诗。
- 亦开满月筵，我行适值之。
- 亲交信有缘，饮啄主者谁。
- 前言成谶兆，笑讶因陈词。
- 诗法久无辞，请继关雎为。
- 十九成数终，阴偶配阳奇。
- 晋文在外还，霸业一朝基。
- 伉俪今几秋，倒指恰如兹。
- 造化安排生，必也非凡儿。

## 拼音
- wo3 shen1 ru2 fu2 yun2 ， chu1 ru4 wu2 cheng2 qi1 。
- bie2 jun1 fu1 yu3 fu4 ， xi4 yue1 gui1 lai2 shi2 。
- fu1 wen4 fu4 he2 shen1 ， wo3 bu3 sheng1 nan2 er2 。
- chu1 fang2 bai4 a1 gu1 ， wo3 de2 han1 jiu3 zhi1 。
- you2 tuo1 cheng2 shan1 ji1 ， xiang1 wen2 yu2 shi4 chui1 。
- sui1 wu2 tong2 pu2 qian3 ， ruo4 you3 yin1 xin4 zhi1 。
- hui2 si1 yi2 ji4 xian1 ， jun1 yin2 nong4 wa3 shi1 。
- yi4 kai1 man3 yue4 yan2 ， wo3 xing2 shi4 zhi2 zhi1 。
- qin1 jiao1 xin4 you3 yuan2 ， yin3 zhuo2 zhu3 zhe3 shui2 。
- qian2 yan2 cheng2 chen4 zhao4 ， xiao4 ya4 yin1 chen2 ci2 。
- shi1 fa3 jiu3 wu2 ci2 ， qing3 ji4 guan1 ju1 wei4 。
- shi2 jiu3 cheng2 shu4 zhong1 ， yin1 ou3 pei4 yang2 qi2 。
- jin4 wen2 zai4 wai4 hai2 ， ba4 ye4 yi4 chao2 ji1 。
- kang4 li4 jin1 ji3 qiu1 ， dao3 zhi3 qia4 ru2 zi1 。
- zao4 hua4 an1 pai2 sheng1 ， bi4 ye3 fei1 fan2 er2 。

## 注释

## 译文

## 赏析
