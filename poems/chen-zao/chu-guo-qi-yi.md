---
id: chen-zao-chu-guo-qi-yi
title: 出郭  其一
titlePinyin: chu1 guo1     qi2 yi1
titleSlug: chu-guo-qi-yi
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江县居人寒食下，少在县中多在野。
- 哭声不似笑声长，丽服新粧尽游者。
- 长郊芳草接天绿，我亦行行策罢马。
- 盍簪命醉岂不怀，卑官出入元无假。
- 偶来却胜特来好，触处春光可图画。
- 几日阴寒风用壮，今朝霁景天所借。
- 趁人胡蝶作团蜚，逐妇鸣鸠数声罢。
- 夭桃艳杏虽已过，郁李金沙犹未谢。
- 其余红白争姱嫮，醉态啼粧各潇洒。
- 颦风笑露頩欲语，半吐梨花最闲雅。
- 游人几许健倒去，红粉谁家短墙亚。
- 良辰独醒还自惜，捐佩一樽犹可贳。
- 餠盘饧筯已寒盟，故人应问花应讶。
- 对春长作了事痴，不念清欢本无价。
- 会当从公谢不敏，百罚深杯不辞把。
- 魏花有约待人归，秉烛酬春期后夜。

## 拼音
- jiang1 xian4 ju1 ren2 han2 shi2 xia4 ， shao3 zai4 xian4 zhong1 duo1 zai4 ye3 。
- ku1 sheng1 bu2 si4 xiao4 sheng1 chang2 ， li4 fu2 xin1 zhuang1 jin4 you2 zhe3 。
- chang2 jiao1 fang1 cao3 jie1 tian1 lü4 ， wo3 yi4 xing2 xing2 ce4 ba4 ma3 。
- he2 zan1 ming4 zui4 qi3 bu4 huai2 ， bei1 guan1 chu1 ru4 yuan2 wu2 jia3 。
- ou3 lai2 que4 sheng4 te4 lai2 hao3 ， chu4 chu4 chun1 guang1 ke3 tu2 hua4 。
- ji3 ri4 yin1 han2 feng1 yong4 zhuang4 ， jin1 chao2 ji4 jing3 tian1 suo3 jie4 。
- chen4 ren2 hu2 die2 zuo4 tuan2 fei1 ， zhu2 fu4 ming2 jiu1 shu4 sheng1 ba4 。
- yao1 tao2 yan4 xing4 sui1 yi3 guo4 ， yu4 li3 jin1 sha1 you2 wei4 xie4 。
- qi2 yu2 hong2 bai2 zheng1 kua1 hu4 ， zui4 tai4 ti2 zhuang1 ge4 xiao1 sa3 。
- pin2 feng1 xiao4 lu4 ping1 yu4 yu3 ， ban4 tu3 li2 hua1 zui4 xian2 ya3 。
- you2 ren2 ji3 xu3 jian4 dao3 qu4 ， hong2 fen3 shui2 jia1 duan3 qiang2 ya4 。
- liang2 chen2 du2 xing3 hai2 zi4 xi1 ， juan1 pei4 yi4 zun1 you2 ke3 shi4 。
- bing3 pan2 tang2 zhu4 yi3 han2 meng2 ， gu4 ren2 ying4 wen4 hua1 ying4 ya4 。
- dui4 chun1 chang2 zuo4 liao3 shi4 chi1 ， bu2 nian4 qing1 huan1 ben3 wu2 jia4 。
- hui4 dang1 cong2 gong1 xie4 bu4 min3 ， bai3 fa2 shen1 bei1 bu4 ci2 ba3 。
- wei4 hua1 you3 yue1 dai4 ren2 gui1 ， bing3 zhu2 chou2 chun1 qi1 hou4 ye4 。

## 注释

## 译文

## 赏析
