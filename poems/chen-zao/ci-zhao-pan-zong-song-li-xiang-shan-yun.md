---
id: chen-zao-ci-zhao-pan-zong-song-li-xiang-shan-yun
title: 次赵判宗送李象山韵
titlePinyin: ci4 zhao4 pan4 zong1 song4 li3 xiang4 shan1 yun4
titleSlug: ci-zhao-pan-zong-song-li-xiang-shan-yun
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邑政易堕，我方在行。
- 挽袖柅车，交游至情。
- 两君玉峙，表表国士。
- 下榻倾倒，有贤公子。
- 我介三子，匪同而和。
- 提衡掖挽，交口孰何。
- 月堂之评，罙久未改。
- 匿瑕振过，兹焉有待。
- 卜夜之饮，辍骊驹章。
- 顾虽情钟，河鱼未康。
- 作吏则疎，羡人报政。
- 彼益者友，工药我病。
- 低昂达穷，冥心所遭。
- 独喜故人，往偕仙曹。
- 摇摇修程，烱烱初度。
- 眷言顾之，矫首云路。
- 胡不小留，共颓醉山。
- 胡不更仆，共谭孔颜。
- 西睇归帆，徙倚凄切。
- 去留之间，仙凡斯别。

## 拼音
- yi4 zheng4 yi4 duo4 ， wo3 fang1 zai4 hang2 。
- wan3 xiu4 ni3 che1 ， jiao1 you2 zhi4 qing2 。
- liang3 jun1 yu4 zhi4 ， biao3 biao3 guo2 shi4 。
- xia4 ta4 qing1 dao3 ， you3 xian2 gong1 zi3 。
- wo3 jie4 san1 zi3 ， fei3 tong2 er2 he2 。
- ti2 heng2 ye4 wan3 ， jiao1 kou3 shu2 he2 。
- yue4 tang2 zhi1 ping2 ， shen1 jiu3 wei4 gai3 。
- ni4 xia2 zhen4 guo4 ， zi1 yan1 you3 dai4 。
- bu3 ye4 zhi1 yin3 ， chuo4 li2 ju1 zhang1 。
- gu4 sui1 qing2 zhong1 ， he2 yu2 wei4 kang1 。
- zuo4 li4 ze2 shu1 ， xian4 ren2 bao4 zheng4 。
- bi3 yi4 zhe3 you3 ， gong1 yao4 wo3 bing4 。
- di1 ang2 da2 qiong2 ， ming2 xin1 suo3 zao1 。
- du2 xi3 gu4 ren2 ， wang3 xie2 xian1 cao2 。
- yao2 yao2 xiu1 cheng2 ， jiong3 jiong3 chu1 du4 。
- juan4 yan2 gu4 zhi1 ， jiao3 shou3 yun2 lu4 。
- hu2 bu4 xiao3 liu2 ， gong4 tui2 zui4 shan1 。
- hu2 bu2 geng4 pu2 ， gong4 tan2 kong3 yan2 。
- xi1 di4 gui1 fan1 ， xi3 yi3 qi1 qie4 。
- qu4 liu2 zhi1 jian1 ， xian1 fan2 si1 bie2 。

## 注释

## 译文

## 赏析
