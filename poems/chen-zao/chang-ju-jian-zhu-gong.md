---
id: chen-zao-chang-ju-jian-zhu-gong
title: 长句简诸公
titlePinyin: chang2 ju4 jian3 zhu1 gong1
titleSlug: chang-ju-jian-zhu-gong
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家开宴为酴醾，竹声裂石弦辊雷。
- 我家芍药继如许，如解商量先后开。
- 深红妍白各媚妩，琼肌玉骨无纤埃。
- 日高未觉睡态足，风定亦送龙香来。
- 素艳压架頩欲雨，粧面卧丛羞未擡。
- 邢娥微服屏粉黛，众女望影慙莫陪。
- 真妃娇泥午酒困，红潮作晕回香腮。
- 春到陋邑好花少，鬰鬰高柳间古槐。
- 浓李浅桃不入眼，菖条杏叶何有哉。
- 喜如足音赏魏紫，愁寄驿使邀江梅。
- 残春索寞风絮乱，有此二物生庭隈。
- 维扬金腰可伯仲，闽南素馨但舆台。
- 倚烟娉盈复妖嫮，等闲力挽春光回。
- 东皇有情花有意，似欲我辈倒玉罍。
- 君家赏花我方病，忆花有恨空成堆。
- 我家花开病适愈，对花发兴知难裁。
- 簿领困人日作恶，玉山猛判花前颓。
- 及今乐事须秉烛，风狂雨横谁能猜。

## 拼音
- jun1 jia1 kai1 yan4 wei4 tu2 mi2 ， zhu2 sheng1 lie4 shi2 xian2 gun3 lei2 。
- wo3 jia1 shao2 yao4 ji4 ru2 xu3 ， ru2 jie3 shang1 liang2 xian1 hou4 kai1 。
- shen1 hong2 yan2 bai2 ge4 mei4 wu3 ， qiong2 ji1 yu4 gu3 wu2 xian1 ai1 。
- ri4 gao1 wei4 jue2 shui4 tai4 zu2 ， feng1 ding4 yi4 song4 long2 xiang1 lai2 。
- su4 yan4 ya1 jia4 ping1 yu4 yu3 ， zhuang1 mian4 wo4 cong2 xiu1 wei4 tai2 。
- xing2 e2 wei1 fu2 ping2 fen3 dai4 ， zhong4 nü3 wang4 ying3 can2 mo4 pei2 。
- zhen1 fei1 jiao1 ni2 wu3 jiu3 kun4 ， hong2 chao2 zuo4 yun1 hui2 xiang1 sai1 。
- chun1 dao4 lou4 yi4 hao3 hua1 shao3 ， yu4 yu4 gao1 liu3 jian1 gu3 huai2 。
- nong2 li3 qian3 tao2 bu2 ru4 yan3 ， chang1 tiao2 xing4 ye4 he2 you3 zai1 。
- xi3 ru2 zu2 yin1 shang3 wei4 zi3 ， chou2 ji4 yi4 shi3 yao1 jiang1 mei2 。
- can2 chun1 suo3 mo4 feng1 xu4 luan4 ， you3 ci3 er4 wu4 sheng1 ting2 wei1 。
- wei2 yang2 jin1 yao1 ke3 bo2 zhong4 ， min3 nan2 su4 xin1 dan4 yu2 tai2 。
- yi3 yan1 ping1 ying2 fu4 yao1 hu4 ， deng3 xian2 li4 wan3 chun1 guang1 hui2 。
- dong1 huang2 you3 qing2 hua1 you3 yi4 ， si4 yu4 wo3 bei4 dao3 yu4 lei2 。
- jun1 jia1 shang3 hua1 wo3 fang1 bing4 ， yi4 hua1 you3 hen4 kong1 cheng2 dui1 。
- wo3 jia1 hua1 kai1 bing4 shi4 yu4 ， dui4 hua1 fa1 xing1 zhi1 nan2 cai2 。
- bo2 ling3 kun4 ren2 ri4 zuo4 e4 ， yu4 shan1 meng3 pan4 hua1 qian2 tui2 。
- ji2 jin1 le4 shi4 xu1 bing3 zhu2 ， feng1 kuang2 yu3 heng2 shui2 neng2 cai1 。

## 注释

## 译文

## 赏析
