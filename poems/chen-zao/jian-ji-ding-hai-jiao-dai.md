---
id: chen-zao-jian-ji-ding-hai-jiao-dai
title: 饯寄定海交代
titlePinyin: jian4 ji4 ding4 hai3 jiao1 dai4
titleSlug: jian-ji-ding-hai-jiao-dai
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 县尹古子男，今不一钱直。
- 低摧奉简书，侦伺常屏息。
- 白简与按章，岁月供弹劾。
- 当路虽所惧，奸民巧狙击。
- 吻间售蜂虿，意外变白黑。
- 防虞莫救过，弥缝或逃谪。
- 政使有卓鲁，未容置形迹。
- 云何世难事，君不动声色。
- 编民翕风移，恶少且心革。
- 田庐有笑歌，魑魅亦窜匿。
- 斯人纪仁爱，几磨南山石。
- 政声懿如此，仅免绳治厄。
- 诸公蜚鹗书，犯严尚遗力。
- 安得定海民，为君洒荐墨。
- 兰台传循吏，采访多失实。
- 安得定海人，为君秉直笔。
- 嗟我吏隠者，志在山南北。
- 身名万金重，如博试此掷。
- 頼今遗爱地，一一可矜式。
- 政恐效西子，美颦得嘲剧。
- 江皋一樽酒，聊挽朝天客。
- 妙乐喧江浪，清谭倒理窟。
- 盟言底遽寒，舟驶潮水急。
- 西望念风义，感叹徒至骨。

## 拼音
- xian4 yin3 gu3 zi3 nan2 ， jin1 bu4 yi4 qian2 zhi2 。
- di1 cui1 feng4 jian3 shu1 ， zhen1 si4 chang2 bing3 xi1 。
- bai2 jian3 yu3 an4 zhang1 ， sui4 yue4 gong4 tan2 he2 。
- dang1 lu4 sui1 suo3 ju4 ， jian1 min2 qiao3 ju1 ji1 。
- wen3 jian1 shou4 feng1 chai4 ， yi4 wai4 bian4 bai2 hei1 。
- fang2 yu2 mo4 jiu4 guo4 ， mi2 feng2 huo4 tao2 zhe2 。
- zheng4 shi3 you3 zhuo2 lu3 ， wei4 rong2 zhi4 xing2 ji4 。
- yun2 he2 shi4 nan2 shi4 ， jun1 bu2 dong4 sheng1 se4 。
- bian1 min2 xi1 feng1 yi2 ， e4 shao4 qie3 xin1 ge2 。
- tian2 lu2 you3 xiao4 ge1 ， chi1 mei4 yi4 cuan4 ni4 。
- si1 ren2 ji4 ren2 ai4 ， ji3 mo2 nan2 shan1 shi2 。
- zheng4 sheng1 yi4 ru2 ci3 ， jin3 mian3 sheng2 zhi4 e4 。
- zhu1 gong1 fei1 e4 shu1 ， fan4 yan2 shang4 yi2 li4 。
- an1 de2 ding4 hai3 min2 ， wei4 jun1 sa3 jian4 mo4 。
- lan2 tai2 chuan2 xun2 li4 ， cai3 fang3 duo1 shi1 shi2 。
- an1 de2 ding4 hai3 ren2 ， wei4 jun1 bing3 zhi2 bi3 。
- jie1 wo3 li4 yin3 zhe3 ， zhi4 zai4 shan1 nan2 bei3 。
- shen1 ming2 wan4 jin1 zhong4 ， ru2 bo2 shi4 ci3 zhi4 。
- lai4 jin1 yi2 ai4 di4 ， yi1 yi1 ke3 jin1 shi4 。
- zheng4 kong3 xiao4 xi1 zi3 ， mei3 pin2 de2 chao2 ju4 。
- jiang1 gao1 yi4 zun1 jiu3 ， liao2 wan3 chao2 tian1 ke4 。
- miao4 le4 xuan1 jiang1 lang4 ， qing1 tan2 dao3 li3 ku1 。
- meng2 yan2 di3 ju4 han2 ， zhou1 shi3 chao2 shui3 ji2 。
- xi1 wang4 nian4 feng1 yi4 ， gan3 tan4 tu2 zhi4 gu3 。

## 注释

## 译文

## 赏析
