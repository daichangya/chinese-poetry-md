---
id: chen-zao-wen-shu-zhou-shu-sheng-ju-zhong-wei-dao
title: 闻舒州书生聚众为盗
titlePinyin: wen2 shu1 zhou1 shu1 sheng1 ju4 zhong4 wei4 dao4
titleSlug: wen-shu-zhou-shu-sheng-ju-zhong-wei-dao
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 边头仅绝胡尘警，频年麦秕禾不颖。
- 淮民久矣困憔悴，淮俗岂常藏不逞。
- 槌𬬻血马中夜呼，劫吏驱民刃加颈。
- 吾民苦旱无生意，更复跳梁汝为梗。
- 堂堂王度无玷缺，赫赫军容仍暇整。
- 前年蜑户煽凶威，长蛇封狶摇湖岭。
- 元戎白羽才一挥，欲丐微生一无幸。
- 尔曹幺麽真癣疥，天网莫倚容蛙黾。
- 昧逐青虫干斧锧，盍辞绿林救要领。
- 鲸鲵虀粉有前戒，傥被皇恩各乡井。
- 旱魃逞妖民倒垂，庙堂圣贤自司命。
- 径须委节发陈廪，少息流离服顽横。
- 劝分己责可次第，庶援沉焚痊国病。
- 正资方岳佐尧禹，侧伫剡章伸此请。

## 拼音
- bian1 tou2 jin3 jue2 hu2 chen2 jing3 ， pin2 nian2 mai4 bi3 he2 bu4 ying3 。
- huai2 min2 jiu3 yi3 kun4 qiao2 cui4 ， huai2 su2 qi3 chang2 cang2 bu4 cheng3 。
- chui2 lu2 xue4 ma3 zhong1 ye4 hu1 ， jie2 li4 qu1 min2 ren4 jia1 jing3 。
- wu2 min2 ku3 han4 wu2 sheng1 yi4 ， geng4 fu4 tiao4 liang2 ru3 wei4 geng3 。
- tang2 tang2 wang2 du4 wu2 dian4 que1 ， he4 he4 jun1 rong2 reng2 xia2 zheng3 。
- qian2 nian2 dan4 hu4 shan1 xiong1 wei1 ， chang2 she2 feng1 xi1 yao2 hu2 ling3 。
- yuan2 rong2 bai2 yu3 cai2 yi4 hui1 ， yu4 gai4 wei1 sheng1 yi4 wu2 xing4 。
- er3 cao2 yao1 mo2 zhen1 xuan3 jie4 ， tian1 wang3 mo4 yi3 rong2 wa1 mian3 。
- mei4 zhu2 qing1 chong2 gan1 fu3 zhi4 ， he2 ci2 lu4 lin2 jiu4 yao4 ling3 。
- jing1 ni2 ji1 fen3 you3 qian2 jie4 ， tang3 bei4 huang2 en1 ge4 xiang1 jing3 。
- han4 ba2 cheng3 yao1 min2 dao3 chui2 ， miao4 tang2 sheng4 xian2 zi4 si1 ming4 。
- jing4 xu1 wei3 jie2 fa1 chen2 lin3 ， shao3 xi1 liu2 li2 fu2 wan2 heng2 。
- quan4 fen1 ji3 ze2 ke3 ci4 di4 ， shu4 yuan2 chen2 fen2 quan2 guo2 bing4 。
- zheng4 zi1 fang1 yue4 zuo3 yao2 yu3 ， ce4 zhu4 yan3 zhang1 shen1 ci3 qing3 。

## 注释

## 译文

## 赏析
