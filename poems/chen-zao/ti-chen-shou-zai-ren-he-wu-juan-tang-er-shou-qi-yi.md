---
id: chen-zao-ti-chen-shou-zai-ren-he-wu-juan-tang-er-shou-qi-yi
title: 题陈守宰仁和无倦堂二首  其一
titlePinyin: ti2 chen2 shou3 zai3 ren2 he2 wu2 juan4 tang2 er4 shou3     qi2 yi1
titleSlug: ti-chen-shou-zai-ren-he-wu-juan-tang-er-shou-qi-yi
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 仲尼治道师，今古谁造阃。
- 公与由也果，有得非二本。
- 为政贵无倦，圣语要自反。
- 吾宗宰仁和，条教仰瓴建。
- 吟对千挺竹，日课五升饭。
- 胶扰付冰解，隠幽莫形遯。
- 器资铜百炼，心地兰九畹。
- 人绝悬鱼续，自诡割鸡偃。
- 秉心宁作辍，提耳悟顽谖。
- 岂伊不可耐，据以为益损。
- 譬如岁丰凶，良农守穮蔉。
- 功名自民庸，君子计岁晚。

## 拼音
- zhong4 ni2 zhi4 dao4 shi1 ， jin1 gu3 shui2 zao4 kun3 。
- gong1 yu3 you2 ye3 guo3 ， you3 de2 fei1 er4 ben3 。
- wei2 zheng4 gui4 wu2 juan4 ， sheng4 yu3 yao4 zi4 fan3 。
- wu2 zong1 zai3 ren2 he2 ， tiao2 jiao4 yang3 ling2 jian4 。
- yin2 dui4 qian1 ting3 zhu2 ， ri4 ke4 wu3 sheng1 fan4 。
- jiao1 rao3 fu4 bing1 jie3 ， yin3 you1 mo4 xing2 dun4 。
- qi4 zi1 tong2 bai3 lian4 ， xin1 di4 lan2 jiu3 wan3 。
- ren2 jue2 xuan2 yu2 xu4 ， zi4 gui3 ge1 ji1 yan3 。
- bing3 xin1 ning2 zuo4 chuo4 ， ti2 er3 wu4 wan2 xuan1 。
- qi3 yi1 bu4 ke3 nai4 ， ju4 yi3 wei2 yi4 sun3 。
- pi4 ru2 sui4 feng1 xiong1 ， liang2 nong2 shou3 biao1 gun3 。
- gong1 ming2 zi4 min2 yong1 ， jun1 zi3 ji4 sui4 wan3 。

## 注释

## 译文

## 赏析
