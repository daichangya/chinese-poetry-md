---
id: chen-zao-ci-yun-da-lu-jian-yue
title: 次韵答路监岳
titlePinyin: ci4 yun4 da2 lu4 jian1 yue4
titleSlug: ci-yun-da-lu-jian-yue
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 房陵水秀山崛奇，政与路子昌其诗。
- 临风启缄诵杰句，狂酲病卧闻楚辞。
- 阴阳闭纵坎其鼓，年年凟神为旸雨。
- 所嗟坐衙未暖席，已有疲民相告语。
- 买牲酾酒方热中，霈然一雨千里同。
- 雨足便晴夏田好，麦秋决可收全功。
- 与民父天免衔恤，更因欢喜忘肺疾。
- 雄篇良佩君记存，联翩古调仍唐律。
- 人才高下渊视天，貂不易续私自怜。
- 侧理漫草腮漫托，缠声鹿鸣媲林乐。

## 拼音
- fang2 ling2 shui3 xiu4 shan1 jue2 qi2 ， zheng4 yu3 lu4 zi3 chang1 qi2 shi1 。
- lin2 feng1 qi3 jian1 song4 jie2 ju4 ， kuang2 cheng2 bing4 wo4 wen2 chu3 ci2 。
- yin1 yang2 bi4 zong4 kan3 qi2 gu3 ， nian2 nian2 du2 shen2 wei4 yang2 yu3 。
- suo3 jie1 zuo4 ya2 wei4 nuan3 xi2 ， yi3 you3 pi2 min2 xiang1 gao4 yu3 。
- mai3 sheng1 shai1 jiu3 fang1 re4 zhong1 ， pei4 ran2 yi4 yu3 qian1 li3 tong2 。
- yu3 zu2 bian4 qing2 xia4 tian2 hao3 ， mai4 qiu1 jue2 ke3 shou1 quan2 gong1 。
- yu3 min2 fu4 tian1 mian3 xian2 xu4 ， geng4 yin1 huan1 xi3 wang4 fei4 ji2 。
- xiong2 pian1 liang2 pei4 jun1 ji4 cun2 ， lian2 pian1 gu3 tiao2 reng2 tang2 lü4 。
- ren2 cai2 gao1 xia4 yuan1 shi4 tian1 ， diao1 bu2 yi4 xu4 si1 zi4 lian2 。
- ce4 li3 man4 cao3 sai1 man4 tuo1 ， chan2 sheng1 lu4 ming2 pi4 lin2 le4 。

## 注释

## 译文

## 赏析
