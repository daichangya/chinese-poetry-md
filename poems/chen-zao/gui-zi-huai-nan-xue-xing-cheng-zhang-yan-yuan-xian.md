---
id: chen-zao-gui-zi-huai-nan-xue-xing-cheng-zhang-yan-yuan-xian
title: 归自淮南雪行呈张盐袁宪
titlePinyin: gui1 zi4 huai2 nan2 xue3 xing2 cheng2 zhang1 yan2 yuan2 xian4
titleSlug: gui-zi-huai-nan-xue-xing-cheng-zhang-yan-yuan-xian
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岁星逼岁回躔吴，吴儿不用忧旱枯。
- 社鬼雨师当率职，雪龙已复随指呼。
- 百年眷属无宁居，崩腾胶葛周太虚。
- 翻云挟雨动十日，洒润及物无遗余。
- 帝意嘿与皇心符，屡丰政欲𡞦鳏苏。
- 凤麟告瑞底用此，粟麦充腹可使无。
- 节物破腊催谢徂，挽回和气浮洪炉。
- 熏烟已告佛供罢，寿斝想见皇情娱。
- 漂然一舸将腐儒，风前坏席争长涂。
- 乘凌缤纷入缥缈，俛仰色界行画图。
- 平生壮观老不孤，今段造物真娱予。
- 拟从玉妃助剪水，徐与帝子看积苏。
- 天僊著我白玉壶，应笑袖手毫不濡。
- 归从绣衣两诗伯，照夜更掇骊龙珠。

## 拼音
- sui4 xing1 bi1 sui4 hui2 chan2 wu2 ， wu2 er2 bu2 yong4 you1 han4 ku1 。
- she4 gui3 yu3 shi1 dang1 lü4 zhi2 ， xue3 long2 yi3 fu4 sui2 zhi3 hu1 。
- bai3 nian2 juan4 shu3 wu2 ning2 ju1 ， beng1 teng2 jiao1 ge3 zhou1 tai4 xu1 。
- fan1 yun2 xie2 yu3 dong4 shi2 ri4 ， sa3 run4 ji2 wu4 wu2 yi2 yu2 。
- di4 yi4 hei1 yu3 huang2 xin1 fu2 ， lü3 feng1 zheng4 yu4 𡞦 guan1 su1 。
- feng4 lin2 gao4 rui4 di3 yong4 ci3 ， su4 mai4 chong1 fu4 ke3 shi3 wu2 。
- jie2 wu4 po4 la4 cui1 xie4 cu2 ， wan3 hui2 he2 qi4 fu2 hong2 lu2 。
- xun1 yan1 yi3 gao4 fo2 gong4 ba4 ， shou4 jia3 xiang3 jian4 huang2 qing2 yu2 。
- piao1 ran2 yi4 ge3 jiang1 fu3 ru2 ， feng1 qian2 huai4 xi2 zheng1 chang2 tu2 。
- cheng2 ling2 bin1 fen1 ru4 piao1 miao3 ， fu3 yang3 se4 jie4 xing2 hua4 tu2 。
- ping2 sheng1 zhuang4 guan1 lao3 bu4 gu1 ， jin1 duan4 zao4 wu4 zhen1 yu2 yu3 。
- ni3 cong2 yu4 fei1 zhu4 jian3 shui3 ， xu2 yu3 di4 zi3 kan4 ji1 su1 。
- tian1 xian1 zhu4 wo3 bai2 yu4 hu2 ， ying4 xiao4 xiu4 shou3 hao2 bu4 ru2 。
- gui1 cong2 xiu4 yi1 liang3 shi1 bo2 ， zhao4 ye4 geng4 duo1 li2 long2 zhu1 。

## 注释

## 译文

## 赏析
