---
id: chen-zao-wang-cao-xiao-yan-bo-li-fen-yun-de-lu-zi
title: 王漕小燕玻璃分韵得路字
titlePinyin: wang2 cao2 xiao3 yan4 bo1 li2 fen1 yun4 de2 lu4 zi4
titleSlug: wang-cao-xiao-yan-bo-li-fen-yun-de-lu-zi
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年客京华，酷暑不可度。
- 时为冷泉登，税驾脱巾屦。
- 风外杂佩鸣，松根一窦注。
- 可闻不可挹，已足荡袢暑。
- 朅来黄埃中，梦遶湖西路。
- 宁知虎头侧，碧溜依绀宇。
- 琤淙响琴筑，喷噀起霏雾。
- 余润碧苔滋，照影红葵嫮。
- 凉气濯毛骨，寒声到樽俎。
- 况陪持斧翁，觞咏澣尘虑。
- 坐著锦囊生，歌烦桃叶女。
- 向来湖西亭，听泉渠须数。
- 逼人洒清寒，如翁玉雪句。
- 更唤泉间龙，为霖下山去。

## 拼音
- qu4 nian2 ke4 jing1 hua2 ， ku4 shu3 bu4 ke3 du4 。
- shi2 wei4 leng3 quan2 deng1 ， shui4 jia4 tuo1 jin1 ju4 。
- feng1 wai4 za2 pei4 ming2 ， song1 gen1 yi2 dou4 zhu4 。
- ke3 wen2 bu4 ke3 yi4 ， yi3 zu2 dang4 pan4 shu3 。
- qie4 lai2 huang2 ai1 zhong1 ， meng4 rao4 hu2 xi1 lu4 。
- ning2 zhi1 hu3 tou2 ce4 ， bi4 liu1 yi1 gan4 yu3 。
- cheng1 cong2 xiang3 qin2 zhu4 ， pen1 xun4 qi3 fei1 wu4 。
- yu2 run4 bi4 tai2 zi1 ， zhao4 ying3 hong2 kui2 hu4 。
- liang2 qi4 zhuo2 mao2 gu3 ， han2 sheng1 dao4 zun1 zu3 。
- kuang4 pei2 chi2 fu3 weng1 ， shang1 yong3 huan4 chen2 lü4 。
- zuo4 zhu4 jin3 nang2 sheng1 ， ge1 fan2 tao2 ye4 nü3 。
- xiang4 lai2 hu2 xi1 ting2 ， ting1 quan2 qu2 xu1 shu4 。
- bi1 ren2 sa3 qing1 han2 ， ru2 weng1 yu4 xue3 ju4 。
- geng4 huan4 quan2 jian1 long2 ， wei4 lin2 xia4 shan1 qu4 。

## 注释

## 译文

## 赏析
