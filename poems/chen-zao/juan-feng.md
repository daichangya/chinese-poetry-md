---
id: chen-zao-juan-feng
title: 娟峰
titlePinyin: juan1 feng1
titleSlug: juan-feng
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 当年金华小家儿，神游九天狭八维。
- 房陵之山秀而奇，蔚蓝一山群山推。
- 儿肯下顾停𫐌辎，珠贝作宫琼门楣。
- 门前乱石无津涯，一叱转眼羊万蹄。
- 羒羝𦍩羯纷躨尼，蹲鸣踞啮供儿嬉。
- 有褐之叟鬓已丝，似黠非黠痴非痴。
- 傲睨窃觇儿所为，掉臂席卷靡孑遗。
- 一杯见罚儿釂巵，亟鞭风驭还瑶池。
- 幻变起灭荒是非，彼此失得谁成亏。
- 即有而无道乃几，仙者狡狯人得知。
- 以偷而名真见疵，我来访古求端倪。
- 山吾良友儿吾师，嘉木异石相因依。
- 如刻如椓如鬓眉，名峰以娟吾始之。
- 为丐片石傥可碑，更遣子虚摛厥辞。
- 此儿此叟当解颐。

## 拼音
- dang1 nian2 jin1 hua2 xiao3 jia1 er2 ， shen2 you2 jiu3 tian1 xia2 ba1 wei2 。
- fang2 ling2 zhi1 shan1 xiu4 er2 qi2 ， wei4 lan2 yi4 shan1 qun2 shan1 tui1 。
- er2 ken3 xia4 gu4 ting2 𫐌 zi1 ， zhu1 bei4 zuo4 gong1 qiong2 men2 mei2 。
- men2 qian2 luan4 shi2 wu2 jin1 ya2 ， yi2 chi4 zhuan3 yan3 yang2 wan4 ti2 。
- fen2 di1 𦍩 jie2 fen1 kui2 ni2 ， dun1 ming2 ju4 nie4 gong4 er2 xi1 。
- you3 he4 zhi1 sou3 bin4 yi3 si1 ， si4 xia2 fei1 xia2 chi1 fei1 chi1 。
- ao4 ni4 qie4 chan1 er2 suo3 wei4 ， diao4 bi4 xi2 juan3 mi2 jie2 yi2 。
- yi4 bei1 jian4 fa2 er2 jiao4 zhi1 ， ji2 bian1 feng1 yu4 hai2 yao2 chi2 。
- huan4 bian4 qi3 mie4 huang1 shi4 fei1 ， bi3 ci3 shi1 de2 shui2 cheng2 kui1 。
- ji2 you3 er2 wu2 dao4 nai3 ji3 ， xian1 zhe3 jiao3 kuai4 ren2 de2 zhi1 。
- yi3 tou1 er2 ming2 zhen1 jian4 ci1 ， wo3 lai2 fang3 gu3 qiu2 duan1 ni2 。
- shan1 wu2 liang2 you3 er2 wu2 shi1 ， jia1 mu4 yi4 shi2 xiang1 yin1 yi1 。
- ru2 ke4 ru2 zhuo2 ru2 bin4 mei2 ， ming2 feng1 yi3 juan1 wu2 shi3 zhi1 。
- wei4 gai4 pian4 shi2 tang3 ke3 bei1 ， geng4 qian3 zi3 xu1 chi1 jue2 ci2 。
- ci3 er2 ci3 sou3 dang1 jie3 yi2 。

## 注释

## 译文

## 赏析
