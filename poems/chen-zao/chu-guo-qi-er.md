---
id: chen-zao-chu-guo-qi-er
title: 出郭  其二
titlePinyin: chu1 guo1     qi2 er4
titleSlug: chu-guo-qi-er
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 对花不领几柳下，以诗自苦如东野。
- 今年陡觉负芳时，狎兴萧条殊曩者。
- 西湖南园怳入梦，漫道尻轮神作马。
- 可堪山鸟劝归去，拟为莼羹乞长假。
- 十分销瘦空自怜，一段闲愁倩谁画。
- 春光只比东逝波，堂堂去意那能借。
- 青梅崖蜜倏登俎，禊祓秋千仍复罢。
- 感君妙句慰岑寂，欲挽清欢付衰谢。
- 光风摇摇压轻暑，亭榭况经微雨洒。
- 径烦曲糵宽怀抱，未用文章继风雅。
- 飜阶芍药醉面欹，压架酴醾香蓓亚。
- 江城日有问字人，酒不论钱更须贳。
- 君今頼以主人贤，我亦不忧官长讶。
- 鶑花好处醉为乡，与君平日俱声价。
- 旗亭市楼故乡约，岁晚会须茅一把。
- 客中一笑且追陪，饮勿言归当卜夜。

## 拼音
- dui4 hua1 bu4 ling3 ji3 liu3 xia4 ， yi3 shi1 zi4 ku3 ru2 dong1 ye3 。
- jin1 nian2 dou3 jue2 fu4 fang1 shi2 ， xia2 xing1 xiao1 tiao2 shu1 nang3 zhe3 。
- xi1 hu2 nan2 yuan2 huang3 ru4 meng4 ， man4 dao4 kao1 lun2 shen2 zuo4 ma3 。
- ke3 kan1 shan1 niao3 quan4 gui1 qu4 ， ni3 wei4 chun2 geng1 qi3 chang2 jia4 。
- shi2 fen1 xiao1 shou4 kong1 zi4 lian2 ， yi2 duan4 xian2 chou2 qian4 shui2 hua4 。
- chun1 guang1 zhi1 bi3 dong1 shi4 bo1 ， tang2 tang2 qu4 yi4 na4 neng2 jie4 。
- qing1 mei2 ya2 mi4 shu1 deng1 zu3 ， xi4 fu2 qiu1 qian1 reng2 fu4 ba4 。
- gan3 jun1 miao4 ju4 wei4 cen2 ji4 ， yu4 wan3 qing1 huan1 fu4 shuai1 xie4 。
- guang1 feng1 yao2 yao2 ya1 qing1 shu3 ， ting2 xie4 kuang4 jing1 wei1 yu3 sa3 。
- jing4 fan2 qu3 nie4 kuan1 huai2 bao4 ， wei4 yong4 wen2 zhang1 ji4 feng1 ya3 。
- fan1 jie1 shao2 yao4 zui4 mian4 qi1 ， ya1 jia4 tu2 mi2 xiang1 bei4 ya4 。
- jiang1 cheng2 ri4 you3 wen4 zi4 ren2 ， jiu3 bu2 lun4 qian2 geng4 xu1 shi4 。
- jun1 jin1 lai4 yi3 zhu3 ren2 xian2 ， wo3 yi4 bu4 you1 guan1 zhang3 ya4 。
- ying1 hua1 hao3 chu4 zui4 wei4 xiang1 ， yu3 jun1 ping2 ri4 ju4 sheng1 jia4 。
- qi2 ting2 shi4 lou2 gu4 xiang1 yue1 ， sui4 wan3 hui4 xu1 mao2 yi4 ba3 。
- ke4 zhong1 yi2 xiao4 qie3 zhui1 pei2 ， yin3 wu4 yan2 gui1 dang1 bu3 ye4 。

## 注释

## 译文

## 赏析
