---
id: chen-zao-ci-yun-ding-pan-yuan
title: 次韵丁判院
titlePinyin: ci4 yun4 ding1 pan4 yuan4
titleSlug: ci-yun-ding-pan-yuan
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丁侯袖诗来，容听娲皇弦。
- 咀嚼冰齿颊，如漱锡谷泉。
- 露花有余姿，风漪自成纹。
- 中含班傅香，夐绝郊岛寒。
- 汗流竟后尘，何有一字难。
- 明月堕我侧，盥诵喜欲颠。
- 因君念漂零，俛仰追昔年。
- 门间半面初，隄柳嘶晚蝉。
- 寒暑机不停，奔骛履欲穿。
- 客舍此相遇，把酒霜鸿天。
- 男儿气干霄，犹受稠人怜。
- 似闻国士遇，度外置拘挛。
- 渠信造物儿，赋予终奇偏。
- 凌风谢垢浊，仙者一探丸。
- 多肉彼下乘，更趠骅骝前。
- 我老从斗禄，纤鳞潜重渊。
- 饥火少见贷，归志久已坚。
- 自甘尺蠖屈，何与风鹏𬸣。
- 会看鹗书荐，领此云锦篇。
- 从今拭病目，长风驾蜚翰。

## 拼音
- ding1 hou2 xiu4 shi1 lai2 ， rong2 ting1 wa1 huang2 xian2 。
- ju3 jue2 bing1 chi3 jia2 ， ru2 shu4 xi1 gu3 quan2 。
- lu4 hua1 you3 yu2 zi1 ， feng1 yi1 zi4 cheng2 wen2 。
- zhong1 han2 ban1 fu4 xiang1 ， xuan4 jue2 jiao1 dao3 han2 。
- han4 liu2 jing4 hou4 chen2 ， he2 you3 yi2 zi4 nan2 。
- ming2 yue4 duo4 wo3 ce4 ， guan4 song4 xi3 yu4 dian1 。
- yin1 jun1 nian4 piao1 ling2 ， fu3 yang3 zhui1 xi1 nian2 。
- men2 jian1 ban4 mian4 chu1 ， di1 liu3 si1 wan3 chan2 。
- han2 shu3 ji1 bu4 ting2 ， ben1 wu4 lü3 yu4 chuan1 。
- ke4 she4 ci3 xiang1 yu4 ， ba3 jiu3 shuang1 hong2 tian1 。
- nan2 er2 qi4 gan1 xiao1 ， you2 shou4 chou2 ren2 lian2 。
- si4 wen2 guo2 shi4 yu4 ， du4 wai4 zhi4 ju1 luan2 。
- qu2 xin4 zao4 wu4 er2 ， fu4 yu3 zhong1 qi2 pian1 。
- ling2 feng1 xie4 gou4 zhuo2 ， xian1 zhe3 yi2 tan4 wan2 。
- duo1 rou4 bi3 xia4 cheng2 ， geng4 chuo1 hua2 liu2 qian2 。
- wo3 lao3 cong2 dou4 lu4 ， xian1 lin2 qian2 zhong4 yuan1 。
- ji1 huo3 shao3 jian4 dai4 ， gui1 zhi4 jiu3 yi3 jian1 。
- zi4 gan1 chi3 huo4 qu1 ， he2 yu3 feng1 peng2 xian1 。
- hui4 kan4 e4 shu1 jian4 ， ling3 ci3 yun2 jin3 pian1 。
- cong2 jin1 shi4 bing4 mu4 ， chang2 feng1 jia4 fei1 han4 。

## 注释

## 译文

## 赏析
