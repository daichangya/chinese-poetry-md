---
id: chen-zao-zai-ci-yun-zuo-zhao-yin-pian
title: 再次韵作招隠篇
titlePinyin: zai4 ci4 yun4 zuo4 zhao1 yin3 pian1
titleSlug: zai-ci-yun-zuo-zhao-yin-pian
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我家五亩园，泉细地不渴。
- 载酒噬肯游，开门谁汝遏。
- 典衣买花栽，种十八九活。
- 繁华出荒秽，天巧容人夺。
- 三径纡晓步，两部厌晴聒。
- 长日岸帻啸，看人曳裾谒。
- 伸屈较倚伏，烜赫藏戾孽。
- 蛮触胜负间，吾老饱所阅。
- 孰知花药畴，细炷沈檀屑。
- 此乐彼莫顾，渠爱我已割。
- 微吟会心处，山鸟亦欣说。
- 焉得喙三尺，佳处为君说。
- 秋兰媚幽芳，野竹挺高节。
- 当知陶一觞，可敌萧八叶。
- 骈来作螟蠃，独立耿玉雪。

## 拼音
- wo3 jia1 wu3 mu3 yuan2 ， quan2 xi4 di4 bu4 ke3 。
- zai3 jiu3 shi4 ken3 you2 ， kai1 men2 shui2 ru3 e4 。
- dian3 yi1 mai3 hua1 zai1 ， zhong3 shi2 ba1 jiu3 huo2 。
- fan2 hua2 chu1 huang1 hui4 ， tian1 qiao3 rong2 ren2 duo2 。
- san1 jing4 yu1 xiao3 bu4 ， liang3 bu4 yan4 qing2 guo1 。
- chang2 ri4 an4 ze2 xiao4 ， kan4 ren2 ye4 ju1 ye4 。
- shen1 qu1 jiao4 yi3 fu2 ， xuan1 he4 cang2 li4 nie4 。
- man2 chu4 sheng4 fu4 jian1 ， wu2 lao3 bao3 suo3 yue4 。
- shu2 zhi1 hua1 yao4 chou2 ， xi4 zhu4 shen3 tan2 xie4 。
- ci3 le4 bi3 mo4 gu4 ， qu2 ai4 wo3 yi3 ge1 。
- wei1 yin2 hui4 xin1 chu4 ， shan1 niao3 yi4 xin1 shuo1 。
- yan1 de2 hui4 san1 chi3 ， jia1 chu4 wei4 jun1 shuo1 。
- qiu1 lan2 mei4 you1 fang1 ， ye3 zhu2 ting3 gao1 jie2 。
- dang1 zhi1 tao2 yi4 shang1 ， ke3 di2 xiao1 ba1 ye4 。
- pian2 lai2 zuo4 ming2 luo3 ， du2 li4 geng3 yu4 xue3 。

## 注释

## 译文

## 赏析
