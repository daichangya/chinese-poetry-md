---
id: chen-zao-ti-shi-shan-tang
title: 题识山堂
titlePinyin: ti2 shi2 shan1 tang2
titleSlug: ti-shi-shan-tang
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 物之或暌九牛毛，理有适契鹤鸣皋。
- 对山眩旋目无主，山灵定笑山不遭。
- 庐阜姿态杳莫状，烟容岚影翻海涛。
- 德人眼力了天巧，离朱眸睨难形逃。
- 高堂面势踞缥缈，旷度洒落遗尘劳。
- 万巧千奇领定体，如闯阛阓挹同袍。
- 要须般礴烦画史，正自指顾分秋毫。
- 闻道樽罍富宾从，至今卷轴余风骚。
- 我登斯堂唶迟暮，仙翁已蹑海上鳌。
- 横前三万八千丈，天台信美非其曹。
- 崩腾恍骇失要领，窥觇历览首屡搔。
- 先生翳鸾骖紫凤，想后韩众前卢敖。
- 白玉之童手碧桃，双成智琼各云璈。
- 神游未置兹山遨，徙倚怅望吾鬰陶。
- 尘中局束真狴牢，但觉德人山与高。

## 拼音
- wu4 zhi1 huo4 kui2 jiu3 niu2 mao2 ， li3 you3 shi4 qi4 he4 ming2 gao1 。
- dui4 shan1 xuan4 xuan2 mu4 wu2 zhu3 ， shan1 ling2 ding4 xiao4 shan1 bu4 zao1 。
- lu2 fu4 zi1 tai4 yao3 mo4 zhuang4 ， yan1 rong2 lan2 ying3 fan1 hai3 tao1 。
- de2 ren2 yan3 li4 le0 tian1 qiao3 ， li2 zhu1 mou2 ni4 nan2 xing2 tao2 。
- gao1 tang2 mian4 shi4 ju4 piao1 miao3 ， kuang4 du4 sa3 luo4 yi2 chen2 lao2 。
- wan4 qiao3 qian1 qi2 ling3 ding4 ti3 ， ru2 chuang3 huan2 hui4 yi4 tong2 pao2 。
- yao4 xu1 ban1 bo2 fan2 hua4 shi3 ， zheng4 zi4 zhi3 gu4 fen1 qiu1 hao2 。
- wen2 dao4 zun1 lei2 fu4 bin1 cong2 ， zhi4 jin1 juan4 zhou2 yu2 feng1 sao1 。
- wo3 deng1 si1 tang2 jie4 chi2 mu4 ， xian1 weng1 yi3 nie4 hai3 shang4 ao2 。
- heng2 qian2 san1 wan4 ba1 qian1 zhang4 ， tian1 tai2 xin4 mei3 fei1 qi2 cao2 。
- beng1 teng2 huang3 hai4 shi1 yao4 ling3 ， kui1 chan1 li4 lan3 shou3 lü3 sao1 。
- xian1 sheng1 yi4 luan2 can1 zi3 feng4 ， xiang3 hou4 han2 zhong4 qian2 lu2 ao2 。
- bai2 yu4 zhi1 tong2 shou3 bi4 tao2 ， shuang1 cheng2 zhi4 qiong2 ge4 yun2 ao2 。
- shen2 you2 wei4 zhi4 zi1 shan1 ao2 ， xi3 yi3 chang4 wang4 wu2 yu4 tao2 。
- chen2 zhong1 ju2 shu4 zhen1 bi4 lao2 ， dan4 jue2 de2 ren2 shan1 yu3 gao1 。

## 注释

## 译文

## 赏析
