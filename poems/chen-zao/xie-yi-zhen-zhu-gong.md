---
id: chen-zao-xie-yi-zhen-zhu-gong
title: 谢仪真诸公
titlePinyin: xie4 yi2 zhen1 zhu1 gong1
titleSlug: xie-yi-zhen-zhu-gong
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十幅拟挂东风蒲，众贤好事争挽裾。
- 盍不一笑留斯须，咄嗟而具成燕胥。
- 僊醴湛湛白玉壶，篆烟褭褭黄金炉。
- 骈集水豢罗山肤，彼姝者子不待呼。
- 韈尘相携来坐隅，炯然皓齿明眸俱。
- 含宫吮羽累贯珠，移柱品索凤将雏。
- 诙笑尽略世谫拘，诸贤堂堂吏而儒。
- 才猷声称雄万夫，慰藉倾倒向老迂。
- 风义已与古并驱，况把乐事分穷涂。
- 衰颜得酒失槁枯，暂容二子相映朱。
- 尚忆扶醉下笋舆，江滩人声杂鴈凫。
- 一欢转头堕空虚，此欢欲继良难图。
- 周旋四贤偕两姝，此人此日吾知无。

## 拼音
- shi2 fu2 ni3 gua4 dong1 feng1 pu2 ， zhong4 xian2 hao3 shi4 zheng1 wan3 ju1 。
- he2 bu4 yi2 xiao4 liu2 si1 xu1 ， duo1 jie1 er2 ju4 cheng2 yan4 xu1 。
- xian1 li3 zhan4 zhan4 bai2 yu4 hu2 ， zhuan4 yan1 niao3 niao3 huang2 jin1 lu2 。
- pian2 ji2 shui3 huan4 luo2 shan1 fu1 ， bi3 shu1 zhe3 zi3 bu2 dai4 hu1 。
- wa1 chen2 xiang1 xie2 lai2 zuo4 yu2 ， jiong3 ran2 hao4 chi3 ming2 mou2 ju4 。
- han2 gong1 shun3 yu3 lei4 guan4 zhu1 ， yi2 zhu4 pin3 suo3 feng4 jiang1 chu2 。
- hui1 xiao4 jin4 lüe4 shi4 jian3 ju1 ， zhu1 xian2 tang2 tang2 li4 er2 ru2 。
- cai2 you2 sheng1 cheng1 xiong2 wan4 fu1 ， wei4 jie4 qing1 dao3 xiang4 lao3 yu1 。
- feng1 yi4 yi3 yu3 gu3 bing4 qu1 ， kuang4 ba3 le4 shi4 fen1 qiong2 tu2 。
- shuai1 yan2 de2 jiu3 shi1 gao3 ku1 ， zan4 rong2 er4 zi3 xiang1 ying4 zhu1 。
- shang4 yi4 fu2 zui4 xia4 sun3 yu2 ， jiang1 tan1 ren2 sheng1 za2 yan4 fu2 。
- yi4 huan1 zhuan3 tou2 duo4 kong1 xu1 ， ci3 huan1 yu4 ji4 liang2 nan2 tu2 。
- zhou1 xuan2 si4 xian2 xie2 liang3 shu1 ， ci3 ren2 ci3 ri4 wu2 zhi1 wu2 。

## 注释

## 译文

## 赏析
