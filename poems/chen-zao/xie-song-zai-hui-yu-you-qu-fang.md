---
id: chen-zao-xie-song-zai-hui-yu-you-qu-fang
title: 谢宋宰惠玉友曲方
titlePinyin: xie4 song4 zai3 hui4 yu4 you3 qu3 fang1
titleSlug: xie-song-zai-hui-yu-you-qu-fang
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夫子如周郎，即之疑饮醇。
- 相从不逾岁，遽欲潇湘秦。
- 此生忧患余，佽助嗟无几。
- 安得如公者，莫逆与终始。
- 曲生到我室，奠贽心已倾。
- 酝藉非俗辈，面作玉雪明。
- 挹彼醇厚资，春意生户牖。
- 非公介其间，未易交此友。
- 此友仙者流，勿药气自和。
- 著我无何乡，顾能蠲积疴。
- 月团信佳人，业工败人意。
- 使我百虑攻，愁城不余地。
- 虽无叔夜书，泛交方自讼。
- 平生一鲍子，世莫知管仲。
- 悠然甘不怀，交道自久长。
- 因渠念公他，端人更难忘。

## 拼音
- fu1 zi3 ru2 zhou1 lang2 ， ji2 zhi1 yi2 yin3 chun2 。
- xiang1 cong2 bu4 yu2 sui4 ， ju4 yu4 xiao1 xiang1 qin2 。
- ci3 sheng1 you1 huan4 yu2 ， ci4 zhu4 jie1 wu2 ji3 。
- an1 de2 ru2 gong1 zhe3 ， mo4 ni4 yu3 zhong1 shi3 。
- qu3 sheng1 dao4 wo3 shi4 ， dian4 zhi4 xin1 yi3 qing1 。
- yun4 jie4 fei1 su2 bei4 ， mian4 zuo4 yu4 xue3 ming2 。
- yi4 bi3 chun2 hou4 zi1 ， chun1 yi4 sheng1 hu4 you3 。
- fei1 gong1 jie4 qi2 jian1 ， wei4 yi4 jiao1 ci3 you3 。
- ci3 you3 xian1 zhe3 liu2 ， wu4 yao4 qi4 zi4 he2 。
- zhu4 wo3 wu2 he2 xiang1 ， gu4 neng2 juan1 ji1 ke1 。
- yue4 tuan2 xin4 jia1 ren2 ， ye4 gong1 bai4 ren2 yi4 。
- shi3 wo3 bai3 lü4 gong1 ， chou2 cheng2 bu4 yu2 di4 。
- sui1 wu2 shu1 ye4 shu1 ， fan4 jiao1 fang1 zi4 song4 。
- ping2 sheng1 yi2 bao4 zi3 ， shi4 mo4 zhi1 guan3 zhong4 。
- you1 ran2 gan1 bu4 huai2 ， jiao1 dao4 zi4 jiu3 chang2 。
- yin1 qu2 nian4 gong1 ta1 ， duan1 ren2 geng4 nan2 wang4 。

## 注释

## 译文

## 赏析
