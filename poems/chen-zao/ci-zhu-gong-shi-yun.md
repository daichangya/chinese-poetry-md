---
id: chen-zao-ci-zhu-gong-shi-yun
title: 次诸公诗韵
titlePinyin: ci4 zhu1 gong1 shi1 yun4
titleSlug: ci-zhu-gong-shi-yun
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 墙围护风烟，簷影纳红绿。
- 城西百弓地，论价指和玉。
- 沧浪取具体，辋川俨遗躅。
- 年时得小憩，振衣休汗足。
- 山灵不留人，定复厌枨触。
- 坐想散花女，深堂伴金粟。
- 今年桃李月，僮马几装束。
- 竟成梦魂到，永叹春事促。
- 此亦志愿违，世有谿壑欲。
- 似闻偕六逸，碧酒仍艳曲。
- 风鹤羽人下，露花妃子浴。
- 诗卷肯属我，为洗颜面俗。
- 元亮晚耒耜，弥明旧符箓。
- 可须白月前，熠熠度萤烛。

## 拼音
- qiang2 wei2 hu4 feng1 yan1 ， yan2 ying3 na4 hong2 lü4 。
- cheng2 xi1 bai3 gong1 di4 ， lun4 jia4 zhi3 he2 yu4 。
- cang1 lang4 qu3 ju4 ti3 ， wang3 chuan1 yan3 yi2 zhu2 。
- nian2 shi2 de2 xiao3 qi4 ， zhen4 yi1 xiu1 han4 zu2 。
- shan1 ling2 bu4 liu2 ren2 ， ding4 fu4 yan4 cheng2 chu4 。
- zuo4 xiang3 san4 hua1 nü3 ， shen1 tang2 ban4 jin1 su4 。
- jin1 nian2 tao2 li3 yue4 ， tong2 ma3 ji3 zhuang1 shu4 。
- jing4 cheng2 meng4 hun2 dao4 ， yong3 tan4 chun1 shi4 cu4 。
- ci3 yi4 zhi4 yuan4 wei2 ， shi4 you3 xi1 he4 yu4 。
- si4 wen2 xie2 liu4 yi4 ， bi4 jiu3 reng2 yan4 qu3 。
- feng1 he4 yu3 ren2 xia4 ， lu4 hua1 fei1 zi0 yu4 。
- shi1 juan4 ken3 shu3 wo3 ， wei4 xi3 yan2 mian4 su2 。
- yuan2 liang4 wan3 lei3 si4 ， mi2 ming2 jiu4 fu2 lu4 。
- ke3 xu1 bai2 yue4 qian2 ， yi4 yi4 du4 ying2 zhu2 。

## 注释

## 译文

## 赏析
