---
id: chen-zao-cheng-zhao-shuai
title: 呈赵帅
titlePinyin: cheng2 zhao4 shuai4
titleSlug: cheng-zhao-shuai
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雨行本自贪风便，四十里程真劈箭。
- 长年摊钱夸半仙，一炊黍顷风头转。
- 生世快意多所辱，叶舟瓠壶浪如屋。
- 暗桩触船船版折，船丁吁天船媪哭。
- 涂穷傥有哀王孙，腰舖人家紧闭门。
- 丁翁禄𨔤捕鱼者，向我顾肯颜色温。
- 茅屋新成容寄宿，麻茶初熟仍见分。
- 解衣灭烛睡欲死，乡梦醒时鸡唤晨。
- 平时晨𫗦下南浦，定向扬州听更鼓。
- 飞廉生忧吾敢怨，薄命若为防市弩。
- 今朝河面吹细痕，竹树不声人骏奔。
- 掣铃一笑话畴昔，便有乐事酬佳辰。
- 镇淮主人开渌樽，蕙兰香前箫鼓喧，一杯为我安惊魂。
- 胜谈亹亹清耳根，向来忧虞无足言。

## 拼音
- yu3 xing2 ben3 zi4 tan1 feng1 bian4 ， si4 shi2 li3 cheng2 zhen1 pi1 jian4 。
- chang2 nian2 tan1 qian2 kua1 ban4 xian1 ， yi4 chui1 shu3 qing3 feng1 tou0 zhuan3 。
- sheng1 shi4 kuai4 yi4 duo1 suo3 ru3 ， ye4 zhou1 hu4 hu2 lang4 ru2 wu1 。
- an4 zhuang1 chu4 chuan2 chuan2 ban3 zhe2 ， chuan2 ding1 xu1 tian1 chuan2 ao3 ku1 。
- tu2 qiong2 tang3 you3 ai1 wang2 sun1 ， yao1 pu4 ren2 jia1 jin3 bi4 men2 。
- ding1 weng1 lu4 𨔤 bu3 yu2 zhe3 ， xiang4 wo3 gu4 ken3 yan2 se4 wen1 。
- mao2 wu1 xin1 cheng2 rong2 ji4 su4 ， ma2 cha2 chu1 shu2 reng2 jian4 fen1 。
- jie3 yi1 mie4 zhu2 shui4 yu4 si3 ， xiang1 meng4 xing3 shi2 ji1 huan4 chen2 。
- ping2 shi2 chen2 𫗦 xia4 nan2 pu3 ， ding4 xiang4 yang2 zhou1 ting1 geng1 gu3 。
- fei1 lian2 sheng1 you1 wu2 gan3 yuan4 ， bo2 ming4 ruo4 wei4 fang2 shi4 nu3 。
- jin1 chao2 he2 mian4 chui1 xi4 hen2 ， zhu2 shu4 bu4 sheng1 ren2 jun4 ben1 。
- che4 ling2 yi2 xiao4 hua4 chou2 xi1 ， bian4 you3 le4 shi4 chou2 jia1 chen2 。
- zhen4 huai2 zhu3 ren2 kai1 lu4 zun1 ， hui4 lan2 xiang1 qian2 xiao1 gu3 xuan1 ， yi4 bei1 wei4 wo3 an1 jing1 hun2 。
- sheng4 tan2 wei3 wei3 qing1 er3 gen1 ， xiang4 lai2 you1 yu2 wu2 zu2 yan2 。

## 注释

## 译文

## 赏析
