---
id: chen-zao-gui-chou-quan-geng-jing-ju
title: 癸丑劝耕净居
titlePinyin: gui3 chou3 quan4 geng1 jing4 ju1
titleSlug: gui-chou-quan-geng-jing-ju
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 十五里近车不驱，净居之役良舒徐。
- 愁霖鼓寒妬春事，倏喜淡日行云衢。
- 涉患知乐闻自古，积忙得闲聊慰予。
- 崇堂修庑般礴久，庞眉鲐背纷前趋。
- 为催酒炙劳苦罢，细问里闾愁叹无。
- 怡然离席手加额，共说温饱沾妻孥。
- 频年丰登岂偶尔，圣恩及物天地俱。
- 卑官政拙民未厌，辇输肩负怜朱愚。
- 餠果在袖笑在颊，闯门稚子争携扶。
- 我亦僧饭对两雏，未妨清坐留斯须。
- 炉香翻频茗事竟，殿影已曀东廊隅。
- 复撚吟髭度盘纡，人声鸟语乐有余。

## 拼音
- shi2 wu3 li3 jin4 che1 bu4 qu1 ， jing4 ju1 zhi1 yi4 liang2 shu1 xu2 。
- chou2 lin2 gu3 han2 du4 chun1 shi4 ， shu1 xi3 dan4 ri4 xing2 yun2 qu2 。
- she4 huan4 zhi1 le4 wen2 zi4 gu3 ， ji1 mang2 de2 xian2 liao2 wei4 yu3 。
- chong2 tang2 xiu1 wu3 ban1 bo2 jiu3 ， pang2 mei2 tai2 bei4 fen1 qian2 qu1 。
- wei4 cui1 jiu3 zhi4 lao2 ku3 ba4 ， xi4 wen4 li3 lü2 chou2 tan4 wu2 。
- yi2 ran2 li2 xi2 shou3 jia1 e2 ， gong4 shuo1 wen1 bao3 zhan1 qi1 nu2 。
- pin2 nian2 feng1 deng1 qi3 ou3 er3 ， sheng4 en1 ji2 wu4 tian1 di4 ju4 。
- bei1 guan1 zheng4 zhuo1 min2 wei4 yan4 ， nian3 shu1 jian1 fu4 lian2 zhu1 yu2 。
- bing3 guo3 zai4 xiu4 xiao4 zai4 jia2 ， chuang3 men2 zhi4 zi3 zheng1 xie2 fu2 。
- wo3 yi4 seng1 fan4 dui4 liang3 chu2 ， wei4 fang2 qing1 zuo4 liu2 si1 xu1 。
- lu2 xiang1 fan1 pin2 ming2 shi4 jing4 ， dian4 ying3 yi3 yi4 dong1 lang2 yu2 。
- fu4 nian3 yin2 zi1 du4 pan2 yu1 ， ren2 sheng1 niao3 yu3 le4 you3 yu2 。

## 注释

## 译文

## 赏析
