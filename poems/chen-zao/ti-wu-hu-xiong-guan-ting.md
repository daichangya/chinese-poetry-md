---
id: chen-zao-ti-wu-hu-xiong-guan-ting
title: 题芜湖雄观亭
titlePinyin: ti2 wu2 hu2 xiong2 guan1 ting2
titleSlug: ti-wu-hu-xiong-guan-ting
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大江来东南，旁受众壑输。
- 下驿峡门窄，积水陡下百尺余。
- 势如千鼓駴万马，闛𨵝啮蹙崩腾排轧争危涂。
- 𫋇矶頼是作龃龉，不然颓沙裂岸宁复通舳舻。
- 霜晴似揭天两镜，瞥眼浪涛相吞屠。
- 不知河伯窟宅托何所，只应蛟鳄跋疐无宁居。
- 阴晴明晦何限景，付与沙鸥浦鹭纶竿夫。
- 令君作亭揽其要，豁然眼界了江湖。
- 我昔暂登览，诗瓢仍酒壶。
- 寒声隠隠撼窗户，绿雾喷噀擅晓晡。
- 吴樯楚柁乱秋叶，蜚山涌雪畧座隅。
- 淮山千髻更在洪涛外，昏烟淡日时有无。
- 昆阳胜负等蛮触，魏中之梁直锱铢。
- 人生红尘中，局缩辕下驹。
- 安得李成王宰不死俱在眼，水墨挥洒丹青摹。
- 江山千里入卷轴，从此不数玄圃昆仑图。

## 拼音
- da4 jiang1 lai2 dong1 nan2 ， pang2 shou4 zhong4 he4 shu1 。
- xia4 yi4 xia2 men2 zhai3 ， ji1 shui3 dou3 xia4 bai3 chi3 yu2 。
- shi4 ru2 qian1 gu3 hai4 wan4 ma3 ， tang1 𨵝 nie4 cu4 beng1 teng2 pai2 ya4 zheng1 wei1 tu2 。
- 𫋇 ji1 lai4 shi4 zuo4 ju3 yu3 ， bu4 ran2 tui2 sha1 lie4 an4 ning2 fu4 tong1 zhu2 lu2 。
- shuang1 qing2 si4 jie1 tian1 liang3 jing4 ， pie1 yan3 lang4 tao1 xiang1 tun1 tu2 。
- bu4 zhi1 he2 bo2 ku1 zhai2 tuo1 he2 suo3 ， zhi1 ying4 jiao1 e4 ba2 di4 wu2 ning2 ju1 。
- yin1 qing2 ming2 hui4 he2 xian4 jing3 ， fu4 yu3 sha1 ou1 pu3 lu4 lun2 gan1 fu1 。
- ling4 jun1 zuo4 ting2 lan3 qi2 yao4 ， huo1 ran2 yan3 jie4 le0 jiang1 hu2 。
- wo3 xi1 zan4 deng1 lan3 ， shi1 piao2 reng2 jiu3 hu2 。
- han2 sheng1 yin3 yin3 han4 chuang1 hu4 ， lü4 wu4 pen1 xun4 shan4 xiao3 bu1 。
- wu2 qiang2 chu3 tuo2 luan4 qiu1 ye4 ， fei1 shan1 yong3 xue3 lüe4 zuo4 yu2 。
- huai2 shan1 qian1 ji4 geng4 zai4 hong2 tao1 wai4 ， hun1 yan1 dan4 ri4 shi2 you3 wu2 。
- kun1 yang2 sheng4 fu4 deng3 man2 chu4 ， wei4 zhong1 zhi1 liang2 zhi2 zi1 zhu1 。
- ren2 sheng1 hong2 chen2 zhong1 ， ju2 suo1 yuan2 xia4 ju1 。
- an1 de2 li3 cheng2 wang2 zai3 bu4 si3 ju4 zai4 yan3 ， shui3 mo4 hui1 sa3 dan1 qing1 mo2 。
- jiang1 shan1 qian1 li3 ru4 juan4 zhou2 ， cong2 ci3 bu2 shu4 xuan2 pu3 kun1 lun2 tu2 。

## 注释

## 译文

## 赏析
