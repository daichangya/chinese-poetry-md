---
id: chen-zao-san-jie-miao-xing
title: 散解庙行
titlePinyin: san4 jie3 miao4 xing2
titleSlug: san-jie-miao-xing
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巨灵挥斧山为拆，谽谺飞出寒溪碧。
- 南酉北枧皆户家，种秧插稻供衣食。
- 此水不枯岁不饥，此溪不涸龙是司。
- 森木古屋龙所宅，人家望岁如取携。
- 笳箫呜呜坎坎鼓，秋报春祈从父祖。
- 鸡豚肥腯社酒香，擎跪曲拳谁敢侮。
- 年时雩祷嗟徒勤，适龙睡熟唤不闻。
- 溪心蒿艾化埃壒，可怪嘉谷遭惔焚。
- 千沟万浍分飞瀑，面露摇风际天绿。
- 怀宝睡足龙亦惊，雁门之踦此焉复。
- 安得溪水长滂浪，龙不忸怩民乐康。
- 向来野草填饥肠，怨气括作颐下囊。

## 拼音
- ju4 ling2 hui1 fu3 shan1 wei4 chai1 ， han1 xia1 fei1 chu1 han2 xi1 bi4 。
- nan2 you3 bei3 jian3 jie1 hu4 jia1 ， zhong3 yang1 cha1 dao4 gong4 yi1 shi2 。
- ci3 shui3 bu4 ku1 sui4 bu4 ji1 ， ci3 xi1 bu4 he2 long2 shi4 si1 。
- sen1 mu4 gu3 wu1 long2 suo3 zhai2 ， ren2 jia1 wang4 sui4 ru2 qu3 xie2 。
- jia1 xiao1 wu1 wu1 kan3 kan3 gu3 ， qiu1 bao4 chun1 qi2 cong2 fu4 zu3 。
- ji1 tun2 fei2 tu2 she4 jiu3 xiang1 ， qing2 gui4 qu3 quan2 shui2 gan3 wu3 。
- nian2 shi2 yu2 dao3 jie1 tu2 qin2 ， shi4 long2 shui4 shu2 huan4 bu4 wen2 。
- xi1 xin1 hao1 ai4 hua4 ai1 ai4 ， ke3 guai4 jia1 gu3 zao1 dan4 fen2 。
- qian1 gou1 wan4 hui4 fen1 fei1 pu4 ， mian4 lu4 yao2 feng1 ji4 tian1 lü4 。
- huai2 bao3 shui4 zu2 long2 yi4 jing1 ， yan4 men2 zhi1 yi3 ci3 yan1 fu4 。
- an1 de2 xi1 shui3 chang2 pang1 lang4 ， long2 bu4 niu3 ni2 min2 yue4 kang1 。
- xiang4 lai2 ye3 cao3 tian2 ji1 chang2 ， yuan4 qi4 kuo4 zuo4 yi2 xia4 nang2 。

## 注释

## 译文

## 赏析
