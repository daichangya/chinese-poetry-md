---
id: chen-zao-song-luo-ti-ju
title: 送罗提举
titlePinyin: song4 luo2 ti2 ju3
titleSlug: song-luo-ti-ju
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万口歌谣里，临岐挽使车。
- 五云金碧际，平步闯天居。
- 皇眷须裨益，清朝有诏除。
- 致君真夙素，活国此权舆。
- 壮岁持英节，春风满比闾。
- 民皆乐耕凿，吏敢狃侵渔。
- 日者流离叹，时方旱暵余。
- 饱饥亲劳来，骨肉费勤渠。
- 汲直开仓后，韩公报政初。
- 重前汉皇席，肯挟子公书。
- 冠豸传应实，婴鳞可待徐。
- 规恢今日事，抱负与时摅。
- 吏治捐邦蠹，群妖信鼎鱼。
- 衰翁怜命蹇，违世坐才疎。
- 但有江山助，曾无甔石储。
- 登门仍造次，作意借吹嘘。
- 此去游丹地，能无荐子虚。
- 壮心翔碧落，归梦谢黄淤。
- 凝睇成分袂，从人更曳裾。
- 念为天下贺，不拟赋愁予。

## 拼音
- wan4 kou3 ge1 yao2 li3 ， lin2 qi2 wan3 shi3 che1 。
- wu3 yun2 jin1 bi4 ji4 ， ping2 bu4 chuang3 tian1 ju1 。
- huang2 juan4 xu1 bi4 yi4 ， qing1 chao2 you3 zhao4 chu2 。
- zhi4 jun1 zhen1 su4 su4 ， huo2 guo2 ci3 quan2 yu2 。
- zhuang4 sui4 chi2 ying1 jie2 ， chun1 feng1 man3 bi3 lü2 。
- min2 jie1 le4 geng1 zao2 ， li4 gan3 niu3 qin1 yu2 。
- ri4 zhe3 liu2 li2 tan4 ， shi2 fang1 han4 han4 yu2 。
- bao3 ji1 qin1 lao2 lai2 ， gu3 rou4 fei4 qin2 qu2 。
- ji2 zhi2 kai1 cang1 hou4 ， han2 gong1 bao4 zheng4 chu1 。
- zhong4 qian2 han4 huang2 xi2 ， ken3 xie2 zi3 gong1 shu1 。
- guan1 zhi4 chuan2 ying4 shi2 ， ying1 lin2 ke3 dai4 xu2 。
- gui1 hui1 jin1 ri4 shi4 ， bao4 fu4 yu3 shi2 shu1 。
- li4 zhi4 juan1 bang1 du4 ， qun2 yao1 xin4 ding3 yu2 。
- shuai1 weng1 lian2 ming4 jian3 ， wei2 shi4 zuo4 cai2 shu1 。
- dan4 you3 jiang1 shan1 zhu4 ， ceng2 wu2 dan1 shi2 chu3 。
- deng1 men2 reng2 zao4 ci4 ， zuo4 yi4 jie4 chui1 xu1 。
- ci3 qu4 you2 dan1 di4 ， neng2 wu2 jian4 zi3 xu1 。
- zhuang4 xin1 xiang2 bi4 luo4 ， gui1 meng4 xie4 huang2 yu1 。
- ning2 di4 cheng2 fen4 mei4 ， cong2 ren2 geng4 ye4 ju1 。
- nian4 wei4 tian1 xia4 he4 ， bu4 ni3 fu4 chou2 yu3 。

## 注释

## 译文

## 赏析
