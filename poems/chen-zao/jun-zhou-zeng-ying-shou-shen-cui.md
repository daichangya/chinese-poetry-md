---
id: chen-zao-jun-zhou-zeng-ying-shou-shen-cui
title: 均州赠应守沈倅
titlePinyin: jun1 zhou1 zeng4 ying4 shou3 shen3 cui4
titleSlug: jun-zhou-zeng-ying-shou-shen-cui
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 闻道均阳郡，平时百万家。
- 客行休访古，世异定兴嗟。
- 逐逐才为市，通通亦掺挝。
- 仅成新聚落，那复旧豪奢。
- 属者歌箫地，连畦蔓瓠瓜。
- 今来冠盖侣，荐筯欠鱼虾。
- 狭路几沙碛，颓垣賸土花。
- 街尘坌鸟雀，屋影暗桑麻。
- 恐有如鸮𫛳，仍惊攫肉鸦。
- 遗基满空阔，面势踞谽谺。
- 一水纡龙脊，群峰簉犬牙。
- 封疆界梁楚，形胜引黔巴。
- 郡计稽图牒，农功富秉秅。
- 吏庸常报最，帝泽向来赊。
- 劫火延中夏，髦头震四遐。
- 风声离夷裔，俗习堕奇衷。
- 谷蓄宁关虑，山荒久废畬。
- 腰间尚牛犊，篱脚漫𫎆豝。
- 久矣皇恩洽，悠哉户籍加。
- 帅车初柅轨，倅戍未归槎。
- 厚本还千载，移风待两衙。
- 抚摩端不苟，悃愊信无华。
- 巳日知胥悦，为生渐有涯。
- 耕耘捐末务，惰窳弃前瑕。
- 条教须源委，浮淫计蘗芽。
- 要能潴郑白，不必漕褒斜。
- 号召人投袂，污邪岁满车。
- 腾陵倾献替，陆续拜亨嘉。
- 绩效烦银笔，人才况绛纱。
- 翰藩仍庶富，余付史臣夸。

## 拼音
- wen2 dao4 jun1 yang2 jun4 ， ping2 shi2 bai3 wan4 jia1 。
- ke4 xing2 xiu1 fang3 gu3 ， shi4 yi4 ding4 xing1 jie1 。
- zhu2 zhu2 cai2 wei4 shi4 ， tong1 tong1 yi4 chan1 wo1 。
- jin3 cheng2 xin1 ju4 luo4 ， na4 fu4 jiu4 hao2 she1 。
- shu3 zhe3 ge1 xiao1 di4 ， lian2 qi2 man4 hu4 gua1 。
- jin1 lai2 guan1 gai4 lü3 ， jian4 zhu4 qian4 yu2 xia1 。
- xia2 lu4 ji3 sha1 qi4 ， tui2 yuan2 sheng4 tu3 hua1 。
- jie1 chen2 ben4 niao3 que4 ， wu1 ying3 an4 sang1 ma2 。
- kong3 you3 ru2 xiao1 𫛳 ， reng2 jing1 jue2 rou4 ya1 。
- yi2 ji1 man3 kong1 kuo4 ， mian4 shi4 ju4 han1 xia1 。
- yi4 shui3 yu1 long2 ji3 ， qun2 feng1 zao4 quan3 ya2 。
- feng1 jiang1 jie4 liang2 chu3 ， xing2 sheng4 yin3 qian2 ba1 。
- jun4 ji4 ji1 tu2 die2 ， nong2 gong1 fu4 bing3 cha2 。
- li4 yong1 chang2 bao4 zui4 ， di4 ze2 xiang4 lai2 she1 。
- jie2 huo3 yan2 zhong1 xia4 ， mao2 tou2 zhen4 si4 xia2 。
- feng1 sheng1 li2 yi2 yi4 ， su2 xi2 duo4 qi2 zhong1 。
- gu3 xu4 ning2 guan1 lü4 ， shan1 huang1 jiu3 fei4 she1 。
- yao1 jian1 shang4 niu2 du2 ， li2 jiao3 man4 𫎆 ba1 。
- jiu3 yi3 huang2 en1 qia4 ， you1 zai1 hu4 ji2 jia1 。
- shuai4 che1 chu1 ni3 gui3 ， cui4 shu4 wei4 gui1 cha2 。
- hou4 ben3 hai2 qian1 zai3 ， yi2 feng1 dai4 liang3 ya2 。
- fu3 mo2 duan1 bu4 gou3 ， kun3 bi4 xin4 wu2 hua2 。
- si4 ri4 zhi1 xu1 yue4 ， wei2 sheng1 jian4 you3 ya2 。
- geng1 yun2 juan1 mo4 wu4 ， duo4 yu3 qi4 qian2 xia2 。
- tiao2 jiao4 xu1 yuan2 wei3 ， fu2 yin2 ji4 bo4 ya2 。
- yao4 neng2 zhu1 zheng4 bai2 ， bu2 bi4 cao2 bao1 xie2 。
- hao4 zhao4 ren2 tou2 mei4 ， wu1 xie2 sui4 man3 che1 。
- teng2 ling2 qing1 xian4 ti4 ， lu4 xu4 bai4 heng1 jia1 。
- ji4 xiao4 fan2 yin2 bi3 ， ren2 cai2 kuang4 jiang4 sha1 。
- han4 fan1 reng2 shu4 fu4 ， yu2 fu4 shi3 chen2 kua1 。

## 注释

## 译文

## 赏析
