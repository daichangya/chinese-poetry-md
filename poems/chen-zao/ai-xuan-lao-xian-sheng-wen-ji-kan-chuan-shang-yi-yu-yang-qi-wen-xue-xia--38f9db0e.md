---
id: chen-zao-ai-xuan-lao-xian-sheng-wen-ji-kan-chuan-shang-yi-yu-yang-qi-wen-xue-xia--38f9db0e
title: 艾轩老先生文集刊传上以揄扬其问学下则得佛家以法布施之意前后数君子有是志而不果今日薄西山幸一见此喜成古风三篇以贺后来之有作者且述下悰云  其一
titlePinyin: ai4 xuan1 lao3 xian1 sheng1 wen2 ji2 kan1 chuan2 shang4 yi3 yu2 yang2 qi2 wen4 xue2 xia4 ze2 de2 fo2 jia1 yi3 fa3 bu4 shi1 zhi1 yi4 qian2 hou4 shu4 jun1 zi3 you3 shi4 zhi4 er2 bu4 guo3 jin1 ri4 bo2 xi1 shan1 xing4 yi2 jian4 ci3 xi3 cheng2 gu3 feng1 san1 pian1 yi3 he4 hou4 lai2 zhi1 you3 zuo4 zhe3 qie3 shu4 xia4 cong2 yun2     qi2 yi1
titleSlug: ai-xuan-lao-xian-sheng-wen-ji-kan-chuan-shang-yi-yu-yang-qi-wen-xue-xia--38f9db0e
author: 陈藻
authorPinyin: chen2 zao3
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老艾先生殁，骎骎四纪年。
- 衣冠常叹惜，文字合刊传。
- 东峦乃犹子，遗藁掇拾全。
- 网山虽上足，无刀堪雕镌。
- 从游今殆尽，录藏多散捐。
- 裔孙韪君应，发愤起收编。
- 甲集且流布，俸微艰得钱。
- 晚春题壁去，名姓辉蓝田。
- 制锦增廪给，乙丙寻踵前。
- 搜罗必盈十，但祝君高迁。
- 我老不可待，权舆已欣然。

## 拼音
- lao3 ai4 xian1 sheng1 mo4 ， qin1 qin1 si4 ji4 nian2 。
- yi1 guan1 chang2 tan4 xi1 ， wen2 zi4 he2 kan1 chuan2 。
- dong1 luan2 nai3 you2 zi3 ， yi2 gao3 duo1 shi2 quan2 。
- wang3 shan1 sui1 shang4 zu2 ， wu2 dao1 kan1 diao1 juan1 。
- cong2 you2 jin1 dai4 jin4 ， lu4 cang2 duo1 san4 juan1 。
- yi4 sun1 wei3 jun1 ying4 ， fa1 fen4 qi3 shou1 bian1 。
- jia3 ji2 qie3 liu2 bu4 ， feng4 wei1 jian1 de2 qian2 。
- wan3 chun1 ti2 bi4 qu4 ， ming2 xing4 hui1 lan2 tian2 。
- zhi4 jin3 zeng1 lin3 gei3 ， yi3 bing3 xun2 zhong3 qian2 。
- sou1 luo2 bi4 ying2 shi2 ， dan4 zhu4 jun1 gao1 qian1 。
- wo3 lao3 bu4 ke3 dai4 ， quan2 yu2 yi3 xin1 ran2 。

## 注释

## 译文

## 赏析
