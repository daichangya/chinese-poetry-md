---
id: chen-zao-ci-yun-jie-yu-yu
title: 次韵解禹玉
titlePinyin: ci4 yun4 jie3 yu3 yu4
titleSlug: ci-yun-jie-yu-yu
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夫君官职虽西班，夫君不独师孔颜。
- 画手人言逼曹覇，诗力自诡追子山。
- 对客每游庖丁刃，得兴笑解齐女环。
- 般礴臝前笔未落，竞病韵险思不悭。
- 掀髯扫出山河影，就醉或放风月闲。
- 我亦平生弄翰墨，诸公颇置齿颊间。
- 侧身南望常仰高，肯交下风俄二毛。
- 京口市楼听度曲，广陵帅席陪挥毫。
- 悲吟自作夜虫响，绝唱傍羡秋鹰豪。
- 虚孰高名擅顾陆，仅识妙思陵庄骚。
- 金阜老仙宪文武，醴筵继日唤我曹。
- 银台吐燄眩金翠，绣帷护煖闻兰膏。
- 挈挈去寻樵牧盟，贷我抗俗慙山灵。
- 风流云散有悲唶，目前赤脚仍樵青。
- 府公忽驾西蜚鹄，言访剑阁摹旧铭。
- 女娲青泥万山外，争突云日寒峥嵘。
- 前欢弦断更容续，一纸寄意良未能。
- 向者望望君不来，谈舌攒棘胸填埃。
- 叩门剥啄粲一笑，洒然一洗衰病怀。
- 新诗绝妙不我靳，笑口忽复缘君开。
- 骥足争先真老矣，屠门大嚼亦快哉。
- 但令石交不遐弃，此外扰扰付一咍。
- 几时携将好东绢，倩卷吴中山水回。

## 拼音
- fu1 jun1 guan1 zhi2 sui1 xi1 ban1 ， fu1 jun1 bu4 du2 shi1 kong3 yan2 。
- hua4 shou3 ren2 yan2 bi1 cao2 ba4 ， shi1 li4 zi4 gui3 zhui1 zi3 shan1 。
- dui4 ke4 mei3 you2 pao2 ding1 ren4 ， de2 xing1 xiao4 jie3 qi2 nü3 huan2 。
- ban1 bo2 luo3 qian2 bi3 wei4 luo4 ， jing4 bing4 yun4 xian3 si1 bu4 qian1 。
- xian1 ran2 sao3 chu1 shan1 he2 ying3 ， jiu4 zui4 huo4 fang4 feng1 yue4 xian2 。
- wo3 yi4 ping2 sheng1 nong4 han4 mo4 ， zhu1 gong1 po1 zhi4 chi3 jia2 jian1 。
- ce4 shen1 nan2 wang4 chang2 yang3 gao1 ， ken3 jiao1 xia4 feng1 e2 er4 mao2 。
- jing1 kou3 shi4 lou2 ting1 du4 qu3 ， guang3 ling2 shuai4 xi2 pei2 hui1 hao2 。
- bei1 yin2 zi4 zuo4 ye4 chong2 xiang3 ， jue2 chang4 bang4 xian4 qiu1 ying1 hao2 。
- xu1 shu2 gao1 ming2 shan4 gu4 lu4 ， jin3 shi2 miao4 si1 ling2 zhuang1 sao1 。
- jin1 fu4 lao3 xian1 xian4 wen2 wu3 ， li3 yan2 ji4 ri4 huan4 wo3 cao2 。
- yin2 tai2 tu3 yan4 xuan4 jin1 cui4 ， xiu4 wei2 hu4 xuan1 wen2 lan2 gao1 。
- qie4 qie4 qu4 xun2 qiao2 mu4 meng2 ， dai4 wo3 kang4 su2 can2 shan1 ling2 。
- feng1 liu2 yun2 san4 you3 bei1 jie4 ， mu4 qian2 chi4 jiao3 reng2 qiao2 qing1 。
- fu3 gong1 hu1 jia4 xi1 fei1 hu2 ， yan2 fang3 jian4 ge2 mo2 jiu4 ming2 。
- nü3 wa1 qing1 ni2 wan4 shan1 wai4 ， zheng1 tu1 yun2 ri4 han2 zheng1 rong2 。
- qian2 huan1 xian2 duan4 geng4 rong2 xu4 ， yi4 zhi3 ji4 yi4 liang2 wei4 neng2 。
- xiang4 zhe3 wang4 wang4 jun1 bu4 lai2 ， tan2 she2 zan3 ji2 xiong1 tian2 ai1 。
- kou4 men2 bao1 zhuo2 can4 yi2 xiao4 ， sa3 ran2 yi4 xi3 shuai1 bing4 huai2 。
- xin1 shi1 jue2 miao4 bu4 wo3 jin4 ， xiao4 kou3 hu1 fu4 yuan2 jun1 kai1 。
- ji4 zu2 zheng1 xian1 zhen1 lao3 yi3 ， tu2 men2 da4 jiao2 yi4 kuai4 zai1 。
- dan4 ling4 shi2 jiao1 bu4 xia2 qi4 ， ci3 wai4 rao3 rao3 fu4 yi4 hai1 。
- ji3 shi2 xie2 jiang1 hao3 dong1 juan4 ， qian4 juan4 wu2 zhong1 shan1 shui3 hui2 。

## 注释

## 译文

## 赏析
