---
id: chen-zao-zeng-jie-yu-yu
title: 赠解禹玉
titlePinyin: zeng4 jie3 yu3 yu4
titleSlug: zeng-jie-yu-yu
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 读书祇博双鬓斑，诗好岂解留朱颜。
- 平时无客怜辙鲋，触处有人嘲饭山。
- 相府略尝唤宜禄，木门不梦窥铜环。
- 多病但结药裹伴，得酒间发诗囊悭。
- 频频终慊鸒斯饱，浩荡拟逐江鸥闲。
- 未死更费屐几两，此生祇欠茅三间。
- 丁年悔不全吾高，正坐枵腹守不毛。
- 卑官糊口竟何补，捐弃什百收一毫。
- 执版仰看上官面，可复直气陵群豪。
- 夜剔残灯赋招隠，愁追交情广楚骚。
- 丰约仅足优龙具，污隆真可付马曹。
- 共嗟孔奋不自泽，政复所至无脂膏。
- 向来枯策苦伤生，涂穷却用陶性灵。
- 故人肯来问牢落，河畔罢吟草青青。
- 夫谁急草修期檄，夫谁大刻班超铭。
- 孽虏游魂须晷刻，燕然苍石高峥嵘。
- 横槊千篇月三捷，是责舍子谁当能。
- 可遽学我赋归来，临流欲濯襟袂埃。
- 老子期君旧不浅，看上要津舒壮怀。
- 乌惊兔急易寒暑，尧蓂不办供合开。
- 文字玩世请少息，盛时难得君念哉。
- 昔人听谋取一得，勿以老耄资笑咍。
- 君不见壮岁一跌子陈子，江湖毕世甘低回。

## 拼音
- du2 shu1 qi2 bo2 shuang1 bin4 ban1 ， shi1 hao3 qi3 jie3 liu2 zhu1 yan2 。
- ping2 shi2 wu2 ke4 lian2 zhe2 fu4 ， chu4 chu4 you3 ren2 chao2 fan4 shan1 。
- xiang1 fu3 lüe4 chang2 huan4 yi2 lu4 ， mu4 men2 bu2 meng4 kui1 tong2 huan2 。
- duo1 bing4 dan4 jie2 yao4 guo3 ban4 ， de2 jiu3 jian1 fa1 shi1 nang2 qian1 。
- pin2 pin2 zhong1 qie4 yu4 si1 bao3 ， hao4 dang4 ni3 zhu2 jiang1 ou1 xian2 。
- wei4 si3 geng4 fei4 ji1 ji3 liang3 ， ci3 sheng1 qi2 qian4 mao2 san1 jian1 。
- ding1 nian2 hui3 bu4 quan2 wu2 gao1 ， zheng4 zuo4 xiao1 fu4 shou3 bu4 mao2 。
- bei1 guan1 hu2 kou3 jing4 he2 bu3 ， juan1 qi4 shen2 bai3 shou1 yi4 hao2 。
- zhi2 ban3 yang3 kan4 shang4 guan1 mian4 ， ke3 fu4 zhi2 qi4 ling2 qun2 hao2 。
- ye4 ti1 can2 deng1 fu4 zhao1 yin3 ， chou2 zhui1 jiao1 qing2 guang3 chu3 sao1 。
- feng1 yue1 jin3 zu2 you1 long2 ju4 ， wu1 long2 zhen1 ke3 fu4 ma3 cao2 。
- gong4 jie1 kong3 fen4 bu2 zi4 ze2 ， zheng4 fu4 suo3 zhi4 wu2 zhi1 gao1 。
- xiang4 lai2 ku1 ce4 ku3 shang1 sheng1 ， tu2 qiong2 que4 yong4 tao2 xing4 ling2 。
- gu4 ren2 ken3 lai2 wen4 lao2 luo4 ， he2 pan4 ba4 yin2 cao3 qing1 qing1 。
- fu1 shui2 ji2 cao3 xiu1 qi1 xi2 ， fu1 shui2 da4 ke4 ban1 chao1 ming2 。
- nie4 lu3 you2 hun2 xu1 gui3 ke4 ， yan4 ran2 cang1 shi2 gao1 zheng1 rong2 。
- heng2 shuo4 qian1 pian1 yue4 san1 jie2 ， shi4 ze2 she4 zi3 shui2 dang1 neng2 。
- ke3 ju4 xue2 wo3 fu4 gui1 lai2 ， lin2 liu2 yu4 zhuo2 jin1 mei4 ai1 。
- lao3 zi3 qi1 jun1 jiu4 bu4 qian3 ， kan4 shang4 yao4 jin1 shu1 zhuang4 huai2 。
- wu1 jing1 tu4 ji2 yi4 han2 shu3 ， yao2 mi4 bu2 ban4 gong4 he2 kai1 。
- wen2 zi4 wan2 shi4 qing3 shao3 xi1 ， sheng4 shi2 nan2 de2 jun1 nian4 zai1 。
- xi1 ren2 ting1 mou2 qu3 yi4 de2 ， wu4 yi3 lao3 mao4 zi1 xiao4 hai1 。
- jun1 bu2 jian4 zhuang4 sui4 yi4 die1 zi3 chen2 zi3 ， jiang1 hu2 bi4 shi4 gan1 di1 hui2 。

## 注释

## 译文

## 赏析
