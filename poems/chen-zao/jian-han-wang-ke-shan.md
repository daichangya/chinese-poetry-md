---
id: chen-zao-jian-han-wang-ke-shan
title: 检旱望磕山
titlePinyin: jian3 han4 wang4 ke1 shan1
titleSlug: jian-han-wang-ke-shan
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 长涂并江沙，我行颇寂寥。
- 登高望西南，群山如涌潮。
- 崩腾势相排，又如群马骄。
- 磕山乃孤峙，坐受群山朝。
- 云斜复烟横，助尔干碧霄。
- 虚气信所聚，神物不汝遥。
- 有龙窟其趾，贝珠丽宫醮。
- 丰凶执其柄，祷𫋻走黎苗。
- 胡为今兹旱，不能泽枯焦。
- 史巫岁纷若，无乃徒嚣嚣。
- 奔驰吾得辞，未救民腹枵。
- 问龙当厚颜，深池卧逍遥。

## 拼音
- chang2 tu2 bing4 jiang1 sha1 ， wo3 xing2 po1 ji4 liao2 。
- deng1 gao1 wang4 xi1 nan2 ， qun2 shan1 ru2 yong3 chao2 。
- beng1 teng2 shi4 xiang1 pai2 ， you4 ru2 qun2 ma3 jiao1 。
- ke1 shan1 nai3 gu1 zhi4 ， zuo4 shou4 qun2 shan1 chao2 。
- yun2 xie2 fu4 yan1 heng2 ， zhu4 er3 gan1 bi4 xiao1 。
- xu1 qi4 xin4 suo3 ju4 ， shen2 wu4 bu4 ru3 yao2 。
- you3 long2 ku1 qi2 zhi3 ， bei4 zhu1 li4 gong1 jiao4 。
- feng1 xiong1 zhi2 qi2 bing3 ， dao3 𫋻 zou3 li2 miao2 。
- hu2 wei4 jin1 zi1 han4 ， bu4 neng2 ze2 ku1 jiao1 。
- shi3 wu1 sui4 fen1 ruo4 ， wu2 nai3 tu2 ao2 ao2 。
- ben1 chi2 wu2 de2 ci2 ， wei4 jiu4 min2 fu4 xiao1 。
- wen4 long2 dang1 hou4 yan2 ， shen1 chi2 wo4 xiao1 yao2 。

## 注释

## 译文

## 赏析
