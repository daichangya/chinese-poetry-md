---
id: chen-zao-ci-guo-mi-zheng-yun
title: 次郭秘正韵
titlePinyin: ci4 guo1 mi4 zheng4 yun4
titleSlug: ci-guo-mi-zheng-yun
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伊昔乃祖使朔幽，艰难以来无此流。
- 节旄欲尽气弥厉，始元属国真其畴。
- 清篇神护到江表，河梁诉别岂所侔。
- 嗣孙学力有家法，洪毅不割清不浮。
- 骥子受辔抹燕越，粉袍长铗犹小留。
- 人称张籍好古淡，我爱赵壹辞伊优。
- 往之论交恐避俗，是人摇飏如缀旒。
- 长年闵默堕俗学，夙志顾省伤羁囚。
- 颀然扣门出新作，山奇海秘困穷搜。
- 顷从同盟漫著脚，欻遇强对须抽头。
- 吾乡巨擘子龚子，磊块贮腹皆阳秋。
- 丽唱妍和日九返，君腕脱矣盍少休。
- 恶语送似定一笑，共笑燕石酬精璆。

## 拼音
- yi1 xi1 nai3 zu3 shi3 shuo4 you1 ， jian1 nan2 yi3 lai2 wu2 ci3 liu2 。
- jie2 mao2 yu4 jin4 qi4 mi2 li4 ， shi3 yuan2 shu3 guo2 zhen1 qi2 chou2 。
- qing1 pian1 shen2 hu4 dao4 jiang1 biao3 ， he2 liang2 su4 bie2 qi3 suo3 mou2 。
- si4 sun1 xue2 li4 you3 jia1 fa3 ， hong2 yi4 bu4 ge1 qing1 bu4 fu2 。
- ji4 zi3 shou4 pei4 mo3 yan4 yue4 ， fen3 pao2 chang2 jia2 you2 xiao3 liu2 。
- ren2 cheng1 zhang1 ji2 hao3 gu3 dan4 ， wo3 ai4 zhao4 yi1 ci2 yi1 you1 。
- wang3 zhi1 lun4 jiao1 kong3 bi4 su2 ， shi4 ren2 yao2 yang2 ru2 zhui4 liu2 。
- chang2 nian2 min3 mo4 duo4 su2 xue2 ， su4 zhi4 gu4 sheng3 shang1 ji1 qiu2 。
- qi2 ran2 kou4 men2 chu1 xin1 zuo4 ， shan1 qi2 hai3 mi4 kun4 qiong2 sou1 。
- qing3 cong2 tong2 meng2 man4 zhu4 jiao3 ， chua1 yu4 qiang2 dui4 xu1 chou1 tou2 。
- wu2 xiang1 ju4 bo4 zi3 gong1 zi3 ， lei3 kuai4 zhu4 fu4 jie1 yang2 qiu1 。
- li4 chang4 yan2 he2 ri4 jiu3 fan3 ， jun1 wan4 tuo1 yi3 he2 shao3 xiu1 。
- e4 yu3 song4 si4 ding4 yi2 xiao4 ， gong4 xiao4 yan4 shi2 chou2 jing1 qiu2 。

## 注释

## 译文

## 赏析
