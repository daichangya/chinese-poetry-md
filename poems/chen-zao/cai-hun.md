---
id: chen-zao-cai-hun
title: 财昏
titlePinyin: cai2 hun1
titleSlug: cai-hun
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 师昏古所辞，财昏今不耻。
- 传祀合二姓，古者贵由礼。
- 四德五可外，货贿亦末尔。
- 民风日就颓，舍此争校彼。
- 媒氏未到眼，聘资问有几。
- 倾箧指金钱，交券搴租米。
- 东家女未笄，仪矩无可纪。
- 已闻归有日，资送耀邻里。
- 西家女三十，闭户事麻枲。
- 四壁漏风霜，行媒无留趾。
- 坐贫失行期，趣富瞢贪鄙。
- 流弊例不免，其源实此起。
- 多约或少酬，暂誉甘长毁。
- 坐令亲旧欢，诡谲变狐鬼。
- 何况性习间，贫富岐臧否。
- 土俗未易挽，人情大不媺。
- 悠悠何足道，吾以谂君子。

## 拼音
- shi1 hun1 gu3 suo3 ci2 ， cai2 hun1 jin1 bu4 chi3 。
- chuan2 si4 he2 er4 xing4 ， gu3 zhe3 gui4 you2 li3 。
- si4 de2 wu3 ke3 wai4 ， huo4 hui4 yi4 mo4 er3 。
- min2 feng1 ri4 jiu4 tui2 ， she4 ci3 zheng1 xiao4 bi3 。
- mei2 shi4 wei4 dao4 yan3 ， pin4 zi1 wen4 you3 ji3 。
- qing1 qie4 zhi3 jin1 qian2 ， jiao1 quan4 qian1 zu1 mi3 。
- dong1 jia1 nü3 wei4 ji1 ， yi2 ju3 wu2 ke3 ji4 。
- yi3 wen2 gui1 you3 ri4 ， zi1 song4 yao4 lin2 li3 。
- xi1 jia1 nü3 san1 shi2 ， bi4 hu4 shi4 ma2 xi3 。
- si4 bi4 lou4 feng1 shuang1 ， xing2 mei2 wu2 liu2 zhi3 。
- zuo4 pin2 shi1 xing2 qi1 ， qu4 fu4 meng2 tan1 bi3 。
- liu2 bi4 li4 bu4 mian3 ， qi2 yuan2 shi2 ci3 qi3 。
- duo1 yue1 huo4 shao3 chou2 ， zan4 yu4 gan1 chang2 hui3 。
- zuo4 ling4 qin1 jiu4 huan1 ， gui3 jue2 bian4 hu2 gui3 。
- he2 kuang4 xing4 xi2 jian1 ， pin2 fu4 qi2 zang1 pi3 。
- tu3 su2 wei4 yi4 wan3 ， ren2 qing2 da4 bu4 mei3 。
- you1 you1 he2 zu2 dao4 ， wu2 yi3 shen3 jun1 zi3 。

## 注释

## 译文

## 赏析
