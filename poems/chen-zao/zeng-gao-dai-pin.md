---
id: chen-zao-zeng-gao-dai-pin
title: 赠高待聘
titlePinyin: zeng4 gao1 dai4 pin4
titleSlug: zeng-gao-dai-pin
author: 陈藻
authorPinyin: chen2 zao3
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 待聘先生二十六，弟子满堂修几束。
- 下床一面月几千，有客市廛钱别录。
- 为儿不诵杞菊篇，举筯欠鱼须要肉。
- 老夫弱冠奇一秋，飘零来问君平卜。
- 先生称我有隽才，满县青矜皆拭目。
- 一日仅能赴三饭，折简叩扉知几幅。
- 今夜酒移明夜醉，凌晨乞展黄昏速。
- 四边延我入师席，席则有余身不足。
- 高子行年已若干，更度四期心从欲。
- 月钱祗直晓点心，薪蔬尽此携儿畜。
- 抱书谁肯访吾门，看君有是犹沾禄。
- 井泉比旧百倍深，汲人绠短无麻续。
- 时去技精分愈穷，时来浅学难逃福。
- 贩商射利偶赢余，便诧巧谋能润屋。
- 莫待黄金当散时，舟车到处遭颠覆。

## 拼音
- dai4 pin4 xian1 sheng1 er4 shi2 liu4 ， di4 zi3 man3 tang2 xiu1 ji3 shu4 。
- xia4 chuang2 yi2 mian4 yue4 ji3 qian1 ， you3 ke4 shi4 chan2 qian2 bie2 lu4 。
- wei4 er2 bu2 song4 qi3 ju2 pian1 ， ju3 zhu4 qian4 yu2 xu1 yao4 rou4 。
- lao3 fu1 ruo4 guan4 qi2 yi4 qiu1 ， piao1 ling2 lai2 wen4 jun1 ping2 bu3 。
- xian1 sheng1 cheng1 wo3 you3 jun4 cai2 ， man3 xian4 qing1 jin1 jie1 shi4 mu4 。
- yi2 ri4 jin3 neng2 fu4 san1 fan4 ， zhe2 jian3 kou4 fei1 zhi1 ji3 fu2 。
- jin1 ye4 jiu3 yi2 ming2 ye4 zui4 ， ling2 chen2 qi3 zhan3 huang2 hun1 su4 。
- si4 bian1 yan2 wo3 ru4 shi1 xi2 ， xi2 ze2 you3 yu2 shen1 bu4 zu2 。
- gao1 zi3 xing2 nian2 yi3 ruo4 gan1 ， geng4 du4 si4 qi1 xin1 cong2 yu4 。
- yue4 qian2 zhi1 zhi2 xiao3 dian3 xin1 ， xin1 shu1 jin4 ci3 xie2 er2 chu4 。
- bao4 shu1 shui2 ken3 fang3 wu2 men2 ， kan4 jun1 you3 shi4 you2 zhan1 lu4 。
- jing3 quan2 bi3 jiu4 bai3 bei4 shen1 ， ji2 ren2 geng3 duan3 wu2 ma2 xu4 。
- shi2 qu4 ji4 jing1 fen1 yu4 qiong2 ， shi2 lai2 qian3 xue2 nan2 tao2 fu2 。
- fan4 shang1 she4 li4 ou3 ying2 yu2 ， bian4 cha4 qiao3 mou2 neng2 run4 wu1 。
- mo4 dai4 huang2 jin1 dang1 san4 shi2 ， zhou1 che1 dao4 chu4 zao1 dian1 fu4 。

## 注释

## 译文

## 赏析
