---
id: chen-zao-shen-ju-shi-shi-tui-yuan-zuo-ji-liu-zhi
title: 神居实师退院作偈留之
titlePinyin: shen2 ju1 shi2 shi1 tui4 yuan4 zuo4 ji4 liu2 zhi1
titleSlug: shen-ju-shi-shi-tui-yuan-zuo-ji-liu-zhi
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 瞿昙住西域，说法度群生。
- 群生所依怙，目以不动尊。
- 惟其不动故，群动皆摄受。
- 是时波旬种，百千万眷属。
- 排拫摧毁辱，蜂发雨矢集。
- 瞿昙如须弥，蜉蠓如予何。
- 亦如太虚空，云翳自变灭。
- 砥柱中惊波，古今无少损。
- 不动而坐胜，妙力固如是。
- 子道已末法，衲子沈世纷。
- 竞为住院计，匪利即趋名。
- 就常不待招，逐有栈豆恋。
- 实师住神居，四众所归向。
- 云何得归向，以师清修故。
- 虽为众归向，不作患失想。
- 翩然挈瓶锡，去若释峤云。
- 亦如箭辞弦，势若不可挽。
- 自师扫积弊，群魔尚遗种。
- 瞿昙昔去世，政以波旬故。
- 师行不回首，彼魔所愿欲。
- 虽无末法病，或昧不动意。
- 请答四众心，请为神居地。
- 柅车折蜚锡，山立镇故栖。
- 须弥自无恙，太虚自空旷。
- 冲波沄沄去，砥柱屹不知。
- 群魔今末势，残雪行见𬀪。
- 我心寂不动，是瞿昙智力，是子大法权。
- 我不为子道，子道可槩举。
- 庸酌四众心，为子说此偈。
- 瞿昙设住世，与子同首肯。

## 拼音
- qu2 tan2 zhu4 xi1 yu4 ， shuo1 fa3 du4 qun2 sheng1 。
- qun2 sheng1 suo3 yi1 hu4 ， mu4 yi3 bu2 dong4 zun1 。
- wei2 qi2 bu2 dong4 gu4 ， qun2 dong4 jie1 she4 shou4 。
- shi4 shi2 bo1 xun2 zhong3 ， bai3 qian1 wan4 juan4 shu3 。
- pai2 hen2 cui1 hui3 ru3 ， feng1 fa1 yu3 shi3 ji2 。
- qu2 tan2 ru2 xu1 mi2 ， fu2 meng3 ru2 yu3 he2 。
- yi4 ru2 tai4 xu1 kong1 ， yun2 yi4 zi4 bian4 mie4 。
- di3 zhu4 zhong1 jing1 bo1 ， gu3 jin1 wu2 shao3 sun3 。
- bu2 dong4 er2 zuo4 sheng4 ， miao4 li4 gu4 ru2 shi4 。
- zi3 dao4 yi3 mo4 fa3 ， na4 zi3 shen3 shi4 fen1 。
- jing4 wei4 zhu4 yuan4 ji4 ， fei3 li4 ji2 qu1 ming2 。
- jiu4 chang2 bu2 dai4 zhao1 ， zhu2 you3 zhan4 dou4 lian4 。
- shi2 shi1 zhu4 shen2 ju1 ， si4 zhong4 suo3 gui1 xiang4 。
- yun2 he2 de2 gui1 xiang4 ， yi3 shi1 qing1 xiu1 gu4 。
- sui1 wei4 zhong4 gui1 xiang4 ， bu2 zuo4 huan4 shi1 xiang3 。
- pian1 ran2 qie4 ping2 xi1 ， qu4 ruo4 shi4 qiao2 yun2 。
- yi4 ru2 jian4 ci2 xian2 ， shi4 ruo4 bu4 ke3 wan3 。
- zi4 shi1 sao3 ji1 bi4 ， qun2 mo2 shang4 yi2 zhong3 。
- qu2 tan2 xi1 qu4 shi4 ， zheng4 yi3 bo1 xun2 gu4 。
- shi1 xing2 bu4 hui2 shou3 ， bi3 mo2 suo3 yuan4 yu4 。
- sui1 wu2 mo4 fa3 bing4 ， huo4 mei4 bu2 dong4 yi4 。
- qing3 da2 si4 zhong4 xin1 ， qing3 wei4 shen2 ju1 di4 。
- ni3 che1 zhe2 fei1 xi1 ， shan1 li4 zhen4 gu4 qi1 。
- xu1 mi2 zi4 wu2 yang4 ， tai4 xu1 zi4 kong1 kuang4 。
- chong1 bo1 yun2 yun2 qu4 ， di3 zhu4 yi4 bu4 zhi1 。
- qun2 mo2 jin1 mo4 shi4 ， can2 xue3 xing2 jian4 xian4 。
- wo3 xin1 ji4 bu2 dong4 ， shi4 qu2 tan2 zhi4 li4 ， shi4 zi3 da4 fa3 quan2 。
- wo3 bu2 wei4 zi3 dao4 ， zi3 dao4 ke3 gai4 ju3 。
- yong1 zhuo2 si4 zhong4 xin1 ， wei4 zi3 shuo1 ci3 ji4 。
- qu2 tan2 she4 zhu4 shi4 ， yu3 zi3 tong2 shou3 ken3 。

## 注释

## 译文

## 赏析
