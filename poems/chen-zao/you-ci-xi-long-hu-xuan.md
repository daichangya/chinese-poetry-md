---
id: chen-zao-you-ci-xi-long-hu-xuan
title: 游慈溪龙虎轩
titlePinyin: you2 ci2 xi1 long2 hu3 xuan1
titleSlug: you-ci-xi-long-hu-xuan
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 坐曹可胜劳，出郭复行役。
- 半年定海令，三度慈溪客。
- 慈溪足胜处，山秀江缭碧。
- 终然萦梦寐，遑此事游历。
- 高轩閟龙虎，表表市阛侧。
- 得兴不暇慵，徙倚且数刻。
- 洞户初推敲，阶除旋登陟。
- 向来攫怒势，枯干抱顽石。
- 乃知名实间，未易胶今昔。
- 尚喜诗翁碑，不受苍藓蚀。
- 可但神所护，人未忘翁德。
- 非使老眼明，斯游竟无得。

## 拼音
- zuo4 cao2 ke3 sheng4 lao2 ， chu1 guo1 fu4 xing2 yi4 。
- ban4 nian2 ding4 hai3 ling4 ， san1 du4 ci2 xi1 ke4 。
- ci2 xi1 zu2 sheng4 chu4 ， shan1 xiu4 jiang1 liao2 bi4 。
- zhong1 ran2 ying2 meng4 mei4 ， huang2 ci3 shi4 you2 li4 。
- gao1 xuan1 bi4 long2 hu3 ， biao3 biao3 shi4 huan2 ce4 。
- de2 xing1 bu4 xia2 yong1 ， xi3 yi3 qie3 shu4 ke4 。
- dong4 hu4 chu1 tui1 qiao1 ， jie1 chu2 xuan2 deng1 zhi4 。
- xiang4 lai2 jue2 nu4 shi4 ， ku1 gan1 bao4 wan2 shi2 。
- nai3 zhi1 ming2 shi2 jian1 ， wei4 yi4 jiao1 jin1 xi1 。
- shang4 xi3 shi1 weng1 bei1 ， bu2 shou4 cang1 xian3 shi2 。
- ke3 dan4 shen2 suo3 hu4 ， ren2 wei4 wang4 weng1 de2 。
- fei1 shi3 lao3 yan3 ming2 ， si1 you2 jing4 wu2 de2 。

## 注释

## 译文

## 赏析
