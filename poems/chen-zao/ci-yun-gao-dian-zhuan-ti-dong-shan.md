---
id: chen-zao-ci-yun-gao-dian-zhuan-ti-dong-shan
title: 次韵高殿撰题东山
titlePinyin: ci4 yun4 gao1 dian4 zhuan4 ti2 dong1 shan1
titleSlug: ci-yun-gao-dian-zhuan-ti-dong-shan
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 庐山佳处云英英，鹤归谁识丁佐卿。
- 东林遗址倏兴废，未害诸老传清名。
- 向来杖屦孰游历，猿鸟近人鸥不惊。
- 乐天本愿祇兜率，思邈不忘听化城。
- 一从棘位复帅阃，晋酌白兽悬旄旌。
- 先生本自远公辈，梦系莲社松竹行。
- 即今上品已补处，妙句留并山峥嵘。
- 未下饮光领一笑，曾是圆泽论三生。
- 何人著语嗣绝响，浪许伯起新有声。
- 尚忆诗翁运椽笔，坐排九派咸东倾。

## 拼音
- lu2 shan1 jia1 chu4 yun2 ying1 ying1 ， he4 gui1 shui2 shi2 ding1 zuo3 qing1 。
- dong1 lin2 yi2 zhi3 shu1 xing1 fei4 ， wei4 hai4 zhu1 lao3 chuan2 qing1 ming2 。
- xiang4 lai2 zhang4 ju4 shu2 you2 li4 ， yuan2 niao3 jin4 ren2 ou1 bu4 jing1 。
- le4 tian1 ben3 yuan4 qi2 dou1 lü4 ， si1 miao3 bu2 wang4 ting1 hua4 cheng2 。
- yi4 cong2 ji2 wei4 fu4 shuai4 kun3 ， jin4 zhuo2 bai2 shou4 xuan2 mao2 jing1 。
- xian1 sheng1 ben3 zi4 yuan3 gong1 bei4 ， meng4 xi4 lian2 she4 song1 zhu2 xing2 。
- ji2 jin1 shang4 pin3 yi3 bu3 chu4 ， miao4 ju4 liu2 bing4 shan1 zheng1 rong2 。
- wei4 xia4 yin3 guang1 ling3 yi2 xiao4 ， ceng2 shi4 yuan2 ze2 lun4 san1 sheng1 。
- he2 ren2 zhu4 yu3 si4 jue2 xiang3 ， lang4 xu3 bo2 qi3 xin1 you3 sheng1 。
- shang4 yi4 shi1 weng1 yun4 chuan2 bi3 ， zuo4 pai2 jiu3 pai4 xian2 dong1 qing1 。

## 注释

## 译文

## 赏析
