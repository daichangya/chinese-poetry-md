---
id: chen-zao-ci-yun-hu-xue-zhang-xi-yu
title: 次韵胡学长喜雨
titlePinyin: ci4 yun4 hu2 xue2 zhang3 xi3 yu3
titleSlug: ci-yun-hu-xue-zhang-xi-yu
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胡君著述间，动作千载计。
- 雅奥三百篇，挹取欲无艺。
- 一源发至醇，万象赴傲睨。
- 平生笑此癖，论交惜晚岁。
- 君诗信入神，我眼本无翳。
- 屈膝邢娥前，酬赠惭丑戾。
- 忆初拜雩坛，遽恐枵腹毙。
- 徒然阴枢纵，宁止干胏噬。
- 敢徐救焚步，颇徇非鬼祭。
- 端知世兴道，密若有司契。
- 神孚圣君德，家沐良牧惠。
- 天人隔显幽，论理不论势。
- 朝来望阡陌，白水涨天际。
- 歌呼满中田，不勉渠自励。
- 黍稌分后先，稂稗易耘薙。
- 清泉向小歉，比屋念遗穧。
- 饥饱巧相补，上帝亦已谛。
- 老夫办叠期，是恩良不细。
- 僊曹有佳招，天阍不坚闭。
- 长安粟一囊，或许引前例。
- 不然买青山，补破仍茹粝。
- 出处顾何心，一沤寓斯世。
- 众雏能稼穑，暇日训孝悌。
- 相望渺海涯，恩懃未渠替。
- 张侯本万中，苏子劳再说。
- 排霄眄世儒，笑阅风外蔕。
- 草麻侍金銮，云空澹溶泄。
- 丈夫要特达，不必须援系。
- 即今转圜句，可荐五方帝。
- 如今县麻雨，立见万生济。

## 拼音
- hu2 jun1 zhu4 shu4 jian1 ， dong4 zuo4 qian1 zai3 ji4 。
- ya3 ao4 san1 bai3 pian1 ， yi4 qu3 yu4 wu2 yi4 。
- yi4 yuan2 fa1 zhi4 chun2 ， wan4 xiang4 fu4 ao4 ni4 。
- ping2 sheng1 xiao4 ci3 pi3 ， lun4 jiao1 xi1 wan3 sui4 。
- jun1 shi1 xin4 ru4 shen2 ， wo3 yan3 ben3 wu2 yi4 。
- qu1 xi1 xing2 e2 qian2 ， chou2 zeng4 can2 chou3 li4 。
- yi4 chu1 bai4 yu2 tan2 ， ju4 kong3 xiao1 fu4 bi4 。
- tu2 ran2 yin1 shu1 zong4 ， ning2 zhi3 gan1 fei4 shi4 。
- gan3 xu2 jiu4 fen2 bu4 ， po1 xun4 fei1 gui3 ji4 。
- duan1 zhi1 shi4 xing1 dao4 ， mi4 ruo4 you3 si1 qi4 。
- shen2 fu2 sheng4 jun1 de2 ， jia1 mu4 liang2 mu4 hui4 。
- tian1 ren2 ge2 xian3 you1 ， lun4 li3 bu2 lun4 shi4 。
- chao2 lai2 wang4 qian1 mo4 ， bai2 shui3 zhang3 tian1 ji4 。
- ge1 hu1 man3 zhong1 tian2 ， bu4 mian3 qu2 zi4 li4 。
- shu3 tu2 fen1 hou4 xian1 ， lang2 bai4 yi4 yun2 ti4 。
- qing1 quan2 xiang4 xiao3 qian4 ， bi3 wu1 nian4 yi2 ji4 。
- ji1 bao3 qiao3 xiang1 bu3 ， shang4 di4 yi4 yi3 di4 。
- lao3 fu1 ban4 die2 qi1 ， shi4 en1 liang2 bu2 xi4 。
- xian1 cao2 you3 jia1 zhao1 ， tian1 hun1 bu4 jian1 bi4 。
- chang2 an1 su4 yi4 nang2 ， huo4 xu3 yin3 qian2 li4 。
- bu4 ran2 mai3 qing1 shan1 ， bu3 po4 reng2 ru2 li4 。
- chu1 chu4 gu4 he2 xin1 ， yi4 ou1 yu4 si1 shi4 。
- zhong4 chu2 neng2 jia4 se4 ， xia2 ri4 xun4 xiao4 ti4 。
- xiang1 wang4 miao3 hai3 ya2 ， en1 qin2 wei4 qu2 ti4 。
- zhang1 hou2 ben3 wan4 zhong1 ， su1 zi3 lao2 zai4 shuo1 。
- pai2 xiao1 mian3 shi4 ru2 ， xiao4 yue4 feng1 wai4 di4 。
- cao3 ma2 shi4 jin1 luan2 ， yun2 kong1 dan4 rong2 xie4 。
- zhang4 fu0 yao4 te4 da2 ， bu2 bi4 xu1 yuan2 xi4 。
- ji2 jin1 zhuan3 huan2 ju4 ， ke3 jian4 wu3 fang1 di4 。
- ru2 jin1 xian4 ma2 yu3 ， li4 jian4 wan4 sheng1 ji4 。

## 注释

## 译文

## 赏析
