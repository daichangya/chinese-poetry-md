---
id: chen-zao-song-ye-zhu-bo-chu-zhou-ying-qian-shuai-zhi-zhao
title: 送叶主簿楚州应钱帅之招
titlePinyin: song4 ye4 zhu3 bo2 chu3 zhou1 ying4 qian2 shuai4 zhi1 zhao1
titleSlug: song-ye-zhu-bo-chu-zhou-ying-qian-shuai-zhi-zhao
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉庭用少余，无策销外侮。
- 充国七十翁，胜算定樽俎。
- 夫君谭西北，万里真目睹。
- 诸将失投机，遽岂一二数。
- 形势可聚米，君王未借箸。
- 江湖五十年，帝阍严九虎。
- 后生不更事，儿戏议边圉。
- 圆方殊枘凿，寂默忍羁旅。
- 平生干霄气，百吞不一吐。
- 白眼阅流俗，闭口避尔汝。
- 山阳文武资，干国今吉甫。
- 清啸临筹边，志已无骄虏。
- 经年虚代舍，须君作谋主。
- 心嗤区区郑，缓不省之武。
- 盍思度外意，径略纸上语。
- 山阳吾未识，仿佛梦眉宇。
- 断知磊落人，众弃能独取。
- 一巵劝临分，三叹欲轻举。
- 抒君胸中奇，定作商应羽。
- 还应访隠沦，道我听鸡舞。

## 拼音
- han4 ting2 yong4 shao3 yu2 ， wu2 ce4 xiao1 wai4 wu3 。
- chong1 guo2 qi1 shi2 weng1 ， sheng4 suan4 ding4 zun1 zu3 。
- fu1 jun1 tan2 xi1 bei3 ， wan4 li3 zhen1 mu4 du3 。
- zhu1 jiang1 shi1 tou2 ji1 ， ju4 qi3 yi1 er4 shu4 。
- xing2 shi4 ke3 ju4 mi3 ， jun1 wang2 wei4 jie4 zhu4 。
- jiang1 hu2 wu3 shi2 nian2 ， di4 hun1 yan2 jiu3 hu3 。
- hou4 sheng1 bu4 geng1 shi4 ， er2 xi4 yi4 bian1 yu3 。
- yuan2 fang1 shu1 rui4 zao2 ， ji4 mo4 ren3 ji1 lü3 。
- ping2 sheng1 gan1 xiao1 qi4 ， bai3 tun1 bu4 yi4 tu3 。
- bai2 yan3 yue4 liu2 su2 ， bi4 kou3 bi4 er3 ru3 。
- shan1 yang2 wen2 wu3 zi1 ， gan1 guo2 jin1 ji2 fu3 。
- qing1 xiao4 lin2 chou2 bian1 ， zhi4 yi3 wu2 jiao1 lu3 。
- jing1 nian2 xu1 dai4 she4 ， xu1 jun1 zuo4 mou2 zhu3 。
- xin1 chi1 qu1 qu1 zheng4 ， huan3 bu4 sheng3 zhi1 wu3 。
- he2 si1 du4 wai4 yi4 ， jing4 lüe4 zhi3 shang4 yu3 。
- shan1 yang2 wu2 wei4 shi2 ， fang3 fu2 meng4 mei2 yu3 。
- duan4 zhi1 lei3 luo4 ren2 ， zhong4 qi4 neng2 du2 qu3 。
- yi4 zhi1 quan4 lin2 fen1 ， san1 tan4 yu4 qing1 ju3 。
- shu1 jun1 xiong1 zhong1 qi2 ， ding4 zuo4 shang1 ying4 yu3 。
- hai2 ying4 fang3 yin3 lun2 ， dao4 wo3 ting1 ji1 wu3 。

## 注释

## 译文

## 赏析
