---
id: chen-zao-dong-lin-chun-wan-zuo
title: 东林春晚作
titlePinyin: dong1 lin2 chun1 wan3 zuo4
titleSlug: dong-lin-chun-wan-zuo
author: 陈藻
authorPinyin: chen2 zao3
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 团栾四面山，我住一山里。
- 相距能几何，开方祗百里。
- 日月出东西，星辰运终始。
- 云霞千万状，烟雨无穷美。
- 谁云天体大，仰看全于此。
- 穷儒治生计，富盛谁与拟。
- 新晴麻麦秀，拥戴峰峦起。
- 牡丹芍药歇，春意浓未已。
- 野花悉力开，白者真珠比。
- 蔷薇及宝相，争鬭何绮靡。
- 藩篱成障幕，村墟化城市。
- 世上岂寂寥，俯仰昧斯旨。
- 芙蕖开欲来，黄菊日可指。
- 寒梅即艮卦，为魁向年底。
- 循环无了日，物物从头理。
- 康宁不相放，卧病尔为尔。

## 拼音
- tuan2 luan2 si4 mian4 shan1 ， wo3 zhu4 yi4 shan1 li3 。
- xiang1 ju4 neng2 ji3 he2 ， kai1 fang1 zhi1 bai3 li3 。
- ri4 yue4 chu1 dong1 xi1 ， xing1 chen2 yun4 zhong1 shi3 。
- yun2 xia2 qian1 wan4 zhuang4 ， yan1 yu3 wu2 qiong2 mei3 。
- shui2 yun2 tian1 ti3 da4 ， yang3 kan4 quan2 yu2 ci3 。
- qiong2 ru2 zhi4 sheng1 ji4 ， fu4 sheng4 shui2 yu3 ni3 。
- xin1 qing2 ma2 mai4 xiu4 ， yong1 dai4 feng1 luan2 qi3 。
- mu3 dan1 shao2 yao4 xie1 ， chun1 yi4 nong2 wei4 yi3 。
- ye3 hua1 xi1 li4 kai1 ， bai2 zhe3 zhen1 zhu1 bi3 。
- qiang2 wei1 ji2 bao3 xiang1 ， zheng1 dou4 he2 qi3 mi2 。
- fan1 li2 cheng2 zhang4 mu4 ， cun1 xu1 hua4 cheng2 shi4 。
- shi4 shang4 qi3 ji4 liao2 ， fu3 yang3 mei4 si1 zhi3 。
- fu2 qu2 kai1 yu4 lai2 ， huang2 ju2 ri4 ke3 zhi3 。
- han2 mei2 ji2 gen4 gua4 ， wei4 kui2 xiang4 nian2 di3 。
- xun2 huan2 wu2 le0 ri4 ， wu4 wu4 cong2 tou2 li3 。
- kang1 ning2 bu4 xiang1 fang4 ， wo4 bing4 er3 wei4 er3 。

## 注释

## 译文

## 赏析
