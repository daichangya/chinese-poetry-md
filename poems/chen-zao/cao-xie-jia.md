---
id: chen-zao-cao-xie-jia
title: 草鞋夹
titlePinyin: cao3 xie2 jia2
titleSlug: cao-xie-jia
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 隆岸围小河，纡鬰江之隩。
- 初看一泓窄，旋望百顷渌。
- 艅艎与下濑，山屹复云矗。
- 自治贵不试，此舟江左腹。
- 向来胡骑南，势若撼坤轴。
- 飞城截中流，群孽颈为缩。
- 元凶坐自毙，犬羊仅还毂。
- 千龄有机会，二竖方角逐。
- 武刚环貔貅，突骑骛陵陆。
- 古今常胜术，所投副所欲。
- 神州久望望，庙算伫复复。
- 区区计自保，胶柱难为曲。
- 客行宁贾胡，小泊遂信宿。
- 抚事空三叹，为儒惭碌碌。

## 拼音
- long2 an4 wei2 xiao3 he2 ， yu1 yu4 jiang1 zhi1 yu4 。
- chu1 kan4 yi4 hong2 zhai3 ， xuan2 wang4 bai3 qing3 lu4 。
- yu2 huang2 yu3 xia4 lai4 ， shan1 yi4 fu4 yun2 chu4 。
- zi4 zhi4 gui4 bu2 shi4 ， ci3 zhou1 jiang1 zuo3 fu4 。
- xiang4 lai2 hu2 qi2 nan2 ， shi4 ruo4 han4 kun1 zhou2 。
- fei1 cheng2 jie2 zhong1 liu2 ， qun2 nie4 jing3 wei4 suo1 。
- yuan2 xiong1 zuo4 zi4 bi4 ， quan3 yang2 jin3 hai2 gu1 。
- qian1 ling2 you3 ji1 hui4 ， er4 shu4 fang1 jue2 zhu2 。
- wu3 gang1 huan2 pi2 xiu1 ， tu1 qi2 wu4 ling2 lu4 。
- gu3 jin1 chang2 sheng4 shu4 ， suo3 tou2 fu4 suo3 yu4 。
- shen2 zhou1 jiu3 wang4 wang4 ， miao4 suan4 zhu4 fu4 fu4 。
- qu1 qu1 ji4 zi4 bao3 ， jiao1 zhu4 nan2 wei2 qu3 。
- ke4 xing2 ning2 jia3 hu2 ， xiao3 bo2 sui4 xin4 su4 。
- fu3 shi4 kong1 san1 tan4 ， wei4 ru2 can2 lu4 lu4 。

## 注释

## 译文

## 赏析
