---
id: chen-zao-guo-jia-zhou
title: 郭家洲
titlePinyin: guo1 jia1 zhou1
titleSlug: guo-jia-zhou
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 携儿上绝岸，微径步蒙密。
- 人稀鸟乌乐，老屋几百室。
- 荒凉郭家洲，篱落映残日。
- 问俗得周旋，譍门颇仓卒。
- 兴衰今昔殊，郭姓尚十七。
- 邻里阙盐茗，翁姬仅盥栉。
- 共说频岁歉，平陆江浪没。
- 场圃或潭洞，椽栱行螾蛭。
- 去秋微收尔，樵采取黔突。
- 接耳多乐郊，一去恐两失。
- 吾邦有杜母，抚我不待乞。
- 蠲租桑柘在，休役孙子佚。
- 意使流殍无，宁后仓廥实。
- 官今浔阳来，吏师那容失。
- 书绅拜此赐，知我佐郡绂。
- 古来裨肉食，多自𫇴荛出。
- 必若穷吏道，孰先究民疾。
- 剥肤快目前，吾固笑无术。

## 拼音
- xie2 er2 shang4 jue2 an4 ， wei1 jing4 bu4 meng2 mi4 。
- ren2 xi1 niao3 wu1 le4 ， lao3 wu1 ji3 bai3 shi4 。
- huang1 liang2 guo1 jia1 zhou1 ， li2 luo4 ying4 can2 ri4 。
- wen4 su2 de2 zhou1 xuan2 ， ying1 men2 po1 cang1 cu4 。
- xing1 shuai1 jin1 xi1 shu1 ， guo1 xing4 shang4 shi2 qi1 。
- lin2 li3 que1 yan2 ming2 ， weng1 ji1 jin3 guan4 zhi4 。
- gong4 shuo1 pin2 sui4 qian4 ， ping2 lu4 jiang1 lang4 mei2 。
- chang3 pu3 huo4 tan2 dong4 ， chuan2 gong3 xing2 yin3 zhi4 。
- qu4 qiu1 wei1 shou1 er3 ， qiao2 cai3 qu3 qian2 tu1 。
- jie1 er3 duo1 le4 jiao1 ， yi2 qu4 kong3 liang3 shi1 。
- wu2 bang1 you3 du4 mu3 ， fu3 wo3 bu2 dai4 qi3 。
- juan1 zu1 sang1 zhe4 zai4 ， xiu1 yi4 sun1 zi0 yi4 。
- yi4 shi3 liu2 piao3 wu2 ， ning2 hou4 cang1 kuai4 shi2 。
- guan1 jin1 xun2 yang2 lai2 ， li4 shi1 na4 rong2 shi1 。
- shu1 shen1 bai4 ci3 ci4 ， zhi1 wo3 zuo3 jun4 fu2 。
- gu3 lai2 bi4 rou4 shi2 ， duo1 zi4 𫇴 rao2 chu1 。
- bi4 ruo4 qiong2 li4 dao4 ， shu2 xian1 jiu1 min2 ji2 。
- bao1 fu1 kuai4 mu4 qian2 ， wu2 gu4 xiao4 wu2 shu4 。

## 注释

## 译文

## 赏析
