---
id: chen-zao-xie-gong-yang-zheng-bing-hou-fen-yao
title: 谢龚养正病后分药
titlePinyin: xie4 gong1 yang3 zheng4 bing4 hou4 fen1 yao4
titleSlug: xie-gong-yang-zheng-bing-hou-fen-yao
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 如许卧疴久，入春知少苏。
- 遽能捐药物，分惠及吾徒。
- 字验亲题健，形非贱子臞。
- 人情工老芋，友意寓柴胡。
- 怪底阴阳寇，偏陵山泽儒。
- 从君足力减，叹我酒肠枯。
- 解橐供砭剂，投筇试步趋。
- 身方困厉鬼，名已属亨衢。
- 书蠹妨生理，杯蛇可自诬。
- 斯文千岁计，平世万金躯。
- 大手堪周史，诸公待董狐。
- 几时随急诏，帆影漾前湖。

## 拼音
- ru2 xu3 wo4 ke1 jiu3 ， ru4 chun1 zhi1 shao3 su1 。
- ju4 neng2 juan1 yao4 wu4 ， fen1 hui4 ji2 wu2 tu2 。
- zi4 yan4 qin1 ti2 jian4 ， xing2 fei1 jian4 zi3 qu2 。
- ren2 qing2 gong1 lao3 yu4 ， you3 yi4 yu4 chai2 hu2 。
- guai4 di3 yin1 yang2 kou4 ， pian1 ling2 shan1 ze2 ru2 。
- cong2 jun1 zu2 li4 jian3 ， tan4 wo3 jiu3 chang2 ku1 。
- jie3 tuo2 gong4 bian1 ji4 ， tou2 qiong2 shi4 bu4 qu1 。
- shen1 fang1 kun4 li4 gui3 ， ming2 yi3 shu3 heng1 qu2 。
- shu1 du4 fang2 sheng1 li3 ， bei1 she2 ke3 zi4 wu1 。
- si1 wen2 qian1 sui4 ji4 ， ping2 shi4 wan4 jin1 qu1 。
- da4 shou3 kan1 zhou1 shi3 ， zhu1 gong1 dai4 dong3 hu2 。
- ji3 shi2 sui2 ji2 zhao4 ， fan1 ying3 yang4 qian2 hu2 。

## 注释

## 译文

## 赏析
