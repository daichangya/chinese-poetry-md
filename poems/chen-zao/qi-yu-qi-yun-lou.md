---
id: chen-zao-qi-yu-qi-yun-lou
title: 祈雨齐云楼
titlePinyin: qi2 yu3 qi2 yun2 lou2
titleSlug: qi-yu-qi-yun-lou
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 波凉鱼初浮，露下蝉罢警。
- 胡床俯前池，妙意吾已领。
- 主人绝俗姿，此地背尘境。
- 霜华耿玉宇，璇汉转金餠。
- 桂娥不无情，与客闲弄影。
- 红妆拥千盖，环坐殊秀整。
- 盘珍供剥芡，水厄停煮茗。
- 清谭略迳庭，快若客酲醒。
- 不辞仆频更，颇觉夜弥永。
- 明朝雨一尺，重约追霁景。
- 但恐闲麈尾，鼓吹閙蛙黾。
- 适听步虚声，缥缈碧云顶。

## 拼音
- bo1 liang2 yu2 chu1 fu2 ， lu4 xia4 chan2 ba4 jing3 。
- hu2 chuang2 fu3 qian2 chi2 ， miao4 yi4 wu2 yi3 ling3 。
- zhu3 ren2 jue2 su2 zi1 ， ci3 di4 bei4 chen2 jing4 。
- shuang1 hua2 geng3 yu4 yu3 ， xuan2 han4 zhuan3 jin1 bing3 。
- gui4 e2 bu4 wu2 qing2 ， yu3 ke4 xian2 nong4 ying3 。
- hong2 zhuang1 yong1 qian1 gai4 ， huan2 zuo4 shu1 xiu4 zheng3 。
- pan2 zhen1 gong4 bao1 qian4 ， shui3 e4 ting2 zhu3 ming2 。
- qing1 tan2 lüe4 jing4 ting2 ， kuai4 ruo4 ke4 cheng2 xing3 。
- bu4 ci2 pu2 pin2 geng4 ， po1 jue2 ye4 mi2 yong3 。
- ming2 chao2 yu3 yi4 chi3 ， zhong4 yue1 zhui1 ji4 jing3 。
- dan4 kong3 xian2 zhu3 wei3 ， gu3 chui1 nao4 wa1 mian3 。
- shi4 ting1 bu4 xu1 sheng1 ， piao1 miao3 bi4 yun2 ding3 。

## 注释

## 译文

## 赏析
