---
id: chen-zao-ci-zhu-bi-xian-yu-shi-shi-chang-chou-yun-qi-yi
title: 次朱必先与师是唱酬韵  其一
titlePinyin: ci4 zhu1 bi4 xian1 yu3 shi1 shi4 chang4 chou2 yun4     qi2 yi1
titleSlug: ci-zhu-bi-xian-yu-shi-shi-chang-chou-yun-qi-yi
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朱郎满腹抱贤业，壮岁弹铗仍哀歌。
- 飞将未侯方朔饿，天无老眼如子何。
- 纷纷过眼日百十，超拔如君信难及。
- 平陵笔阵吾敢支，稳掇世科人所必。
- 小儿鹿鹿空肩随，血指汗颜惊崛奇。
- 於菟一啸百兽慑，谁顾露草寒蛩悲。
- 诗书鼓吹且强饭，舜咨皋谟适华旦。
- 功名迫逐可得辞，等闲莫咏南山粲。

## 拼音
- zhu1 lang2 man3 fu4 bao4 xian2 ye4 ， zhuang4 sui4 tan2 jia2 reng2 ai1 ge1 。
- fei1 jiang1 wei4 hou2 fang1 shuo4 e4 ， tian1 wu2 lao3 yan3 ru2 zi3 he2 。
- fen1 fen1 guo4 yan3 ri4 bai3 shi2 ， chao1 ba2 ru2 jun1 xin4 nan2 ji2 。
- ping2 ling2 bi3 zhen4 wu2 gan3 zhi1 ， wen3 duo1 shi4 ke1 ren2 suo3 bi4 。
- xiao3 er2 lu4 lu4 kong1 jian1 sui2 ， xue4 zhi3 han4 yan2 jing1 jue2 qi2 。
- wu1 tu2 yi2 xiao4 bai3 shou4 she4 ， shui2 gu4 lu4 cao3 han2 qiong2 bei1 。
- shi1 shu1 gu3 chui1 qie3 qiang2 fan4 ， shun4 zi1 gao1 mo2 shi4 hua2 dan4 。
- gong1 ming2 po4 zhu2 ke3 de2 ci2 ， deng3 xian2 mo4 yong3 nan2 shan1 can4 。

## 注释

## 译文

## 赏析
