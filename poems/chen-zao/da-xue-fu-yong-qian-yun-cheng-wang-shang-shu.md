---
id: chen-zao-da-xue-fu-yong-qian-yun-cheng-wang-shang-shu
title: 大雪复用前韵呈王尚书
titlePinyin: da4 xue3 fu4 yong4 qian2 yun4 cheng2 wang2 shang4 shu1
titleSlug: da-xue-fu-yong-qian-yun-cheng-wang-shang-shu
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 密雪何自来，雨祢云其祖。
- 史臣纪上瑞，外此可无语。
- 帝岂为诗设，偏为诗人取。
- 梁园谢家庭，丽句传今古。
- 玄冥老更事，厥职甚修举。
- 属者甫见白，今者复接武。
- 赋形想像殊，玉田琼作圃。
- 定知怀璧人，蹍足不向楚。
- 天孙事遨嬉，开关叱九虎。
- 剪冰几何时，下土均付与。
- 群僊燕青冥，酒所未彻俎。
- 狂撼白榆花，笑看风处舞。
- 林峦带城堞，变灭眩所睹。
- 安得鹤背游，一览了九宇。
- 颇烦孟光请，杯覆诗不吐。
- 海图拆曲折，儿女粗纫补。
- 明年麦秋好，落磨收鹅羽。
- 盍赓屡丰谣，少慰田家苦。
- 嘉应自丘祷，不待书闵雨。
- 饱饭对翻飞，此惠仍地主。

## 拼音
- mi4 xue3 he2 zi4 lai2 ， yu3 mi2 yun2 qi2 zu3 。
- shi3 chen2 ji4 shang4 rui4 ， wai4 ci3 ke3 wu2 yu3 。
- di4 qi3 wei4 shi1 she4 ， pian1 wei4 shi1 ren2 qu3 。
- liang2 yuan2 xie4 jia1 ting2 ， li4 ju4 chuan2 jin1 gu3 。
- xuan2 ming2 lao3 geng4 shi4 ， jue2 zhi2 shen4 xiu1 ju3 。
- shu3 zhe3 fu3 jian4 bai2 ， jin1 zhe3 fu4 jie1 wu3 。
- fu4 xing2 xiang3 xiang4 shu1 ， yu4 tian2 qiong2 zuo4 pu3 。
- ding4 zhi1 huai2 bi4 ren2 ， nian3 zu2 bu2 xiang4 chu3 。
- tian1 sun1 shi4 ao2 xi1 ， kai1 guan1 chi4 jiu3 hu3 。
- jian3 bing1 ji3 he2 shi2 ， xia4 tu3 jun1 fu4 yu3 。
- qun2 xian1 yan4 qing1 ming2 ， jiu3 suo3 wei4 che4 zu3 。
- kuang2 han4 bai2 yu2 hua1 ， xiao4 kan4 feng1 chu4 wu3 。
- lin2 luan2 dai4 cheng2 die2 ， bian4 mie4 xuan4 suo3 du3 。
- an1 de2 he4 bei4 you2 ， yi4 lan3 le0 jiu3 yu3 。
- po1 fan2 meng4 guang1 qing3 ， bei1 fu4 shi1 bu4 tu3 。
- hai3 tu2 chai1 qu1 zhe2 ， er2 nü3 cu1 ren4 bu3 。
- ming2 nian2 mai4 qiu1 hao3 ， luo4 mo2 shou1 e2 yu3 。
- he2 geng1 lü3 feng1 yao2 ， shao3 wei4 tian2 jia1 ku3 。
- jia1 ying4 zi4 qiu1 dao3 ， bu2 dai4 shu1 min3 yu3 。
- bao3 fan4 dui4 fan1 fei1 ， ci3 hui4 reng2 di4 zhu3 。

## 注释

## 译文

## 赏析
