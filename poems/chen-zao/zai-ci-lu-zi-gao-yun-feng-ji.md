---
id: chen-zao-zai-ci-lu-zi-gao-yun-feng-ji
title: 再次陆子高韵奉寄
titlePinyin: zai4 ci4 lu4 zi3 gao1 yun4 feng4 ji4
titleSlug: zai-ci-lu-zi-gao-yun-feng-ji
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孰能下书帷，潜心如仲舒。
- 没没视息间，饱食仍怀居。
- 纷华或交战，进修顾趦趄。
- 屹立视侪辈，未脱同队鱼。
- 欲耕我无由，生计付束书。
- 推卷了无得，每嗟吾负渠。
- 日月驹隙过，抚事犹姑徐。
- 衰晚时用少，幸直女骂予。
- 拙怜官路涩，贫觉交情疎。
- 沈沈王侯宅，进步终踟蹰。
- 所悲名不称，暇计家无储。
- 一官劣自庇，晋如复摧如。
- 犂头足膏泽，良田本榛墟。
- 洪钟忍不扣，妙意谁为纾。
- 纤缺间众美，狐裘羔为裾。
- 而我空无有，一馈九叹余。
- 眼中今士龙，才业世舍诸。
- 椽笔将精骑，诗来真捣虚。
- 陈前眩锦绣，论报乏瑶琚。
- 应以巴人歌，跼蹐疑见祛。
- 逝将卖书去，近君营田闾。
- 更仆怀韦编，课儿肩竹舆。
- 有志竟未酬，南睇几欷歔。
- 爱我宁恶石，非子而谁与。
- 江山怅路长，冰雪迫岁除。
- 临风歌归去，平日赋遂初。
- 块处念离索，文会思乐胥。
- 寄语识自警，仆夫行膏车。

## 拼音
- shu2 neng2 xia4 shu1 wei2 ， qian2 xin1 ru2 zhong4 shu1 。
- mei2 mei2 shi4 xi1 jian1 ， bao3 shi2 reng2 huai2 ju1 。
- fen1 hua2 huo4 jiao1 zhan4 ， jin4 xiu1 gu4 zi1 ju1 。
- yi4 li4 shi4 chai2 bei4 ， wei4 tuo1 tong2 dui4 yu2 。
- yu4 geng1 wo3 wu2 you2 ， sheng1 ji4 fu4 shu4 shu1 。
- tui1 juan4 le0 wu2 de2 ， mei3 jie1 wu2 fu4 qu2 。
- ri4 yue4 ju1 xi4 guo4 ， fu3 shi4 you2 gu1 xu2 。
- shuai1 wan3 shi2 yong4 shao3 ， xing4 zhi2 nü3 ma4 yu3 。
- zhuo1 lian2 guan1 lu4 se4 ， pin2 jue2 jiao1 qing2 shu1 。
- shen3 shen3 wang2 hou2 zhai2 ， jin4 bu4 zhong1 chi2 chu2 。
- suo3 bei1 ming2 bu4 cheng1 ， xia2 ji4 jia1 wu2 chu3 。
- yi4 guan1 lie4 zi4 bi4 ， jin4 ru2 fu4 cui1 ru2 。
- li2 tou2 zu2 gao1 ze2 ， liang2 tian2 ben3 zhen1 xu1 。
- hong2 zhong1 ren3 bu2 kou4 ， miao4 yi4 shui2 wei4 shu1 。
- xian1 que1 jian1 zhong4 mei3 ， hu2 qiu2 gao1 wei4 ju1 。
- er2 wo3 kong1 wu2 you3 ， yi2 kui4 jiu3 tan4 yu2 。
- yan3 zhong1 jin1 shi4 long2 ， cai2 ye4 shi4 she4 zhu1 。
- chuan2 bi3 jiang1 jing1 qi2 ， shi1 lai2 zhen1 dao3 xu1 。
- chen2 qian2 xuan4 jin3 xiu4 ， lun4 bao4 fa2 yao2 ju1 。
- ying4 yi3 ba1 ren2 ge1 ， ju2 ji2 yi2 jian4 qu1 。
- shi4 jiang1 mai4 shu1 qu4 ， jin4 jun1 ying2 tian2 lü2 。
- geng4 pu2 huai2 wei2 bian1 ， ke4 er2 jian1 zhu2 yu2 。
- you3 zhi4 jing4 wei4 chou2 ， nan2 di4 ji3 xi1 xu1 。
- ai4 wo3 ning2 e4 shi2 ， fei1 zi3 er2 shui2 yu3 。
- jiang1 shan1 chang4 lu4 chang2 ， bing1 xue3 po4 sui4 chu2 。
- lin2 feng1 ge1 gui1 qu4 ， ping2 ri4 fu4 sui4 chu1 。
- kuai4 chu4 nian4 li2 suo3 ， wen2 hui4 si1 le4 xu1 。
- ji4 yu3 shi2 zi4 jing3 ， pu2 fu1 xing2 gao1 che1 。

## 注释

## 译文

## 赏析
