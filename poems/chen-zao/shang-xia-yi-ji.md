---
id: chen-zao-shang-xia-yi-ji
title: 上下驿矶
titlePinyin: shang4 xia4 yi4 ji1
titleSlug: shang-xia-yi-ji
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 湖阴数里间，山麓矻两矶。
- 矶麓突江出，禹功不及施。
- 千古妨行舟，死生系毫厘。
- 我昔步矶上，雨歇暑气微。
- 惊湍下百尺，怒势轰千鼙。
- 尚忧坤轴动，无怪沙岸欹。
- 蛰龙渠得安，过鸟翅欲垂。
- 头眩胆为掉，坐叹舟上儿。
- 壮哉天下险，奸轨容抵巇。
- 如身护风寒，要地此几希。
- 今来岁华暮，去舟良坦夷。
- 人言水进退，寒暑分盛衰。
- 古来设险守，亦有可易时。
- 函谷与剑阁，秦汉尝用之。
- 人轻地亡重，正烦折箠笞。
- 恃险无兴国，兴国须藩篱。
- 帝王所取重，文武各攸司。
- 险易倏变改，即矶余可推。

## 拼音
- hu2 yin1 shu4 li3 jian1 ， shan1 lu4 ku1 liang3 ji1 。
- ji1 lu4 tu1 jiang1 chu1 ， yu3 gong1 bu4 ji2 shi1 。
- qian1 gu3 fang2 xing2 zhou1 ， si3 sheng1 xi4 hao2 li2 。
- wo3 xi1 bu4 ji1 shang4 ， yu3 xie1 shu3 qi4 wei1 。
- jing1 tuan1 xia4 bai3 chi3 ， nu4 shi4 hong1 qian1 pi2 。
- shang4 you1 kun1 zhou2 dong4 ， wu2 guai4 sha1 an4 qi1 。
- zhe2 long2 qu2 de2 an1 ， guo4 niao3 chi4 yu4 chui2 。
- tou2 xuan4 dan3 wei4 diao4 ， zuo4 tan4 zhou1 shang4 er2 。
- zhuang4 zai1 tian1 xia4 xian3 ， jian1 gui3 rong2 di3 xi1 。
- ru2 shen1 hu4 feng1 han2 ， yao4 di4 ci3 ji3 xi1 。
- jin1 lai2 sui4 hua2 mu4 ， qu4 zhou1 liang2 tan3 yi2 。
- ren2 yan2 shui3 jin4 tui4 ， han2 shu3 fen1 sheng4 shuai1 。
- gu3 lai2 she4 xian3 shou3 ， yi4 you3 ke3 yi4 shi2 。
- han2 gu3 yu3 jian4 ge2 ， qin2 han4 chang2 yong4 zhi1 。
- ren2 qing1 di4 wang2 zhong4 ， zheng4 fan2 zhe2 chui2 chi1 。
- shi4 xian3 wu2 xing1 guo2 ， xing1 guo2 xu1 fan1 li2 。
- di4 wang2 suo3 qu3 zhong4 ， wen2 wu3 ge4 you1 si1 。
- xian3 yi4 shu1 bian4 gai3 ， ji2 ji1 yu2 ke3 tui1 。

## 注释

## 译文

## 赏析
