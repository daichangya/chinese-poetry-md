---
id: chen-zao-chang-lu-si-er-shou-qi-yi
title: 长芦寺二首  其一
titlePinyin: chang2 lu2 si4 er4 shou3     qi2 yi1
titleSlug: chang-lu-si-er-shou-qi-yi
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梁帝号用儒，顾有佞佛癖。
- 区区泥其粗，佛者宁汝即。
- 矫矫只履翁，谈妙尘可析。
- 冀上一言契，何意水投石。
- 瓶锡翩然逝，北去甘面壁。
- 有道恶惊世，应俗肯留迹。
- 一时起诞罔，千载受诳惑。
- 至今利涉地，传流何荒惚。
- 渡江一苇尔，古今尚遗植。
- 纷纷捕影徒，唱一和者百。
- 远渡有浮杯，行空或飞锡。
- 至人果善幻，几何异鬼蜮。
- 世人堕邪蔽，狥虚不计实。
- 我学谢傅韩，舣舟重唶唧。

## 拼音
- liang2 di4 hao4 yong4 ru2 ， gu4 you3 ning4 fo2 pi3 。
- qu1 qu1 ni2 qi2 cu1 ， fo2 zhe3 ning2 ru3 ji2 。
- jiao3 jiao3 zhi1 lü3 weng1 ， tan2 miao4 chen2 ke3 xi1 。
- ji4 shang4 yi4 yan2 qi4 ， he2 yi4 shui3 tou2 shi2 。
- ping2 xi1 pian1 ran2 shi4 ， bei3 qu4 gan1 mian4 bi4 。
- you3 dao4 e4 jing1 shi4 ， ying4 su2 ken3 liu2 ji4 。
- yi4 shi2 qi3 dan4 wang3 ， qian1 zai3 shou4 kuang2 huo4 。
- zhi4 jin1 li4 she4 di4 ， chuan2 liu2 he2 huang1 hu1 。
- du4 jiang1 yi4 wei3 er3 ， gu3 jin1 shang4 yi2 zhi2 。
- fen1 fen1 bu3 ying3 tu2 ， chang4 yi4 he2 zhe3 bai3 。
- yuan3 du4 you3 fu2 bei1 ， xing2 kong1 huo4 fei1 xi1 。
- zhi4 ren2 guo3 shan4 huan4 ， ji3 he2 yi4 gui3 yu4 。
- shi4 ren2 duo4 xie2 bi4 ， xun4 xu1 bu2 ji4 shi2 。
- wo3 xue2 xie4 fu4 han2 ， yi3 zhou1 zhong4 jie4 ji1 。

## 注释

## 译文

## 赏析
