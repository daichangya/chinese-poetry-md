---
id: chen-zao-ci-yun-yu-si-li
title: 次韵余司理
titlePinyin: ci4 yun4 yu2 si1 li3
titleSlug: ci-yun-yu-si-li
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一从荆楚役，八数昏旦星。
- 剸裁有琐碎，觞咏无频仍。
- 世故未焚券，官曹方治经。
- 客或嗤臞儒，下亦安聋丞。
- 过日念知己，远方空旧朋。
- 持斧迺宗匠，歃血主文盟。
- 天瓢賸挹注，风翼困凌乘。
- 袖怜醉墨淄，眼为故交青。
- 招此穷乡吏，闯彼小玉京。
- 樽罍容吟噱，粉黛罗娉盈。
- 理窟领新得，诗瓢倾旧盛。
- 风前雕虎啸，秋后寒蛩鸣。
- 六花严坚阵，尺箠鏖罢兵。
- 是翁信奇伟，小子惭奉承。
- 攘善悖古训，躗言防天刑。
- 见推无异辞，君语吾未凭。

## 拼音
- yi4 cong2 jing1 chu3 yi4 ， ba1 shu4 hun1 dan4 xing1 。
- tuan2 cai2 you3 suo3 sui4 ， shang1 yong3 wu2 pin2 reng2 。
- shi4 gu4 wei4 fen2 quan4 ， guan1 cao2 fang1 zhi4 jing1 。
- ke4 huo4 chi1 qu2 ru2 ， xia4 yi4 an1 long2 cheng2 。
- guo4 ri4 nian4 zhi1 ji3 ， yuan3 fang1 kong1 jiu4 peng2 。
- chi2 fu3 nai3 zong1 jiang4 ， sha4 xue4 zhu3 wen2 meng2 。
- tian1 piao2 sheng4 yi4 zhu4 ， feng1 yi4 kun4 ling2 cheng2 。
- xiu4 lian2 zui4 mo4 zi1 ， yan3 wei4 gu4 jiao1 qing1 。
- zhao1 ci3 qiong2 xiang1 li4 ， chuang3 bi3 xiao3 yu4 jing1 。
- zun1 lei2 rong2 yin2 jue2 ， fen3 dai4 luo2 ping1 ying2 。
- li3 ku1 ling3 xin1 de2 ， shi1 piao2 qing1 jiu4 sheng4 。
- feng1 qian2 diao1 hu3 xiao4 ， qiu1 hou4 han2 qiong2 ming2 。
- liu4 hua1 yan2 jian1 zhen4 ， chi3 chui2 ao2 ba4 bing1 。
- shi4 weng1 xin4 qi2 wei3 ， xiao3 zi0 can2 feng4 cheng2 。
- rang3 shan4 bei4 gu3 xun4 ， wei4 yan2 fang2 tian1 xing2 。
- jian4 tui1 wu2 yi4 ci2 ， jun1 yu3 wu2 wei4 ping2 。

## 注释

## 译文

## 赏析
