---
id: chen-zao-ci-yun-lu-zi-gao
title: 次韵陆子高
titlePinyin: ci4 yun4 lu4 zi3 gao1
titleSlug: ci-yun-lu-zi-gao
author: 陈造
authorPinyin: chen2 zao4
authorSlug: chen-zao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一从别君来，圆缺几望舒。
- 相与兄弟然，异姓殊厥居。
- 向来帆归船，欲去仍趦趄。
- 平安可但已，拟凭双鲤鱼。
- 两地邈千里，二年能几书。
- 了知故人意，记忆犹勤渠。
- 当君访甓社，值我留南徐。
- 参辰巧相避，终冀或起予。
- 扣户听剥啄，果尔不作疎。
- 属者久契阔，兹焉不踌躇。
- 甚欲挽袖留，扣子万卷储。
- 子家老嗣宗，三赋陵相如。
- 阿戎青出蓝，万壑赴归墟。
- 宸廷奉大对，百韫财一纾。
- 有偕仲补衮，无取辛引裾。
- 俯视汉诸公，彼馁此有余。
- 置之不吾即，欲刃捐礛䃴。
- 南台复西掖，高位为谁虚。
- 未须芹藻地，脱口鎗珮琚。
- 平时交游间，别酒惯搀袪。
- 如君可畏敬，且复同乡闾。
- 求全待补劓，涉险资闲舆。
- 滔滔多面朋，著眼增欷歔。
- 视我若浼然，于君何頼与。
- 愿言风谊重，暇计日月除。
- 许寻十日盟，妙论穷终初。
- 治具有赤脚，抄诗戒小胥。
- 安得方角轮，一昔生君车。

## 拼音
- yi4 cong2 bie2 jun1 lai2 ， yuan2 que1 ji3 wang4 shu1 。
- xiang1 yu3 xiong1 di4 ran2 ， yi4 xing4 shu1 jue2 ju1 。
- xiang4 lai2 fan1 gui1 chuan2 ， yu4 qu4 reng2 zi1 ju1 。
- ping2 an1 ke3 dan4 yi3 ， ni3 ping2 shuang1 li3 yu2 。
- liang3 di4 miao3 qian1 li3 ， er4 nian2 neng2 ji3 shu1 。
- liao3 zhi1 gu4 ren2 yi4 ， ji4 yi4 you2 qin2 qu2 。
- dang1 jun1 fang3 pi4 she4 ， zhi2 wo3 liu2 nan2 xu2 。
- can1 chen2 qiao3 xiang1 bi4 ， zhong1 ji4 huo4 qi3 yu3 。
- kou4 hu4 ting1 bao1 zhuo2 ， guo3 er3 bu2 zuo4 shu1 。
- shu3 zhe3 jiu3 qi4 kuo4 ， zi1 yan1 bu4 chou2 chu2 。
- shen4 yu4 wan3 xiu4 liu2 ， kou4 zi3 wan4 juan4 chu3 。
- zi3 jia1 lao3 si4 zong1 ， san1 fu4 ling2 xiang1 ru2 。
- a1 rong2 qing1 chu1 lan2 ， wan4 he4 fu4 gui1 xu1 。
- chen2 ting2 feng4 da4 dui4 ， bai3 yun4 cai2 yi4 shu1 。
- you3 xie2 zhong4 bu3 gun3 ， wu2 qu3 xin1 yin3 ju1 。
- fu3 shi4 han4 zhu1 gong1 ， bi3 nei3 ci3 you3 yu2 。
- zhi4 zhi1 bu4 wu2 ji2 ， yu4 ren4 juan1 jian1 䃴 。
- nan2 tai2 fu4 xi1 ye4 ， gao1 wei4 wei4 shui2 xu1 。
- wei4 xu1 qin2 zao3 di4 ， tuo1 kou3 qiang1 pei4 ju1 。
- ping2 shi2 jiao1 you2 jian1 ， bie2 jiu3 guan4 chan1 qu1 。
- ru2 jun1 ke3 wei4 jing4 ， qie3 fu4 tong2 xiang1 lü2 。
- qiu2 quan2 dai4 bu3 yi4 ， she4 xian3 zi1 xian2 yu2 。
- tao1 tao1 duo1 mian4 peng2 ， zhu4 yan3 zeng1 xi1 xu1 。
- shi4 wo3 ruo4 mei3 ran2 ， yu2 jun1 he2 lai4 yu3 。
- yuan4 yan2 feng1 yi4 zhong4 ， xia2 ji4 ri4 yue4 chu2 。
- xu3 xun2 shi2 ri4 meng2 ， miao4 lun4 qiong2 zhong1 chu1 。
- zhi4 ju4 you3 chi4 jiao3 ， chao1 shi1 jie4 xiao3 xu1 。
- an1 de2 fang1 jiao3 lun2 ， yi4 xi1 sheng1 jun1 che1 。

## 注释

## 译文

## 赏析
