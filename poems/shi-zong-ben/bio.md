---
title: 释宗本
---
释宗本（一○二○～一一○○），俗姓管，字无诘（《咸淳临安志》卷七○），常州无锡（今属江苏）人。为天衣怀禅师法嗣，青原下十一世。年十九，师事苏州承天永安道升禅师。又十年，剃髪受具。又三年，游方至池州，谒景德义怀禅师。英宗治平初，居杭州承天、兴教二寺。神宗元丰五年（一○八二）归苏州福臻院。未几，召对，命住相国寺慧林院。哲宗即位，加号圆照禅师。元祐元年（一○八六）以老请归。晚居苏州灵岩寺。元符二年（一○九九）十二月甲子卒，年八十。《禅林僧宝传》卷一四、《五灯会元》卷一六有传。今录诗二首。
