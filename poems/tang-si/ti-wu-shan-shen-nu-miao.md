---
id: tang-si-ti-wu-shan-shen-nu-miao
title: 题巫山神女庙
titlePinyin: ti2 wu1 shan1 shen2 nü3 miao4
titleSlug: ti-wu-shan-shen-nu-miao
author: 唐耜
authorPinyin: tang2 si4
authorSlug: tang-si
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 楚泽隠巫山，翠壁开鸿蒙。
- 万流束长峡，怒浪日簸舂。
- 朝晖澹高唐，岩阿閟彤宫。
- 罘罳散烟雾，荣光绕长虹。
- 恭闻云华君，少阴体冲融。
- 受道紫清阙，飞化凌三空。
- 徜徉江海上，千骑驰苍龙。
- 羽节回天津，央央弭层峰。
- 凄恻下土人，昏垫无所容。
- 宝书授神禹，百灵倏奔从。
- 蛟螭委鞭策，山川奠西东。
- 九州免为鱼，遂成万世功。
- 嗟余晚闻道，蓬心蔽倥侗。
- 维舟垂崖边，再拜望遗踪。
- 嶙峋山头石，云衣尚溶溶。
- 缥缈玉瑛台，如在指顾中。
- 童律不可问，至言谁击蒙。
- 仰首天坛下，松柏悲回首。

## 拼音
- chu3 ze2 yin3 wu1 shan1 ， cui4 bi4 kai1 hong2 meng2 。
- wan4 liu2 shu4 chang2 xia2 ， nu4 lang4 ri4 bo4 chong1 。
- chao2 hui1 dan4 gao1 tang2 ， yan2 a1 bi4 tong2 gong1 。
- fu2 si1 san4 yan1 wu4 ， rong2 guang1 rao4 chang2 hong2 。
- gong1 wen2 yun2 hua2 jun1 ， shao3 yin1 ti3 chong1 rong2 。
- shou4 dao4 zi3 qing1 que1 ， fei1 hua4 ling2 san1 kong1 。
- chang2 yang2 jiang1 hai3 shang4 ， qian1 qi2 chi2 cang1 long2 。
- yu3 jie2 hui2 tian1 jin1 ， yang1 yang1 mi3 ceng2 feng1 。
- qi1 ce4 xia4 tu3 ren2 ， hun1 dian4 wu2 suo3 rong2 。
- bao3 shu1 shou4 shen2 yu3 ， bai3 ling2 shu1 ben1 cong2 。
- jiao1 chi1 wei3 bian1 ce4 ， shan1 chuan1 dian4 xi1 dong1 。
- jiu3 zhou1 mian3 wei4 yu2 ， sui4 cheng2 wan4 shi4 gong1 。
- jie1 yu2 wan3 wen2 dao4 ， peng2 xin1 bi4 kong3 dong4 。
- wei2 zhou1 chui2 ya2 bian1 ， zai4 bai4 wang4 yi2 zong1 。
- lin2 xun2 shan1 tou2 shi2 ， yun2 yi1 shang4 rong2 rong2 。
- piao1 miao3 yu4 ying1 tai2 ， ru2 zai4 zhi3 gu4 zhong1 。
- tong2 lü4 bu4 ke3 wen4 ， zhi4 yan2 shui2 ji1 meng2 。
- yang3 shou3 tian1 tan2 xia4 ， song1 bai3 bei1 hui2 shou3 。

## 注释

## 译文

## 赏析
