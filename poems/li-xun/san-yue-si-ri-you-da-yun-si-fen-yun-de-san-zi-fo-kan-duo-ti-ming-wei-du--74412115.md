---
id: li-xun-san-yue-si-ri-you-da-yun-si-fen-yun-de-san-zi-fo-kan-duo-ti-ming-wei-du--74412115
title: 三月四日游大云寺分韵得三字佛龛多题名韦独抗段文昌李景让郑愚四人者可考王文穆吕正闵治平嘉祐间过此亦有笔迹因以诗记
titlePinyin: san1 yue4 si4 ri4 you2 da4 yun2 si4 fen1 yun4 de2 san1 zi4 fo2 kan1 duo1 ti2 ming2 wei2 du2 kang4 duan4 wen2 chang1 li3 jing3 rang4 zheng4 yu2 si4 ren2 zhe3 ke3 kao3 wang2 wen2 mu4 lü3 zheng4 min3 zhi4 ping2 jia1 you4 jian1 guo4 ci3 yi4 you3 bi3 ji4 yin1 yi3 shi1 ji4
titleSlug: san-yue-si-ri-you-da-yun-si-fen-yun-de-san-zi-fo-kan-duo-ti-ming-wei-du--74412115
author: 李薰
authorPinyin: li3 xun1
authorSlug: li-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 野寺依绝壁，化身满诸龛。
- 后前莽难测，千亿纷相参。
- 妙斲谢斤斧，高楼轶烟岚。
- 旁行栗危栈，俯瞰惊深潭。
- 岁月浸荒老，苔藓争封函。
- 亦有好事者，增饬施朱蓝。
- 经营定自图，谍雅奚未暗。
- 款识或可辨，上下试与探。
- 远征固寂寞，近取才二三。
- 开元韦庶子，剖符剑之南。
- 咄嗟檀施开，至今为美谈。
- 墨卿少羁窭，节旄晚毵毵。
- 乐和盛家法，国垢犹包含。
- 郑氏虽世儒，蛮祸竟莫戡。
- 旧相粤冀级，经从各停骖。
- 翰林宠则多，御史德岂惭。
- 数公方盛壮，厥声实𬣙覃。
- 纷华竟安在，人寿无彭聃。
- 彼石尚云朽，吾生谅何堪。
- 华前一笑粲，现此优波昙。
- 稽首识归处，径欲投佩簪。
- 蠢蠢谁汝缚，窃食如春蚕。
- 祓除偶辰巳，风景清且酣。
- 相引著胜地，佛日况可贪。
- 敢夸一醉富，庶解忧心惔。
- 因歌以记之，放笔书僧庵。

## 拼音
- ye3 si4 yi1 jue2 bi4 ， hua4 shen1 man3 zhu1 kan1 。
- hou4 qian2 mang3 nan2 ce4 ， qian1 yi4 fen1 xiang1 can1 。
- miao4 zhuo2 xie4 jin1 fu3 ， gao1 lou2 yi4 yan1 lan2 。
- pang2 xing2 li4 wei1 zhan4 ， fu3 kan4 jing1 shen1 tan2 。
- sui4 yue4 jin4 huang1 lao3 ， tai2 xian3 zheng1 feng1 han2 。
- yi4 you3 hao3 shi4 zhe3 ， zeng1 chi4 shi1 zhu1 lan2 。
- jing1 ying2 ding4 zi4 tu2 ， die2 ya3 xi1 wei4 an4 。
- kuan3 zhi4 huo4 ke3 bian4 ， shang4 xia4 shi4 yu3 tan4 。
- yuan3 zheng1 gu4 ji4 mo4 ， jin4 qu3 cai2 er4 san1 。
- kai1 yuan2 wei2 shu4 zi3 ， pou1 fu2 jian4 zhi1 nan2 。
- duo1 jie1 tan2 shi1 kai1 ， zhi4 jin1 wei4 mei3 tan2 。
- mo4 qing1 shao3 ji1 ju4 ， jie2 mao2 wan3 san1 san1 。
- le4 he2 sheng4 jia1 fa3 ， guo2 gou4 you2 bao1 han2 。
- zheng4 shi4 sui1 shi4 ru2 ， man2 huo4 jing4 mo4 kan1 。
- jiu4 xiang1 yue4 ji4 ji2 ， jing1 cong2 ge4 ting2 can1 。
- han4 lin2 chong3 ze2 duo1 ， yu4 shi3 de2 qi3 can2 。
- shu4 gong1 fang1 sheng4 zhuang4 ， jue2 sheng1 shi2 xu1 qin2 。
- fen1 hua2 jing4 an1 zai4 ， ren2 shou4 wu2 peng2 dan1 。
- bi3 shi2 shang4 yun2 xiu3 ， wu2 sheng1 liang4 he2 kan1 。
- hua2 qian2 yi2 xiao4 can4 ， xian4 ci3 you1 bo1 tan2 。
- qi3 shou3 shi2 gui1 chu4 ， jing4 yu4 tou2 pei4 zan1 。
- chun3 chun3 shui2 ru3 fu4 ， qie4 shi2 ru2 chun1 can2 。
- fu2 chu2 ou3 chen2 si4 ， feng1 jing3 qing1 qie3 han1 。
- xiang1 yin3 zhu4 sheng4 di4 ， fo2 ri4 kuang4 ke3 tan1 。
- gan3 kua1 yi2 zui4 fu4 ， shu4 jie3 you1 xin1 dan4 。
- yin1 ge1 yi3 ji4 zhi1 ， fang4 bi3 shu1 seng1 an1 。

## 注释

## 译文

## 赏析
