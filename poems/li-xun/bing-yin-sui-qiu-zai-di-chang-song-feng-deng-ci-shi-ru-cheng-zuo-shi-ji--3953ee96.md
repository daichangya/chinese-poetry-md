---
id: li-xun-bing-yin-sui-qiu-zai-di-chang-song-feng-deng-ci-shi-ru-cheng-zuo-shi-ji--3953ee96
title: 丙寅岁秋再抵长松奉等慈师入城作诗记一时事
titlePinyin: bing3 yin2 sui4 qiu1 zai4 di3 chang2 song1 feng4 deng3 ci2 shi1 ru4 cheng2 zuo4 shi1 ji4 yi4 shi2 shi4
titleSlug: bing-yin-sui-qiu-zai-di-chang-song-feng-deng-ci-shi-ru-cheng-zuo-shi-ji--3953ee96
author: 李薰
authorPinyin: li3 xun1
authorSlug: li-xun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前来送师归，今日迎师去。
- 送迎我何劳，师乃困行路。
- 天公将归谁尤，耗斁此下土。
- 一水祸未忘，旱势复如许。
- 小民惟怨咨，惜莫知其故。
- 径须凭佛力，庶可回帝怒。
- 自怜操持约，一念寄香缕。
- 氤氲才上彻，云色暗窗户。
- 数声跳珠急，忽已忘处所。
- 老僧笑谓我，水旱要有数。
- 德非与天通，造请辄违拒。
- 官岂真德人，天意遽相与。
- 更看鞭雷公，滂沛逐飞驭。
- 定身固如如，未始间行住。
- 抗走不少停，政恐尘埃污。
- 倾心太平日，十五一风雨。
- 官既罢迎送，师亦得安处。
- 我闻低头谢，勤尔相诲语。
- 作诗书长松，来者尚有取。

## 拼音
- qian2 lai2 song4 shi1 gui1 ， jin1 ri4 ying2 shi1 qu4 。
- song4 ying2 wo3 he2 lao2 ， shi1 nai3 kun4 xing2 lu4 。
- tian1 gong1 jiang1 gui1 shui2 you2 ， hao4 yi4 ci3 xia4 tu3 。
- yi4 shui3 huo4 wei4 wang4 ， han4 shi4 fu4 ru2 xu3 。
- xiao3 min2 wei2 yuan4 zi1 ， xi1 mo4 zhi1 qi2 gu4 。
- jing4 xu1 ping2 fo2 li4 ， shu4 ke3 hui2 di4 nu4 。
- zi4 lian2 cao1 chi2 yue1 ， yi2 nian4 ji4 xiang1 lü3 。
- yin1 yun1 cai2 shang4 che4 ， yun2 se4 an4 chuang1 hu4 。
- shu4 sheng1 tiao4 zhu1 ji2 ， hu1 yi3 wang4 chu4 suo3 。
- lao3 seng1 xiao4 wei4 wo3 ， shui3 han4 yao4 you3 shu4 。
- de2 fei1 yu3 tian1 tong1 ， zao4 qing3 zhe2 wei2 ju4 。
- guan1 qi3 zhen1 de2 ren2 ， tian1 yi4 ju4 xiang1 yu3 。
- geng4 kan4 bian1 lei2 gong1 ， pang1 pei4 zhu2 fei1 yu4 。
- ding4 shen1 gu4 ru2 ru2 ， wei4 shi3 jian1 xing2 zhu4 。
- kang4 zou3 bu4 shao3 ting2 ， zheng4 kong3 chen2 ai1 wu1 。
- qing1 xin1 tai4 ping2 ri4 ， shi2 wu3 yi1 feng1 yu3 。
- guan1 ji4 ba4 ying2 song4 ， shi1 yi4 de2 an1 chu4 。
- wo3 wen2 di1 tou2 xie4 ， qin2 er3 xiang1 hui4 yu3 。
- zuo4 shi1 shu1 chang2 song1 ， lai2 zhe3 shang4 you3 qu3 。

## 注释

## 译文

## 赏析
