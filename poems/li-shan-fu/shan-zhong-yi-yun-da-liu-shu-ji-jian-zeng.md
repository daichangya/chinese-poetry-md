---
id: li-shan-fu-shan-zhong-yi-yun-da-liu-shu-ji-jian-zeng
title: 山中依韵答刘书记见赠
titlePinyin: shan1 zhong1 yi1 yun4 da2 liu2 shu1 ji4 jian4 zeng4
titleSlug: shan-zhong-yi-yun-da-liu-shu-ji-jian-zeng
author: 李山甫
authorPinyin: li3 shan1 fu3
authorSlug: li-shan-fu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 幽居少人事，三径草不开。隐几虚室静，闲云入坐来。
- 至道非内外，讵言才不才。宝月当秋空，高洁无纤埃。
- 心灭百虑减，诗成万象回。亦有吾庐在，寂寞旧山隈。
- 从容未归去，满地生青苔。谢公寄我诗，清奇不可陪。
- 白雪飞不尽，碧云欲成堆。惊风出地户，虩虩似震雷。
- 吟哦山岳动，令人心胆摧。思君览章句，还复如望梅。
- 慷慨追古意，旷望登高台。何当陶渊明，远师劝倾杯。
- 流年将老来，华发自相催。野寺连屏障，左右相裴回。

## 拼音
- you1 ju1 shao3 ren2 shi4 ， san1 jing4 cao3 bu4 kai1 。 yin3 ji3 xu1 shi4 jing4 ， xian2 yun2 ru4 zuo4 lai2 。
- zhi4 dao4 fei1 nei4 wai4 ， ju4 yan2 cai2 bu0 cai2 。 bao3 yue4 dang1 qiu1 kong1 ， gao1 jie2 wu2 xian1 ai1 。
- xin1 mie4 bai3 lü4 jian3 ， shi1 cheng2 wan4 xiang4 hui2 。 yi4 you3 wu2 lu2 zai4 ， ji4 mo4 jiu4 shan1 wei1 。
- cong2 rong2 wei4 gui1 qu4 ， man3 di4 sheng1 qing1 tai2 。 xie4 gong1 ji4 wo3 shi1 ， qing1 qi2 bu4 ke3 pei2 。
- bai2 xue3 fei1 bu2 jin4 ， bi4 yun2 yu4 cheng2 dui1 。 jing1 feng1 chu1 di4 hu4 ， xi4 xi4 si4 zhen4 lei2 。
- yin2 e2 shan1 yue4 dong4 ， ling4 ren2 xin1 dan3 cui1 。 si1 jun1 lan3 zhang1 ju4 ， hai2 fu4 ru2 wang4 mei2 。
- kang1 kai3 zhui1 gu3 yi4 ， kuang4 wang4 deng1 gao1 tai2 。 he2 dang1 tao2 yuan1 ming2 ， yuan3 shi1 quan4 qing1 bei1 。
- liu2 nian2 jiang1 lao3 lai2 ， hua2 fa4 zi4 xiang1 cui1 。 ye3 si4 lian2 ping2 zhang4 ， zuo3 you4 xiang1 pei2 hui2 。

## 注释

## 译文

## 赏析
