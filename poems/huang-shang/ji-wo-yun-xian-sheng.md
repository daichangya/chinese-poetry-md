---
id: huang-shang-ji-wo-yun-xian-sheng
title: 寄卧云先生
titlePinyin: ji4 wo4 yun2 xian1 sheng1
titleSlug: ji-wo-yun-xian-sheng
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卧云先生由内观，谓使妻子忘我难。
- 顾予且不自有父，安得有汝为悲欢。
- 武林溪上乃所寄，今且几岁无往还。
- 源头流水去复去，落花缤纷春屡残。
- 秦人汉世不须问，寂然自在桃花湾。
- 嵩岳游人忽相逐，群碧插空三十六。
- 渔人不见空怀想，路迷山口今谁访。
- 几时行，几时归。
- 本无行止吾何疑，岂将眼力随尘机。
- 行亦可，归亦可。
- 长沮桀溺非通道，此生未必山中老。

## 拼音
- wo4 yun2 xian1 sheng1 you2 nei4 guan1 ， wei4 shi3 qi1 zi3 wang4 wo3 nan2 。
- gu4 yu3 qie3 bu2 zi4 you3 fu4 ， an1 de2 you3 ru3 wei4 bei1 huan1 。
- wu3 lin2 xi1 shang4 nai3 suo3 ji4 ， jin1 qie3 ji3 sui4 wu2 wang3 hai2 。
- yuan2 tou2 liu2 shui3 qu4 fu4 qu4 ， luo4 hua1 bin1 fen1 chun1 lü3 can2 。
- qin2 ren2 han4 shi4 bu4 xu1 wen4 ， ji4 ran2 zi4 zai4 tao2 hua1 wan1 。
- song1 yue4 you2 ren2 hu1 xiang1 zhu2 ， qun2 bi4 cha1 kong1 san1 shi2 liu4 。
- yu2 ren2 bu2 jian4 kong1 huai2 xiang3 ， lu4 mi2 shan1 kou3 jin1 shui2 fang3 。
- ji3 shi2 xing2 ， ji3 shi2 gui1 。
- ben3 wu2 xing2 zhi3 wu2 he2 yi2 ， qi3 jiang1 yan3 li4 sui2 chen2 ji1 。
- xing2 yi4 ke3 ， gui1 yi4 ke3 。
- chang2 ju3 jie2 ni4 fei1 tong1 dao4 ， ci3 sheng1 wei4 bi4 shan1 zhong1 lao3 。

## 注释

## 译文

## 赏析
