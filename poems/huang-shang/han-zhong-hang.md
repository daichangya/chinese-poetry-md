---
id: huang-shang-han-zhong-hang
title: 汉中行
titlePinyin: han4 zhong1 hang2
titleSlug: han-zhong-hang
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉中沃野如关中，四五百里烟蒙蒙。
- 黄云连天夏麦熟，水稻漠漠吹秋风。
- 七月八月𫁂䅉红，一家往往收千钟。
- 行人叹息风土好，居人生计何草草。
- 老翁扶杖泣我前，此事何堪与君道。
- 君不见屯军十万如貔貅，椎牛酾酒不得饱，飞刍挽粟无时休。
- 禾稼登场虽满眼，十有八九归征求。
- 军前输米更和籴，囊括颗粒无干糇。
- 棱棱杀气森平原，虽食我肉不敢言。
- 阵马如云动雷电，戈戟𪭢撞相腾喧。
- 口边夺食与马啮，马饱人饥无处说。
- 大吏明知但吁叹，百姓俛首当擭窃。
- 天高日薄炊烟冷，村落萧条往来绝。
- 君莫问我汉中连年事，肝膈难言眼流血。
- 似闻今年春，关外四五州。
- 岁饥人无食，饿者颇亦稠。
- 蕃人欲寇边，此事信有不。
- 时涂苟如此，人生不如死。
- 死即万事休，生则何时已。
- 语多情极辞转哀，野风飒飒吹黄埃。
- 荒村相对两呜咽，收泪问我何方来。
- 作官骑马不易得，具与天子怜婴孩。
- 老翁已老死不惜，家有儿孙方戢戢。
- 愿君富贵为爱惜，莫教还似翁今日。

## 拼音
- han4 zhong1 wo4 ye3 ru2 guan1 zhong1 ， si4 wu3 bai3 li3 yan1 meng2 meng2 。
- huang2 yun2 lian2 tian1 xia4 mai4 shu2 ， shui3 dao4 mo4 mo4 chui1 qiu1 feng1 。
- qi1 yue4 ba1 yue4 𫁂 䅉 hong2 ， yi4 jia1 wang3 wang3 shou1 qian1 zhong1 。
- xing2 ren2 tan4 xi1 feng1 tu3 hao3 ， ju1 ren2 sheng1 ji4 he2 cao3 cao3 。
- lao3 weng1 fu2 zhang4 qi4 wo3 qian2 ， ci3 shi4 he2 kan1 yu3 jun1 dao4 。
- jun1 bu2 jian4 tun2 jun1 shi2 wan4 ru2 pi2 xiu1 ， zhui1 niu2 shai1 jiu3 bu4 de2 bao3 ， fei1 chu2 wan3 su4 wu2 shi2 xiu1 。
- he2 jia4 deng1 chang3 sui1 man3 yan3 ， shi2 you3 ba1 jiu3 gui1 zheng1 qiu2 。
- jun1 qian2 shu1 mi3 geng4 he2 di2 ， nang2 kuo4 ke1 li4 wu2 gan1 hou2 。
- leng2 leng2 sha1 qi4 sen1 ping2 yuan2 ， sui1 shi2 wo3 rou4 bu4 gan3 yan2 。
- zhen4 ma3 ru2 yun2 dong4 lei2 dian4 ， ge1 ji3 𪭢 zhuang4 xiang1 teng2 xuan1 。
- kou3 bian1 duo2 shi2 yu3 ma3 nie4 ， ma3 bao3 ren2 ji1 wu2 chu4 shuo1 。
- da4 li4 ming2 zhi1 dan4 xu1 tan4 ， bai3 xing4 fu3 shou3 dang1 huo4 qie4 。
- tian1 gao1 ri4 bao2 chui1 yan1 leng3 ， cun1 luo4 xiao1 tiao2 wang3 lai2 jue2 。
- jun1 mo4 wen4 wo3 han4 zhong1 lian2 nian2 shi4 ， gan1 ge2 nan2 yan2 yan3 liu2 xue4 。
- si4 wen2 jin1 nian2 chun1 ， guan1 wai4 si4 wu3 zhou1 。
- sui4 ji1 ren2 wu2 shi2 ， e4 zhe3 po1 yi4 chou2 。
- fan1 ren2 yu4 kou4 bian1 ， ci3 shi4 xin4 you3 bu4 。
- shi2 tu2 gou3 ru2 ci3 ， ren2 sheng1 bu4 ru2 si3 。
- si3 ji2 wan4 shi4 xiu1 ， sheng1 ze2 he2 shi2 yi3 。
- yu3 duo1 qing2 ji2 ci2 zhuan3 ai1 ， ye3 feng1 sa4 sa4 chui1 huang2 ai1 。
- huang1 cun1 xiang1 dui4 liang3 wu1 yan4 ， shou1 lei4 wen4 wo3 he2 fang1 lai2 。
- zuo4 guan1 qi2 ma3 bu2 yi4 de2 ， ju4 yu3 tian1 zi3 lian2 ying1 hai2 。
- lao3 weng1 yi3 lao3 si3 bu4 xi1 ， jia1 you3 er2 sun1 fang1 ji2 ji2 。
- yuan4 jun1 fu4 gui4 wei4 ai4 xi1 ， mo4 jiao4 hai2 si4 weng1 jin1 ri4 。

## 注释

## 译文

## 赏析
