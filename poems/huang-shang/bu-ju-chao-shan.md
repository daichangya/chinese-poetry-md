---
id: huang-shang-bu-ju-chao-shan
title: 卜居潮山
titlePinyin: bu3 ju1 chao2 shan1
titleSlug: bu-ju-chao-shan
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胜致久不示，幽居今已该。
- 盖待出尘子，将作还玄斋。
- 升高独南望，大巧安用裁。
- 天目形势落，秋空屏障开。
- 吴境岸边断，越峰天际回。
- 双臂龙虎揖，两潮风雨来。
- 直视江渚印，蛟蜃遗灵胎。
- 旁闻海门出，波浪生春雷。
- 平生乐山水，邂逅奚所猜。
- 秋老竹林冷，攀竹趋岩隈。
- 得石喜奇怪，且席青钱苔。
- 泉甘地脉正，吸泉如传杯。
- 人静道始集，境幽心易灰。
- 老圃听吾语，勿以慵相推。
- 勤将日力进，速副韶光催。
- 长生且有道，当悟接与栽。
- 务使翠华远，长大如婴孩。
- 琼蕊覆青径，木香兼荼梅。
- 疏凿取清浅，结甃移碑材。
- 飞桥渡流水，俯仰无纤埃。
- 虽谓夕阳好，见月还徘徊。
- 卜筑非偶尔，供吟何快哉。
- 栖养此固足，会晤谁可偕。

## 拼音
- sheng4 zhi4 jiu3 bu2 shi4 ， you1 ju1 jin1 yi3 gai1 。
- gai4 dai4 chu1 chen2 zi3 ， jiang1 zuo4 hai2 xuan2 zhai1 。
- sheng1 gao1 du2 nan2 wang4 ， da4 qiao3 an1 yong4 cai2 。
- tian1 mu4 xing2 shi4 luo4 ， qiu1 kong1 ping2 zhang4 kai1 。
- wu2 jing4 an4 bian1 duan4 ， yue4 feng1 tian1 ji4 hui2 。
- shuang1 bi4 long2 hu3 yi1 ， liang3 chao2 feng1 yu3 lai2 。
- zhi2 shi4 jiang1 zhu3 yin4 ， jiao1 shen4 yi2 ling2 tai1 。
- pang2 wen2 hai3 men2 chu1 ， bo1 lang4 sheng1 chun1 lei2 。
- ping2 sheng1 le4 shan1 shui3 ， xie4 hou4 xi1 suo3 cai1 。
- qiu1 lao3 zhu2 lin2 leng3 ， pan1 zhu2 qu1 yan2 wei1 。
- de2 shi2 xi3 qi2 guai4 ， qie3 xi2 qing1 qian2 tai2 。
- quan2 gan1 di4 mai4 zheng4 ， xi1 quan2 ru2 chuan2 bei1 。
- ren2 jing4 dao4 shi3 ji2 ， jing4 you1 xin1 yi4 hui1 。
- lao3 pu3 ting1 wu2 yu3 ， wu4 yi3 yong1 xiang1 tui1 。
- qin2 jiang1 ri4 li4 jin4 ， su4 fu4 shao2 guang1 cui1 。
- chang2 sheng1 qie3 you3 dao4 ， dang1 wu4 jie1 yu3 zai1 。
- wu4 shi3 cui4 hua2 yuan3 ， zhang3 da4 ru2 ying1 hai2 。
- qiong2 rui3 fu4 qing1 jing4 ， mu4 xiang1 jian1 tu2 mei2 。
- shu1 zao2 qu3 qing1 qian3 ， jie2 zhou4 yi2 bei1 cai2 。
- fei1 qiao2 du4 liu2 shui3 ， fu3 yang3 wu2 xian1 ai1 。
- sui1 wei4 xi1 yang2 hao3 ， jian4 yue4 hai2 pai2 huai2 。
- bu3 zhu4 fei1 ou3 er3 ， gong4 yin2 he2 kuai4 zai1 。
- qi1 yang3 ci3 gu4 zu2 ， hui4 wu4 shui2 ke3 xie2 。

## 注释

## 译文

## 赏析
