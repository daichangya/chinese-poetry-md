---
id: huang-shang-zhong-qiu-yue
title: 中秋月
titlePinyin: zhong1 qiu1 yue4
titleSlug: zhong-qiu-yue
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋容瘦，秋声寂。
- 浮云散尽霜宇寒，未见疏星点空碧。
- 升自东方人望浓，十二回圆喜今夕。
- 窥澄江，开暗室。
- 闪闪金银动宫阙，森森冷雪排剑戟。
- 秋气清，秋色白。
- 六阴中处金权高，清白合并成此魄。
- 玉兔捣药将何为，应造神丹送仙伯。
- 乘兴高人无定筵，琼步徘徊未须急。
- 金波汗漫清人神，桂华飘渺明人衣。
- 邀月已作明年期，月是人非宁复悲。
- 倒尽芳樽卧清影，休问醉翁归未归。
- 是非今古乃常理，此情莫落霜娥耳。

## 拼音
- qiu1 rong2 shou4 ， qiu1 sheng1 ji4 。
- fu2 yun2 san4 jin4 shuang1 yu3 han2 ， wei4 jian4 shu1 xing1 dian3 kong1 bi4 。
- sheng1 zi4 dong1 fang1 ren2 wang4 nong2 ， shi2 er4 hui2 yuan2 xi3 jin1 xi1 。
- kui1 cheng2 jiang1 ， kai1 an4 shi4 。
- shan3 shan3 jin1 yin2 dong4 gong1 que1 ， sen1 sen1 leng3 xue3 pai2 jian4 ji3 。
- qiu1 qi4 qing1 ， qiu1 se4 bai2 。
- liu4 yin1 zhong1 chu4 jin1 quan2 gao1 ， qing1 bai2 he2 bing4 cheng2 ci3 po4 。
- yu4 tu4 dao3 yao4 jiang1 he2 wei4 ， ying4 zao4 shen2 dan1 song4 xian1 bo2 。
- cheng2 xing4 gao1 ren2 wu2 ding4 yan2 ， qiong2 bu4 pai2 huai2 wei4 xu1 ji2 。
- jin1 bo1 han4 man4 qing1 ren2 shen2 ， gui4 hua2 piao1 miao3 ming2 ren2 yi1 。
- yao1 yue4 yi3 zuo4 ming2 nian2 qi1 ， yue4 shi4 ren2 fei1 ning2 fu4 bei1 。
- dao3 jin4 fang1 zun1 wo4 qing1 ying3 ， xiu1 wen4 zui4 weng1 gui1 wei4 gui1 。
- shi4 fei1 jin1 gu3 nai3 chang2 li3 ， ci3 qing2 mo4 luo4 shuang1 e2 er3 。

## 注释

## 译文

## 赏析
