---
id: huang-shang-ba-di-xing
title: 罢籴行
titlePinyin: ba4 di2 xing2
titleSlug: ba-di-xing
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 边头八月秋田熟，南村北村夜舂粟。
- 大平车子走无轮，载米入场声辘辘。
- 官置斗斛人自量，市价日与时低昂。
- 得钱却载车上去，出门掉臂归山乡。
- 老翁扶杖笑且语，大儿踏歌小儿舞。
- 酒酣歌罢喜复悲，却忆前年输籴苦。
- 田头刈禾人未归，吏已打门嗔我迟。
- 名为和籴实强取，使我父子长寒饥。
- 今年官场有籴米，卖米得钱固其理。
- 力排众议改旧法，闻说郎中人姓李。
- 小民无力酬天公，但愿谷米年年丰。
- 年年与官足兵食，三军饱食眠秋风。
- 郎中归坐天子侧，更与小民说休戚。
- 莫使明年复开籴，老翁还作前年泣。

## 拼音
- bian1 tou2 ba1 yue4 qiu1 tian2 shu2 ， nan2 cun1 bei3 cun1 ye4 chong1 su4 。
- da4 ping2 che1 zi0 zou3 wu2 lun2 ， zai3 mi3 ru4 chang3 sheng1 lu4 lu4 。
- guan1 zhi4 dou4 hu2 ren2 zi4 liang4 ， shi4 jia4 ri4 yu3 shi2 di1 ang2 。
- de2 qian2 que4 zai3 che1 shang4 qu4 ， chu1 men2 diao4 bi4 gui1 shan1 xiang1 。
- lao3 weng1 fu2 zhang4 xiao4 qie3 yu3 ， da4 er2 ta4 ge1 xiao3 er2 wu3 。
- jiu3 han1 ge1 ba4 xi3 fu4 bei1 ， que4 yi4 qian2 nian2 shu1 di2 ku3 。
- tian2 tou2 yi4 he2 ren2 wei4 gui1 ， li4 yi3 da3 men2 chen1 wo3 chi2 。
- ming2 wei4 he2 di2 shi2 qiang2 qu3 ， shi3 wo3 fu4 zi3 chang2 han2 ji1 。
- jin1 nian2 guan1 chang3 you3 di2 mi3 ， mai4 mi3 de2 qian2 gu4 qi2 li3 。
- li4 pai2 zhong4 yi4 gai3 jiu4 fa3 ， wen2 shuo1 lang2 zhong1 ren2 xing4 li3 。
- xiao3 min2 wu2 li4 chou2 tian1 gong1 ， dan4 yuan4 gu3 mi3 nian2 nian2 feng1 。
- nian2 nian2 yu3 guan1 zu2 bing1 shi2 ， san1 jun1 bao3 shi2 mian2 qiu1 feng1 。
- lang2 zhong1 gui1 zuo4 tian1 zi3 ce4 ， geng4 yu3 xiao3 min2 shuo1 xiu1 qi1 。
- mo4 shi3 ming2 nian2 fu4 kai1 di2 ， lao3 weng1 hai2 zuo4 qian2 nian2 qi4 。

## 注释

## 译文

## 赏析
