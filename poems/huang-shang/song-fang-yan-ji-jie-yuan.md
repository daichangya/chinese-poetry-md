---
id: huang-shang-song-fang-yan-ji-jie-yuan
title: 送方彦稽解元
titlePinyin: song4 fang1 yan4 ji1 jie4 yuan2
titleSlug: song-fang-yan-ji-jie-yuan
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 壶公山下多伟人，尝谓方寸无纤尘。
- 双眼孤鹰在霄汉，俯视燕雀尤有神。
- 两冠群英出微妙，失第春官恬自笑。
- 归去壶公山下游，长须肩上何所忧。
- 远烟万剂实行橐，置此雅好吾无求。
- 松轩日午片石冷，水中天小云油油。
- 时复窥影且自遣，毫末造化同春秋。
- 可能含蓄南国意，洗我滞思如清流。
- 方握齐纨却新暑，明月团团满寰宇。
- 马上尘沙摇不开，空羡江湖鹭轻举。
- 勿因世俗还低头，义理所在无今古。
- 生死只系箪豆中，谁为万锺移出处。
- 六翮冲天观一飞，所养先须微贱时。

## 拼音
- hu2 gong1 shan1 xia4 duo1 wei3 ren2 ， chang2 wei4 fang1 cun4 wu2 xian1 chen2 。
- shuang1 yan3 gu1 ying1 zai4 xiao1 han4 ， fu3 shi4 yan4 que4 you2 you3 shen2 。
- liang3 guan1 qun2 ying1 chu1 wei1 miao4 ， shi1 di4 chun1 guan1 tian2 zi4 xiao4 。
- gui1 qu4 hu2 gong1 shan1 xia4 you2 ， chang2 xu1 jian1 shang4 he2 suo3 you1 。
- yuan3 yan1 wan4 ji4 shi2 xing2 tuo2 ， zhi4 ci3 ya3 hao3 wu2 wu2 qiu2 。
- song1 xuan1 ri4 wu3 pian4 shi2 leng3 ， shui3 zhong1 tian1 xiao3 yun2 you2 you2 。
- shi2 fu4 kui1 ying3 qie3 zi4 qian3 ， hao2 mo4 zao4 hua4 tong2 chun1 qiu1 。
- ke3 neng2 han2 xu4 nan2 guo2 yi4 ， xi3 wo3 zhi4 si1 ru2 qing1 liu2 。
- fang1 wo4 qi2 wan2 que4 xin1 shu3 ， ming2 yue4 tuan2 tuan2 man3 huan2 yu3 。
- ma3 shang4 chen2 sha1 yao2 bu4 kai1 ， kong1 xian4 jiang1 hu2 lu4 qing1 ju3 。
- wu4 yin1 shi4 su2 hai2 di1 tou2 ， yi4 li3 suo3 zai4 wu2 jin1 gu3 。
- sheng1 si3 zhi1 xi4 dan1 dou4 zhong1 ， shui2 wei4 wan4 zhong1 yi2 chu1 chu4 。
- liu4 he2 chong1 tian1 guan1 yi4 fei1 ， suo3 yang3 xian1 xu1 wei1 jian4 shi2 。

## 注释

## 译文

## 赏析
