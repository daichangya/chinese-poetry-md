---
id: huang-shang-wei-shi-wu-ti-qi-xian-li
title: 尉氏五题 七贤里
titlePinyin: wei4 shi4 wu3 ti2   qi1 xian2 li3
titleSlug: wei-shi-wu-ti-qi-xian-li
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 遥想七贤会，空留七贤里。
- 神交遗形骸，清流外尘滓。
- 脱略堕险怪，嵇阮两高士。
- 白视骄法家，红锻傲公子。
- 所识不及才，或殆或以死。
- 山公颇适用，选职尤可喜。
- 立少规不祥，去备忧不轨。
- 窃恐阮与嵇，于此未能耳。
- 向秀稍知义，由父谩知止。
- 酒隠名刘伶，无志君子仕。
- 王戎贪聚钱，阮咸亟追婢。
- 观德清流中，二子有臧否。
- 修短归黄埃，毁誉落青史。
- 盛世人已非，荒原物空是。
- 贤者观我吟，聊用择所履。

## 拼音
- yao2 xiang3 qi1 xian2 hui4 ， kong1 liu2 qi1 xian2 li3 。
- shen2 jiao1 yi2 xing2 hai2 ， qing1 liu2 wai4 chen2 zi3 。
- tuo1 lüe4 duo4 xian3 guai4 ， ji1 ruan3 liang3 gao1 shi4 。
- bai2 shi4 jiao1 fa3 jia1 ， hong2 duan4 ao4 gong1 zi3 。
- suo3 shi2 bu4 ji2 cai2 ， huo4 dai4 huo4 yi3 si3 。
- shan1 gong1 po1 shi4 yong4 ， xuan3 zhi2 you2 ke3 xi3 。
- li4 shao3 gui1 bu4 xiang2 ， qu4 bei4 you1 bu4 gui3 。
- qie4 kong3 ruan3 yu3 ji1 ， yu2 ci3 wei4 neng2 er3 。
- xiang4 xiu4 shao1 zhi1 yi4 ， you2 fu4 man4 zhi1 zhi3 。
- jiu3 yin3 ming2 liu2 ling2 ， wu2 zhi4 jun1 zi3 shi4 。
- wang2 rong2 tan1 ju4 qian2 ， ruan3 xian2 ji2 zhui1 bi4 。
- guan1 de2 qing1 liu2 zhong1 ， er4 zi3 you3 zang1 pi3 。
- xiu1 duan3 gui1 huang2 ai1 ， hui3 yu4 luo4 qing1 shi3 。
- sheng4 shi4 ren2 yi3 fei1 ， huang1 yuan2 wu4 kong1 shi4 。
- xian2 zhe3 guan1 wo3 yin2 ， liao2 yong4 ze2 suo3 lü3 。

## 注释

## 译文

## 赏析
