---
id: huang-shang-long-feng-cha-ji-zhao-jue-chan-shi
title: 龙凤茶寄照觉禅师
titlePinyin: long2 feng4 cha2 ji4 zhao4 jue2 chan2 shi1
titleSlug: long-feng-cha-ji-zhao-jue-chan-shi
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有物吞食月轮尽，凤翥龙骧紫光隠。
- 雨前已见纤云从，雪意犹在浑沦中。
- 忽带天香堕吾箧，自有同干欣相逢。
- 寄向仙庐引飞瀑，一簇蝇声急须腹。
- 禅翁初起宴坐间，接见陶公方解颜。
- 颐指长须运金碾，未白眉毛且须转。
- 为我对啜延高谈，亦使色味超尘凡。
- 破闷通灵此何取，两腋风生岂须御。
- 昔云木马能嘶风，今看茶龙解行雨。

## 拼音
- you3 wu4 tun1 shi2 yue4 lun2 jin4 ， feng4 zhu4 long2 xiang1 zi3 guang1 yin3 。
- yu3 qian2 yi3 jian4 xian1 yun2 cong2 ， xue3 yi4 you2 zai4 hun2 lun2 zhong1 。
- hu1 dai4 tian1 xiang1 duo4 wu2 qie4 ， zi4 you3 tong2 gan1 xin1 xiang1 feng2 。
- ji4 xiang4 xian1 lu2 yin3 fei1 pu4 ， yi2 cu4 ying2 sheng1 ji2 xu1 fu4 。
- chan2 weng1 chu1 qi3 yan4 zuo4 jian1 ， jie1 jian4 tao2 gong1 fang1 jie3 yan2 。
- yi2 zhi3 chang2 xu1 yun4 jin1 nian3 ， wei4 bai2 mei2 mao2 qie3 xu1 zhuan3 。
- wei4 wo3 dui4 chuo4 yan2 gao1 tan2 ， yi4 shi3 se4 wei4 chao1 chen2 fan2 。
- po4 men1 tong1 ling2 ci3 he2 qu3 ， liang3 ye4 feng1 sheng1 qi3 xu1 yu4 。
- xi1 yun2 mu4 ma3 neng2 si1 feng1 ， jin1 kan4 cha2 long2 jie3 xing2 yu3 。

## 注释

## 译文

## 赏析
