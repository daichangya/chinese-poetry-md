---
id: huang-shang-he-bai-ba-nan-jiao-xian-shi
title: 贺拜罢南郊献诗
titlePinyin: he4 bai4 ba4 nan2 jiao1 xian4 shi1
titleSlug: he-bai-ba-nan-jiao-xian-shi
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 中天台上闻天语，将下人间会真主。
- 王室堂开秋意深，匆匆瑞气排群阴。
- 插空仪物望不断，文采高下成遥林。
- 铁衣十万熊罴勇，忽拥天衢海涛动。
- 两序朱帘语相庆，皆谓君王能绍圣。
- 昭昭神考体天德，昔向明堂布仁政。
- 君王欲报天地恩，乃修宗祀开端门。
- 玉辂亭亭张日月，中望尧云降天阙。
- 清宫行事斋心微，默与神交谁得知。
- 献飨归来待祠殿，上帝先从道心见。
- 龙衣登降天香浓，一片钧天庭燎中。
- 振鹭于飞珮声响，恍如三代观臣工。
- 先皇基绪既肯构，配侑岂或惭高穹。
- 安得公尸不来燕，自是诸侯皆望风。
- 奏歌已荐致和乐，饮受乃酢持盈功。
- 晓来忽听道傍语，从此天观观九叙。
- 琐琐愚臣何所补，只愿献诗归乐府。

## 拼音
- zhong1 tian1 tai2 shang4 wen2 tian1 yu3 ， jiang1 xia4 ren2 jian1 hui4 zhen1 zhu3 。
- wang2 shi4 tang2 kai1 qiu1 yi4 shen1 ， cong1 cong1 rui4 qi4 pai2 qun2 yin1 。
- cha1 kong1 yi2 wu4 wang4 bu2 duan4 ， wen2 cai3 gao1 xia4 cheng2 yao2 lin2 。
- tie3 yi1 shi2 wan4 xiong2 pi2 yong3 ， hu1 yong1 tian1 qu2 hai3 tao1 dong4 。
- liang3 xu4 zhu1 lian2 yu3 xiang1 qing4 ， jie1 wei4 jun1 wang2 neng2 shao4 sheng4 。
- zhao1 zhao1 shen2 kao3 ti3 tian1 de2 ， xi1 xiang4 ming2 tang2 bu4 ren2 zheng4 。
- jun1 wang2 yu4 bao4 tian1 di4 en1 ， nai3 xiu1 zong1 si4 kai1 duan1 men2 。
- yu4 lu4 ting2 ting2 zhang1 ri4 yue4 ， zhong1 wang4 yao2 yun2 jiang4 tian1 que1 。
- qing1 gong1 xing2 shi4 zhai1 xin1 wei1 ， mo4 yu3 shen2 jiao1 shui2 de2 zhi1 。
- xian4 xiang3 gui1 lai2 dai4 ci2 dian4 ， shang4 di4 xian1 cong2 dao4 xin1 jian4 。
- long2 yi1 deng1 jiang4 tian1 xiang1 nong2 ， yi2 pian4 jun1 tian1 ting2 liao2 zhong1 。
- zhen4 lu4 yu2 fei1 pei4 sheng1 xiang3 ， huang3 ru2 san1 dai4 guan1 chen2 gong1 。
- xian1 huang2 ji1 xu4 ji4 ken3 gou4 ， pei4 you4 qi3 huo4 can2 gao1 qiong2 。
- an1 de2 gong1 shi1 bu4 lai2 yan4 ， zi4 shi4 zhu1 hou2 jie1 wang4 feng1 。
- zou4 ge1 yi3 jian4 zhi4 he2 le4 ， yin3 shou4 nai3 cu4 chi2 ying2 gong1 。
- xiao3 lai2 hu1 ting1 dao4 bang4 yu3 ， cong2 ci3 tian1 guan1 guan1 jiu3 xu4 。
- suo3 suo3 yu2 chen2 he2 suo3 bu3 ， zhi1 yuan4 xian4 shi1 gui1 yue4 fu3 。

## 注释

## 译文

## 赏析
