---
id: huang-shang-tong-dao-piao-yin
title: 通道瓢吟
titlePinyin: tong1 dao4 piao2 yin2
titleSlug: tong-dao-piao-yin
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 通道三杯太和好，已同五气谁能到。
- 渐造醉乡方自然，忽体杳冥如得道。
- 坐上一时能两忘，万缘既断非吾我。
- 须期有物浑成时，先自醉乡聊得耗。
- 若从泰定真相逢，含尽三才是怀抱。
- 道方丧物无闲愁，休管垂杨与芳草。
- 感怀偶向桃溪路，落花流水年年去。
- 仙家日月无古今，此景示人人不悟。
- 青衣为我折幽芳，待插陶巾访真侣。
- 笑而迎，寂而处，五行自是无寻处。
- 空将日月怨春风，日月乌能离得数。
- 但明结果自然成，到了无生无一句。
- 圣贤绝口自难言，愚众摇头谁可度。
- 青衣两畔长须后，骎骎小骏山间走。
- 光阴犹长渭川叟，幸有云山静中寿。
- 大道杯，自然斗。
- 天游杳杳长庚吟，天乐陶陶紫玄酒。
- 宛如对月成二人，九老图中有无有。

## 拼音
- tong1 dao4 san1 bei1 tai4 he2 hao3 ， yi3 tong2 wu3 qi4 shui2 neng2 dao4 。
- jian4 zao4 zui4 xiang1 fang1 zi4 ran2 ， hu1 ti3 yao3 ming2 ru2 de2 dao4 。
- zuo4 shang4 yi4 shi2 neng2 liang3 wang4 ， wan4 yuan2 ji4 duan4 fei1 wu2 wo3 。
- xu1 qi1 you3 wu4 hun2 cheng2 shi2 ， xian1 zi4 zui4 xiang1 liao2 de2 hao4 。
- ruo4 cong2 tai4 ding4 zhen1 xiang4 feng2 ， han2 jin4 san1 cai2 shi4 huai2 bao4 。
- dao4 fang1 sang4 wu4 wu2 xian2 chou2 ， xiu1 guan3 chui2 yang2 yu3 fang1 cao3 。
- gan3 huai2 ou3 xiang4 tao2 xi1 lu4 ， luo4 hua1 liu2 shui3 nian2 nian2 qu4 。
- xian1 jia1 ri4 yue4 wu2 gu3 jin1 ， ci3 jing3 shi4 ren2 ren2 bu2 wu4 。
- qing1 yi1 wei4 wo3 zhe2 you1 fang1 ， dai4 cha1 tao2 jin1 fang3 zhen1 lü3 。
- xiao4 er2 ying2 ， ji4 er2 chu4 ， wu3 hang2 zi4 shi4 wu2 xun2 chu4 。
- kong1 jiang1 ri4 yue4 yuan4 chun1 feng1 ， ri4 yue4 wu1 neng2 li2 de2 shu4 。
- dan4 ming2 jie2 guo3 zi4 ran2 cheng2 ， dao4 le0 wu2 sheng1 wu2 yi2 ju4 。
- sheng4 xian2 jue2 kou3 zi4 nan2 yan2 ， yu2 zhong4 yao2 tou2 shui2 ke3 du4 。
- qing1 yi1 liang3 pan4 chang2 xu1 hou4 ， qin1 qin1 xiao3 jun4 shan1 jian1 zou3 。
- guang1 yin1 you2 chang2 wei4 chuan1 sou3 ， xing4 you3 yun2 shan1 jing4 zhong1 shou4 。
- da4 dao4 bei1 ， zi4 ran2 dou4 。
- tian1 you2 yao3 yao3 chang2 geng1 yin2 ， tian1 le4 tao2 tao2 zi3 xuan2 jiu3 。
- wan3 ru2 dui4 yue4 cheng2 er4 ren2 ， jiu3 lao3 tu2 zhong1 you3 wu2 you3 。

## 注释

## 译文

## 赏析
