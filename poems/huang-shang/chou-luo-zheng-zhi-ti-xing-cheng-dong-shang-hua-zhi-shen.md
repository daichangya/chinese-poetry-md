---
id: huang-shang-chou-luo-zheng-zhi-ti-xing-cheng-dong-shang-hua-zhi-shen
title: 酬罗正之提刑城东赏花之什
titlePinyin: chou2 luo2 zheng4 zhi1 ti2 xing2 cheng2 dong1 shang3 hua1 zhi1 shen2
titleSlug: chou-luo-zheng-zhi-ti-xing-cheng-dong-shang-hua-zhi-shen
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一气适来颜色明，一气适去颜色衰。
- 花缘根蒂岂所托，颜色亦非花可为。
- 花约一时枯且荣，人约百岁行复归。
- 一时百岁孰多寡，花发乃知人盛时。
- 一回花发一度醉，已无百与花为期。
- 韩子空寻院中长，走马归来谩惆怅。
- 昔日城西未同醉，今日城东还独赏。
- 万事著意令人悲，邂逅多欢人愿随。
- 破腊中来春渐渐，闲见芳梢青数点。
- 韶华九十犹更长，未尝一朝游醉乡。
- 中含万巧欲倾泻，将与才思争光芒。
- 天台近得醉吟老，寄我新篇颂花好。
- 扬鞭直指都城中，已踏东风杨柳道。
- 上苑初开芳意浓，急走长须为余报。
- 竞香论色如梦中，蝴蝶翩翩遶芳草。
- 朱颜未愧雕栏红，莫向忙中放春过。

## 拼音
- yi2 qi4 shi4 lai2 yan2 se4 ming2 ， yi2 qi4 shi4 qu4 yan2 se4 shuai1 。
- hua1 yuan2 gen1 di4 qi3 suo3 tuo1 ， yan2 se4 yi4 fei1 hua1 ke3 wei4 。
- hua1 yue1 yi4 shi2 ku1 qie3 rong2 ， ren2 yue1 bai3 sui4 xing2 fu4 gui1 。
- yi4 shi2 bai3 sui4 shu2 duo1 gua3 ， hua1 fa1 nai3 zhi1 ren2 sheng4 shi2 。
- yi4 hui2 hua1 fa1 yi2 du4 zui4 ， yi3 wu2 bai3 yu3 hua1 wei2 qi1 。
- han2 zi3 kong1 xun2 yuan4 zhong1 chang2 ， zou3 ma3 gui1 lai2 man4 chou2 chang4 。
- xi1 ri4 cheng2 xi1 wei4 tong2 zui4 ， jin1 ri4 cheng2 dong1 hai2 du2 shang3 。
- wan4 shi4 zhu4 yi4 ling4 ren2 bei1 ， xie4 hou4 duo1 huan1 ren2 yuan4 sui2 。
- po4 la4 zhong1 lai2 chun1 jian4 jian4 ， xian2 jian4 fang1 shao1 qing1 shu4 dian3 。
- shao2 hua2 jiu3 shi2 you2 geng4 chang2 ， wei4 chang2 yi4 chao2 you2 zui4 xiang1 。
- zhong1 han2 wan4 qiao3 yu4 qing1 xie4 ， jiang1 yu3 cai2 si1 zheng1 guang1 mang2 。
- tian1 tai2 jin4 de2 zui4 yin2 lao3 ， ji4 wo3 xin1 pian1 song4 hua1 hao3 。
- yang2 bian1 zhi2 zhi3 du1 cheng2 zhong1 ， yi3 ta4 dong1 feng1 yang2 liu3 dao4 。
- shang4 yuan4 chu1 kai1 fang1 yi4 nong2 ， ji2 zou3 chang2 xu1 wei4 yu2 bao4 。
- jing4 xiang1 lun4 se4 ru2 meng4 zhong1 ， hu2 die2 pian1 pian1 rao4 fang1 cao3 。
- zhu1 yan2 wei4 kui4 diao1 lan2 hong2 ， mo4 xiang4 mang2 zhong1 fang4 chun1 guo4 。

## 注释

## 译文

## 赏析
