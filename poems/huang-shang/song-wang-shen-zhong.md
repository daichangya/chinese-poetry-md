---
id: huang-shang-song-wang-shen-zhong
title: 送王慎中
titlePinyin: song4 wang2 shen4 zhong1
titleSlug: song-wang-shen-zhong
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 为贫为仕我与君，失意以归南北云。
- 岂把去留论适莫，岂因得丧悲离合。
- 人是人非春觉梦，物来物去花开落。
- 攀缘一断六尘空，缘至乃施无斧凿。
- 不求脱，不与缚，君期万法无忧乐。
- 不可减，不可增，君期一性无亏成。
- 世人{土适}埴谁知己，不怨不知知不喜。
- 尘萦尝与众凡悲，流转域中而已矣。
- 君之入道人不知，不得已事君不为。
- 天然淡薄日一饭，心机不用如婴儿。
- 闻其风者少当愧，此道亦更清于夷。
- 君归休，白心碧眼非庸流。
- 内观无物四肢堕，性天虚阔阴云收。
- 君归去，晓猿夜鹤无寻处。
- 炉中灵药果谁传，林下老人终共语。
- 何时我向江边来，相从方外幽怀开。
- 长愿为云逐东野，莫教风思生尘埃。

## 拼音
- wei4 pin2 wei4 shi4 wo3 yu3 jun1 ， shi1 yi4 yi3 gui1 nan2 bei3 yun2 。
- qi3 ba3 qu4 liu2 lun4 shi4 mo4 ， qi3 yin1 de2 sang4 bei1 li2 he2 。
- ren2 shi4 ren2 fei1 chun1 jue2 meng4 ， wu4 lai2 wu4 qu4 hua1 kai1 luo4 。
- pan1 yuan2 yi2 duan4 liu4 chen2 kong1 ， yuan2 zhi4 nai3 shi1 wu2 fu3 zao2 。
- bu4 qiu2 tuo1 ， bu4 yu3 fu4 ， jun1 qi1 wan4 fa3 wu2 you1 le4 。
- bu4 ke3 jian3 ， bu4 ke3 zeng1 ， jun1 qi1 yi2 xing4 wu2 kui1 cheng2 。
- shi4 ren2 { tu3 shi4 } zhi2 shui2 zhi1 ji3 ， bu2 yuan4 bu4 zhi1 zhi1 bu4 xi3 。
- chen2 ying2 chang2 yu3 zhong4 fan2 bei1 ， liu2 zhuan3 yu4 zhong1 er2 yi3 yi3 。
- jun1 zhi1 ru4 dao4 ren2 bu4 zhi1 ， bu4 de2 yi3 shi4 jun1 bu2 wei4 。
- tian1 ran2 dan4 bao2 ri4 yi2 fan4 ， xin1 ji1 bu2 yong4 ru2 ying1 er2 。
- wen2 qi2 feng1 zhe3 shao3 dang1 kui4 ， ci3 dao4 yi4 geng4 qing1 yu2 yi2 。
- jun1 gui1 xiu1 ， bai2 xin1 bi4 yan3 fei1 yong1 liu2 。
- nei4 guan1 wu2 wu4 si4 zhi1 duo4 ， xing4 tian1 xu1 kuo4 yin1 yun2 shou1 。
- jun1 gui1 qu4 ， xiao3 yuan2 ye4 he4 wu2 xun2 chu4 。
- lu2 zhong1 ling2 yao4 guo3 shui2 chuan2 ， lin2 xia4 lao3 ren2 zhong1 gong4 yu3 。
- he2 shi2 wo3 xiang4 jiang1 bian1 lai2 ， xiang1 cong2 fang1 wai4 you1 huai2 kai1 。
- chang2 yuan4 wei4 yun2 zhu2 dong1 ye3 ， mo4 jiao4 feng1 si1 sheng1 chen2 ai1 。

## 注释

## 译文

## 赏析
