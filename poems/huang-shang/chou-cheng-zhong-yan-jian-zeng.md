---
id: huang-shang-chou-cheng-zhong-yan-jian-zeng
title: 酬程忠彦见赠
titlePinyin: chou2 cheng2 zhong1 yan4 jian4 zeng4
titleSlug: chou-cheng-zhong-yan-jian-zeng
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 与子邂逅春闱中，子未及壮文何雄。
- 淡书名姓青云旁，天风吹我襟怀香。
- 巨源耻作寻常流，洪涛忽驾西江秋。
- 剽窃袭蹈非子情，伯乐一睨人皆惊。
- 乃更退托多楚狂，谓我有感潭中央。
- 腰间跃去为龙藏，斗牛下接亭亭光。
- 尝言文章气所寓，养气未及柔与刚。
- 乌能发露与剑比，而不与我非其长。
- 红尘丹汉不足较，傥来勿使心常忙。
- 安得小艇剑溪上，与子邂逅飞双桨。
- 满溪烟雨芦花春，渔人一曲声无尘。
- 夜明潭上人初静，神明欲腥奸与佞。
- 宝气深盘盘不得，直上群阴俱失色。
- 此时与子同行藏，倚楼人往空斜阳。

## 拼音
- yu3 zi3 xie4 hou4 chun1 wei2 zhong1 ， zi3 wei4 ji2 zhuang4 wen2 he2 xiong2 。
- dan4 shu1 ming2 xing4 qing1 yun2 pang2 ， tian1 feng1 chui1 wo3 jin1 huai2 xiang1 。
- ju4 yuan2 chi3 zuo4 xun2 chang2 liu2 ， hong2 tao1 hu1 jia4 xi1 jiang1 qiu1 。
- piao1 qie4 xi2 dao3 fei1 zi3 qing2 ， bo2 le4 yi2 ni4 ren2 jie1 jing1 。
- nai3 geng4 tui4 tuo1 duo1 chu3 kuang2 ， wei4 wo3 you3 gan3 tan2 zhong1 yang1 。
- yao1 jian1 yue4 qu4 wei4 long2 cang2 ， dou4 niu2 xia4 jie1 ting2 ting2 guang1 。
- chang2 yan2 wen2 zhang1 qi4 suo3 yu4 ， yang3 qi4 wei4 ji2 rou2 yu3 gang1 。
- wu1 neng2 fa1 lu4 yu3 jian4 bi3 ， er2 bu4 yu3 wo3 fei1 qi2 chang2 。
- hong2 chen2 dan1 han4 bu4 zu2 jiao4 ， tang3 lai2 wu4 shi3 xin1 chang2 mang2 。
- an1 de2 xiao3 ting3 jian4 xi1 shang4 ， yu3 zi3 xie4 hou4 fei1 shuang1 jiang3 。
- man3 xi1 yan1 yu3 lu2 hua1 chun1 ， yu2 ren2 yi4 qu3 sheng1 wu2 chen2 。
- ye4 ming2 tan2 shang4 ren2 chu1 jing4 ， shen2 ming2 yu4 xing1 jian1 yu3 ning4 。
- bao3 qi4 shen1 pan2 pan2 bu4 de2 ， zhi2 shang4 qun2 yin1 ju4 shi1 se4 。
- ci3 shi2 yu3 zi3 tong2 hang2 cang2 ， yi3 lou2 ren2 wang3 kong1 xie2 yang2 。

## 注释

## 译文

## 赏析
