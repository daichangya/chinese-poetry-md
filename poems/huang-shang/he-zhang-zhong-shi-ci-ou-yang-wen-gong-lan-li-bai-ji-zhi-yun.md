---
id: huang-shang-he-zhang-zhong-shi-ci-ou-yang-wen-gong-lan-li-bai-ji-zhi-yun
title: 和张仲时次欧阳文公览李白集之韵
titlePinyin: he2 zhang1 zhong4 shi2 ci4 ou1 yang2 wen2 gong1 lan3 li3 bai2 ji2 zhi1 yun4
titleSlug: he-zhang-zhong-shi-ci-ou-yang-wen-gong-lan-li-bai-ji-zhi-yun
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 紫微所拱皆仙官，开元无事长庚闲。
- 偶缘一念来人间，诗才到白诚无难。
- 英华峻发根自天，春空蔼蔼飞翔烟。
- 云涛雪浪沧溟喧，四面滔滔朝白川。
- 重与论文不须细，且贵胸襟写来易。
- 易中自有惊人词，绳墨空高何足贵。
- 苦谈杜甫峻谈李，文人相轻古如此。
- 始惟通道继而醉，万事纷纷宁复记。
- 三人分散难为攀，梦魂应觉星躔寒。
- 乃与月影同交欢，岂有俗态趋人寰。
- 若在真府如同家，琼丹我已修河车。
- 仙源将果蟠桃花，安知不共游烟霞。
- 便看琪园越三岛，休羡垂杨与芳草。

## 拼音
- zi3 wei1 suo3 gong3 jie1 xian1 guan1 ， kai1 yuan2 wu2 shi4 chang2 geng1 xian2 。
- ou3 yuan2 yi2 nian4 lai2 ren2 jian1 ， shi1 cai2 dao4 bai2 cheng2 wu2 nan2 。
- ying1 hua2 jun4 fa1 gen1 zi4 tian1 ， chun1 kong1 ai3 ai3 fei1 xiang2 yan1 。
- yun2 tao1 xue3 lang4 cang1 ming2 xuan1 ， si4 mian4 tao1 tao1 chao2 bai2 chuan1 。
- zhong4 yu3 lun4 wen2 bu4 xu1 xi4 ， qie3 gui4 xiong1 jin1 xie3 lai2 yi4 。
- yi4 zhong1 zi4 you3 jing1 ren2 ci2 ， sheng2 mo4 kong1 gao1 he2 zu2 gui4 。
- ku3 tan2 du4 fu3 jun4 tan2 li3 ， wen2 ren2 xiang1 qing1 gu3 ru2 ci3 。
- shi3 wei2 tong1 dao4 ji4 er2 zui4 ， wan4 shi4 fen1 fen1 ning2 fu4 ji4 。
- san1 ren2 fen1 san4 nan2 wei2 pan1 ， meng4 hun2 ying4 jue2 xing1 chan2 han2 。
- nai3 yu3 yue4 ying3 tong2 jiao1 huan1 ， qi3 you3 su2 tai4 qu1 ren2 huan2 。
- ruo4 zai4 zhen1 fu3 ru2 tong2 jia1 ， qiong2 dan1 wo3 yi3 xiu1 he2 che1 。
- xian1 yuan2 jiang1 guo3 pan2 tao2 hua1 ， an1 zhi1 bu2 gong4 you2 yan1 xia2 。
- bian4 kan4 qi2 yuan2 yue4 san1 dao3 ， xiu1 xian4 chui2 yang2 yu3 fang1 cao3 。

## 注释

## 译文

## 赏析
