---
id: huang-shang-you-dong-shan-da-cheng-si
title: 游东山大乘寺
titlePinyin: you2 dong1 shan1 da4 cheng2 si4
titleSlug: you-dong-shan-da-cheng-si
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 奔逸高真避秦侣，远入闽山岂惟楚。
- 落花流水来何处，遂鹿人从石门路。
- 遂造洞门谁得知，鸡黍生涯贯今古。
- 樵客见留何事去，分合随缘落尘土。
- 回头已在尘劳中，手把榴花如寐寤。
- 紫玄素抱超然情，到此令人心骨清。
- 闲跂长林跨深壑，遥见猿鹤来相迎。
- 灵源为我写幽思，但闻历历朱弦鸣。
- 狮子峰前狐退藏，当泯顽空还混茫。
- 龙首涧边云并合，或作人间时雨行。
- 杜鹃有声山意真，杜鹃有花山色明。
- 偶逢奇石可且上，幸乘此兴聊飞觥。
- 顾语娉婷莫予翼，脚力犹争年少轻。
- 三杯通道聊自适，还被谷风吹复醒。
- 忽忽流光已云暮，红烛如林乐声举。

## 拼音
- ben1 yi4 gao1 zhen1 bi4 qin2 lü3 ， yuan3 ru4 min3 shan1 qi3 wei2 chu3 。
- luo4 hua1 liu2 shui3 lai2 he2 chu4 ， sui4 lu4 ren2 cong2 shi2 men2 lu4 。
- sui4 zao4 dong4 men2 shui2 de2 zhi1 ， ji1 shu3 sheng1 ya2 guan4 jin1 gu3 。
- qiao2 ke4 jian4 liu2 he2 shi4 qu4 ， fen1 he2 sui2 yuan2 luo4 chen2 tu3 。
- hui2 tou2 yi3 zai4 chen2 lao2 zhong1 ， shou3 ba3 liu2 hua1 ru2 mei4 wu4 。
- zi3 xuan2 su4 bao4 chao1 ran2 qing2 ， dao4 ci3 ling4 ren2 xin1 gu3 qing1 。
- xian2 qi2 chang2 lin2 kua4 shen1 he4 ， yao2 jian4 yuan2 he4 lai2 xiang1 ying2 。
- ling2 yuan2 wei4 wo3 xie3 you1 si1 ， dan4 wen2 li4 li4 zhu1 xian2 ming2 。
- shi1 zi0 feng1 qian2 hu2 tui4 cang2 ， dang1 min3 wan2 kong1 hai2 hun4 mang2 。
- long2 shou3 jian4 bian1 yun2 bing4 he2 ， huo4 zuo4 ren2 jian1 shi2 yu3 xing2 。
- du4 juan1 you3 sheng1 shan1 yi4 zhen1 ， du4 juan1 you3 hua1 shan1 se4 ming2 。
- ou3 feng2 qi2 shi2 ke3 qie3 shang4 ， xing4 cheng2 ci3 xing1 liao2 fei1 gong1 。
- gu4 yu3 ping1 ting2 mo4 yu3 yi4 ， jiao3 li4 you2 zheng1 nian2 shao4 qing1 。
- san1 bei1 tong1 dao4 liao2 zi4 shi4 ， hai2 bei4 gu3 feng1 chui1 fu4 xing3 。
- hu1 hu1 liu2 guang1 yi3 yun2 mu4 ， hong2 zhu2 ru2 lin2 le4 sheng1 ju3 。

## 注释

## 译文

## 赏析
