---
id: huang-shang-song-gong-biao-pan-guan-jie-guan-nan-gui
title: 送公表判官解官南归
titlePinyin: song4 gong1 biao3 pan4 guan1 jie3 guan1 nan2 gui1
titleSlug: song-gong-biao-pan-guan-jie-guan-nan-gui
author: 黄裳
authorPinyin: huang2 shang0
authorSlug: huang-shang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 污吏物胜志，俗吏势胜义。
- 志义不可胜，势物如脱屣。
- 古云士大夫，此道既坠地。
- 俯首拾蹴与，仰视忽高致。
- 仕涂无清风，大望失所寄。
- 志士独怀古，义气已屡喟。
- 从事彭城公，不求亦不忮。
- 接下断骄简，清慎遣外累。
- 三载日犹短，六计满物议。
- 荐章何所归，见敬乃虚器。
- 得丧固有命，失士岂无愧。
- 顾我眼力壮，古貌入青视。
- 方恨相得晚，笑语未获醉。
- 官满不可留，年华促归计。
- 雨后云既收，日上春已至。
- 双水势愈活，南注飞不洎。
- 两山夹长流，稍稍有青意。
- 此景送君何处游，荔枝林下维扁舟。
- 穷通身外不足念，醉吟可写尘中忧。
- 至诚所与暂睽远，时复一嚏聊相求。

## 拼音
- wu1 li4 wu4 sheng4 zhi4 ， su2 li4 shi4 sheng4 yi4 。
- zhi4 yi4 bu4 ke3 sheng4 ， shi4 wu4 ru2 tuo1 xi3 。
- gu3 yun2 shi4 da4 fu1 ， ci3 dao4 ji4 zhui4 di4 。
- fu3 shou3 shi2 cu4 yu3 ， yang3 shi4 hu1 gao1 zhi4 。
- shi4 tu2 wu2 qing1 feng1 ， da4 wang4 shi1 suo3 ji4 。
- zhi4 shi4 du2 huai2 gu3 ， yi4 qi4 yi3 lü3 kui4 。
- cong2 shi4 peng2 cheng2 gong1 ， bu4 qiu2 yi4 bu2 zhi4 。
- jie1 xia4 duan4 jiao1 jian3 ， qing1 shen4 qian3 wai4 lei4 。
- san1 zai3 ri4 you2 duan3 ， liu4 ji4 man3 wu4 yi4 。
- jian4 zhang1 he2 suo3 gui1 ， jian4 jing4 nai3 xu1 qi4 。
- de2 sang4 gu4 you3 ming4 ， shi1 shi4 qi3 wu2 kui4 。
- gu4 wo3 yan3 li4 zhuang4 ， gu3 mao4 ru4 qing1 shi4 。
- fang1 hen4 xiang1 de2 wan3 ， xiao4 yu3 wei4 huo4 zui4 。
- guan1 man3 bu4 ke3 liu2 ， nian2 hua2 cu4 gui1 ji4 。
- yu3 hou4 yun2 ji4 shou1 ， ri4 shang4 chun1 yi3 zhi4 。
- shuang1 shui3 shi4 yu4 huo2 ， nan2 zhu4 fei1 bu2 ji4 。
- liang3 shan1 jia2 chang2 liu2 ， shao1 shao1 you3 qing1 yi4 。
- ci3 jing3 song4 jun1 he2 chu4 you2 ， li4 zhi1 lin2 xia4 wei2 pian1 zhou1 。
- qiong2 tong1 shen1 wai4 bu4 zu2 nian4 ， zui4 yin2 ke3 xie3 chen2 zhong1 you1 。
- zhi4 cheng2 suo3 yu3 zan4 kui2 yuan3 ， shi2 fu4 yi2 ti4 liao2 xiang1 qiu2 。

## 注释

## 译文

## 赏析
