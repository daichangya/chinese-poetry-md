---
id: gai-liang-ci-zheng-da-zi-jing-du-shi-yun
title: 次郑大资竞渡诗韵
titlePinyin: ci4 zheng4 da4 zi1 jing4 du4 shi1 yun4
titleSlug: ci-zheng-da-zi-jing-du-shi-yun
author: 盖谅
authorPinyin: gai4 liang4
authorSlug: gai-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔年冶游浚都城，溶溶春水涨金明。
- 龙舟鳞次鼓兰桨，胜日讲武风波平。
- 沸地笑歌混箫笛，轰天金鼓惊鹭鹢。
- 当年冠盖尽英游，飞鞚联翩迅翔翼。
- 只今潜盘向荒陂，畴曩伟观那再期。
- 熙熙王化及远近，春来胜事还相随。
- 十百分朋同川济，咸欲得枭无异意。
- 屈原死向千载余，今不敬吊翻成戏。
- 敬吊赋就独贾生，可见君子异小人。
- 公诗贾赋独追伤，忍以为戏向芳春。
- 企听赐环在朝暮，衮绣遄归庙堂去。
- 故先濯我尘土心，琅琅哦公七字句。

## 拼音
- xi1 nian2 ye3 you2 jun4 du1 cheng2 ， rong2 rong2 chun1 shui3 zhang3 jin1 ming2 。
- long2 zhou1 lin2 ci4 gu3 lan2 jiang3 ， sheng4 ri4 jiang3 wu3 feng1 bo1 ping2 。
- fei4 di4 xiao4 ge1 hun4 xiao1 di2 ， hong1 tian1 jin1 gu3 jing1 lu4 yi4 。
- dang1 nian2 guan1 gai4 jin4 ying1 you2 ， fei1 kong4 lian2 pian1 xun4 xiang2 yi4 。
- zhi1 jin1 qian2 pan2 xiang4 huang1 bei1 ， chou2 nang3 wei3 guan1 na4 zai4 qi1 。
- xi1 xi1 wang2 hua4 ji2 yuan3 jin4 ， chun1 lai2 sheng4 shi4 hai2 xiang1 sui2 。
- shi2 bai3 fen1 peng2 tong2 chuan1 ji4 ， xian2 yu4 de2 xiao1 wu2 yi4 yi4 。
- qu1 yuan2 si3 xiang4 qian1 zai3 yu2 ， jin1 bu2 jing4 diao4 fan1 cheng2 xi4 。
- jing4 diao4 fu4 jiu4 du2 jia3 sheng1 ， ke3 jian4 jun1 zi3 yi4 xiao3 ren2 。
- gong1 shi1 jia3 fu4 du2 zhui1 shang1 ， ren3 yi3 wei2 xi4 xiang4 fang1 chun1 。
- qi3 ting1 ci4 huan2 zai4 chao2 mu4 ， gun3 xiu4 chuan2 gui1 miao4 tang2 qu4 。
- gu4 xian1 zhuo2 wo3 chen2 tu3 xin1 ， lang2 lang2 o4 gong1 qi1 zi4 ju4 。

## 注释

## 译文

## 赏析
