---
id: shi-hui-you-gui-ji-di-liu-zi
title: 滴溜子
titlePinyin: di1 liu1 zi3
titleSlug: di-liu-zi
author: 施惠《幽闺记》
authorPinyin: shi1 hui4 《 you1 gui1 ji4 》
authorSlug: shi-hui-you-gui-ji
dynasty: 元代
dynastyPinyin: yuan2
dynastySlug: yuan
tags:
  - 诗词
---
## 正文
- (末捧诏上)一封的，一封的，传达圣聪；天颜喜，天颜喜，满门诏封。
- 九重红云簇拥，龙章出凤墀，蒙恩受宠。
- 五拜山呼，稽首鞠躬。
- 奉天承运皇帝诏曰：夫妇乃人伦所重，节义为世教所关；迩者世际阽危，失之者众矣。
- 兹尔文科状元蒋世隆，讲婚礼于急遽之时，从容不苟；妻王瑞兰，待媒妁于流离之际，贞节自持。
- 夫不重婚，尚宋弘之高谊；妇不再嫁，迈令女之清风。
- 使乐昌之破镜重圆，致陶谷之断弦再续。
- 兵部尚书王镇，保邦致治，有拨乱反正之才；解组归闲，无贪位慕禄之行。
- 陀满兴福出自忠良，实非反叛。
- 父遭排摈，朕实悔伤；萌蘖尚存，天意有在。
- 今尔荣魁武榜，互结姻缘。
- 蒋世隆授开封府尹，妻王氏封懿德夫人。
- 陀满兴福世袭昭勇将军，妻蒋氏封顺德夫人。
- 尚书王镇，岁支粟帛，与见任同。
- 呜呼！彝伦攸序，尔宜钦哉！谢恩！(众)万岁，万岁，万万岁！。

## 拼音
- ( mo4 peng3 zhao4 shang4 ) yi4 feng1 de0 ， yi4 feng1 de0 ， chuan2 da2 sheng4 cong1 ； tian1 yan2 xi3 ， tian1 yan2 xi3 ， man3 men2 zhao4 feng1 。
- jiu3 chong2 hong2 yun2 cu4 yong1 ， long2 zhang1 chu1 feng4 chi2 ， meng2 en1 shou4 chong3 。
- wu3 bai4 shan1 hu1 ， qi3 shou3 ju1 gong1 。
- feng4 tian1 cheng2 yun4 huang2 di4 zhao4 yue1 ： fu1 fu4 nai3 ren2 lun2 suo3 zhong4 ， jie2 yi4 wei4 shi4 jiao4 suo3 guan1 ； er3 zhe3 shi4 ji4 yan2 wei1 ， shi1 zhi1 zhe3 zhong4 yi3 。
- zi1 er3 wen2 ke1 zhuang4 yuan2 jiang3 shi4 long2 ， jiang3 hun1 li3 yu2 ji2 ju4 zhi1 shi2 ， cong2 rong2 bu4 gou3 ； qi1 wang2 rui4 lan2 ， dai4 mei2 shuo4 yu2 liu2 li2 zhi1 ji4 ， zhen1 jie2 zi4 chi2 。
- fu1 bu2 chong2 hun1 ， shang4 song4 hong2 zhi1 gao1 yi4 ； fu4 bu2 zai4 jia4 ， mai4 ling4 nü3 zhi1 qing1 feng1 。
- shi3 le4 chang1 zhi1 po4 jing4 zhong4 yuan2 ， zhi4 tao2 gu3 zhi1 duan4 xian2 zai4 xu4 。
- bing1 bu4 shang4 shu1 wang2 zhen4 ， bao3 bang1 zhi4 zhi4 ， you3 bo1 luan4 fan3 zheng4 zhi1 cai2 ； jie3 zu3 gui1 xian2 ， wu2 tan1 wei4 mu4 lu4 zhi1 xing2 。
- tuo2 man3 xing1 fu2 chu1 zi4 zhong1 liang2 ， shi2 fei1 fan3 pan4 。
- fu4 zao1 pai2 bin4 ， zhen4 shi2 hui3 shang1 ； meng2 nie4 shang4 cun2 ， tian1 yi4 you3 zai4 。
- jin1 er3 rong2 kui2 wu3 bang3 ， hu4 jie2 yin1 yuan2 。
- jiang3 shi4 long2 shou4 kai1 feng1 fu3 yin3 ， qi1 wang2 shi4 feng1 yi4 de2 fu1 ren2 。
- tuo2 man3 xing1 fu2 shi4 xi2 zhao1 yong3 jiang1 jun1 ， qi1 jiang3 shi4 feng1 shun4 de2 fu1 ren2 。
- shang4 shu1 wang2 zhen4 ， sui4 zhi1 su4 bo2 ， yu3 jian4 ren4 tong2 。
- wu1 hu1 ！ yi2 lun2 you1 xu4 ， er3 yi2 qin1 zai1 ！ xie4 en1 ！ ( zhong4 ) wan4 sui4 ， wan4 sui4 ， wan4 wan4 sui4 ！ 。

## 注释

## 译文

## 赏析
