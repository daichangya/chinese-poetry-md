---
id: du-fan-song-luo-nian-neng-fu-xing-guo
title: 送罗年能赴兴国
titlePinyin: song4 luo2 nian2 neng2 fu4 xing1 guo2
titleSlug: song-luo-nian-neng-fu-xing-guo
author: 杜范
authorPinyin: du4 fan4
authorSlug: du-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 句金与君别，忽忽二十年。
- 君滋厉素节，我已羞华颠。
- 转物有玄机，扫翳还青天。
- 群耳共耸听，明诏方改元。
- 笃意召诸老，高爵升众贤。
- 执麾不可挽，问君胡为然。
- 一气才作新，万卉皆争妍。
- 雪霜谁谓无，松柏良自坚。
- 操心不厌危，知机常虑先。
- 承流惠疲氓，调俗畅新弦。
- 送日徒京尘，班春胜著鞭。
- 顾我足尚絷，羡君翮方翩。
- 数里已云隔，千里其可前。
- 有怀空感恻，何时解拘挛。
- 卓哉漫塘翁，邈在云山边。
- 烦君招衡门，为我致问言。
- 万牛应莫回，世事如风烟。

## 拼音
- ju4 jin1 yu3 jun1 bie2 ， hu1 hu1 er4 shi2 nian2 。
- jun1 zi1 li4 su4 jie2 ， wo3 yi3 xiu1 hua2 dian1 。
- zhuan3 wu4 you3 xuan2 ji1 ， sao3 yi4 hai2 qing1 tian1 。
- qun2 er3 gong4 song3 ting1 ， ming2 zhao4 fang1 gai3 yuan2 。
- du3 yi4 zhao4 zhu1 lao3 ， gao1 jue2 sheng1 zhong4 xian2 。
- zhi2 hui1 bu4 ke3 wan3 ， wen4 jun1 hu2 wei4 ran2 。
- yi2 qi4 cai2 zuo4 xin1 ， wan4 hui4 jie1 zheng1 yan2 。
- xue3 shuang1 shui2 wei4 wu2 ， song1 bai3 liang2 zi4 jian1 。
- cao1 xin1 bu2 yan4 wei1 ， zhi1 ji1 chang2 lü4 xian1 。
- cheng2 liu2 hui4 pi2 mang2 ， tiao2 su2 chang4 xin1 xian2 。
- song4 ri4 tu2 jing1 chen2 ， ban1 chun1 sheng4 zhu4 bian1 。
- gu4 wo3 zu2 shang4 zhi2 ， xian4 jun1 he2 fang1 pian1 。
- shu4 li3 yi3 yun2 ge2 ， qian1 li3 qi2 ke3 qian2 。
- you3 huai2 kong1 gan3 ce4 ， he2 shi2 jie3 ju1 luan2 。
- zhuo2 zai1 man4 tang2 weng1 ， miao3 zai4 yun2 shan1 bian1 。
- fan2 jun1 zhao1 heng2 men2 ， wei4 wo3 zhi4 wen4 yan2 。
- wan4 niu2 ying4 mo4 hui2 ， shi4 shi4 ru2 feng1 yan1 。

## 注释

## 译文

## 赏析
