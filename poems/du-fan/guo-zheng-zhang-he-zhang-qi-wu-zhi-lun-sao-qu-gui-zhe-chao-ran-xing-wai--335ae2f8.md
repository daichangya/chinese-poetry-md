---
id: du-fan-guo-zheng-zhang-he-zhang-qi-wu-zhi-lun-sao-qu-gui-zhe-chao-ran-xing-wai--335ae2f8
title: 国正丈和章齐物之论扫去轨辙超然形外所进高矣读之敬叹不自揣再用前韵为谢并以求教
titlePinyin: guo2 zheng4 zhang4 he2 zhang1 qi2 wu4 zhi1 lun4 sao3 qu4 gui3 zhe2 chao1 ran2 xing2 wai4 suo3 jin4 gao1 yi3 du2 zhi1 jing4 tan4 bu2 zi4 chuai1 zai4 yong4 qian2 yun4 wei4 xie4 bing4 yi3 qiu2 jiao4
titleSlug: guo-zheng-zhang-he-zhang-qi-wu-zhi-lun-sao-qu-gui-zhe-chao-ran-xing-wai--335ae2f8
author: 杜范
authorPinyin: du4 fan4
authorSlug: du-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 钟鼎非狥利，山林非狥名。
- 古来豪杰士，不待文王兴。
- 得时舒气燄，宇宙生光精。
- 失时卷机轴，圭荜韬纬经。
- 神龙冬亦蛰，蟋蟀秋乃鸣。
- 饮醇未同醉，啜醨还独醒。
- 泛观疑自戾，反视不失平。
- 人言惠与夷，宁知和非清。
- 膏沃照几室，火传非两灯。
- 但使本根在，毋夸知力能。
- 协一虽奥理，不齐本物情。
- 聊借庄生语，一吐胸中英。
- 看君鼓天翼，事业扬帝庭。

## 拼音
- zhong1 ding3 fei1 xun4 li4 ， shan1 lin2 fei1 xun4 ming2 。
- gu3 lai2 hao2 jie2 shi4 ， bu2 dai4 wen2 wang2 xing1 。
- de2 shi2 shu1 qi4 yan4 ， yu3 zhou4 sheng1 guang1 jing1 。
- shi1 shi2 juan4 ji1 zhou2 ， gui1 bi4 tao1 wei3 jing1 。
- shen2 long2 dong1 yi4 zhe2 ， xi1 shuai4 qiu1 nai3 ming2 。
- yin3 chun2 wei4 tong2 zui4 ， chuo4 li2 hai2 du2 xing3 。
- fan4 guan1 yi2 zi4 li4 ， fan3 shi4 bu4 shi1 ping2 。
- ren2 yan2 hui4 yu3 yi2 ， ning2 zhi1 he2 fei1 qing1 。
- gao1 wo4 zhao4 ji3 shi4 ， huo3 chuan2 fei1 liang3 deng1 。
- dan4 shi3 ben3 gen1 zai4 ， wu2 kua1 zhi1 li4 neng2 。
- xie2 yi4 sui1 ao4 li3 ， bu4 qi2 ben3 wu4 qing2 。
- liao2 jie4 zhuang1 sheng1 yu3 ， yi4 tu3 xiong1 zhong1 ying1 。
- kan4 jun1 gu3 tian1 yi4 ， shi4 ye4 yang2 di4 ting2 。

## 注释

## 译文

## 赏析
