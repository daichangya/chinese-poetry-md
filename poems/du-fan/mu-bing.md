---
id: du-fan-mu-bing
title: 募兵
titlePinyin: mu4 bing1
titleSlug: mu-bing
author: 杜范
authorPinyin: du4 fan4
authorSlug: du-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 召募古来有，今者何其艰。
- 文书急如雨，取办都保间。
- 百夫不当十，一夫费千镮。
- 恐被嗜利徒，无能御国患。
- 老母与少妇，蓬头走江干。
- 挽之不得留，悲泣声彻天。
- 母曰我壮子，妇曰我健夫。
- 衣裳破无补，田园荒未锄。
- 一朝弃我去，饥寒我何如。
- 我欲从汝行，生死同一隅。
- 抑恐惰军气，累汝重汝辜。
- 今业已分离，把袂略须臾。
- 拭泪为汝言，汝亦无我虞。
- 戮力济王功，期以斩强胡。

## 拼音
- zhao4 mu4 gu3 lai2 you3 ， jin1 zhe3 he2 qi2 jian1 。
- wen2 shu1 ji2 ru2 yu3 ， qu3 ban4 dou1 bao3 jian1 。
- bai3 fu1 bu4 dang1 shi2 ， yi4 fu1 fei4 qian1 huan2 。
- kong3 bei4 shi4 li4 tu2 ， wu2 neng2 yu4 guo2 huan4 。
- lao3 mu3 yu3 shao4 fu4 ， peng2 tou2 zou3 jiang1 gan1 。
- wan3 zhi1 bu4 de2 liu2 ， bei1 qi4 sheng1 che4 tian1 。
- mu3 yue1 wo3 zhuang4 zi3 ， fu4 yue1 wo3 jian4 fu1 。
- yi1 shang0 po4 wu2 bu3 ， tian2 yuan2 huang1 wei4 chu2 。
- yi4 chao2 qi4 wo3 qu4 ， ji1 han2 wo3 he2 ru2 。
- wo3 yu4 cong2 ru3 xing2 ， sheng1 si3 tong2 yi4 yu2 。
- yi4 kong3 duo4 jun1 qi4 ， lei4 ru3 zhong4 ru3 gu1 。
- jin1 ye4 yi3 fen1 li2 ， ba3 mei4 lüe4 xu1 yu2 。
- shi4 lei4 wei4 ru3 yan2 ， ru3 yi4 wu2 wo3 yu2 。
- lu4 li4 ji4 wang2 gong1 ， qi1 yi3 zhan3 qiang2 hu2 。

## 注释

## 译文

## 赏析
