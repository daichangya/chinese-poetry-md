---
id: du-fan-he-ne-zhai-ti-xiao-shan-ting
title: 和讷斋题晓山亭
titlePinyin: he2 ne4 zhai1 ti2 xiao3 shan1 ting2
titleSlug: he-ne-zhai-ti-xiao-shan-ting
author: 杜范
authorPinyin: du4 fan4
authorSlug: du-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 理粲万象，孰妙孰徼。
- 卓彼南山，目游心讨。
- 露气澄澈，浄不容扫。
- 瑟瑟风松，剪剪烟筿。
- 甘梦未觉，一声晨鸟。
- 恐随宾送，岁月空老。
- 整冠危坐，抱膝自笑。
- 天际飞鸿，健翮矫矫。
- 一念既彻，何远不到。
- 我卷我书，岂其弗考。
- 万动纷起，万虑冥澡。
- 斯物之格，斯理之奥。
- 随寓随得，靡间昏晓。
- 云麓固夷，石壁非峭。
- 目在而察，炯炯独燎。
- 有临泰华，或视以渺。
- 山岂不崇，乃见之小。
- 扁亭者谁，有揭斯表。

## 拼音
- li3 can4 wan4 xiang4 ， shu2 miao4 shu2 jiao3 。
- zhuo2 bi3 nan2 shan1 ， mu4 you2 xin1 tao3 。
- lu4 qi4 cheng2 che4 ， jing4 bu4 rong2 sao3 。
- se4 se4 feng1 song1 ， jian3 jian3 yan1 xiao3 。
- gan1 meng4 wei4 jue2 ， yi4 sheng1 chen2 niao3 。
- kong3 sui2 bin1 song4 ， sui4 yue4 kong1 lao3 。
- zheng3 guan1 wei1 zuo4 ， bao4 xi1 zi4 xiao4 。
- tian1 ji4 fei1 hong2 ， jian4 he2 jiao3 jiao3 。
- yi2 nian4 ji4 che4 ， he2 yuan3 bu2 dao4 。
- wo3 juan4 wo3 shu1 ， qi3 qi2 fu2 kao3 。
- wan4 dong4 fen1 qi3 ， wan4 lü4 ming2 zao3 。
- si1 wu4 zhi1 ge2 ， si1 li3 zhi1 ao4 。
- sui2 yu4 sui2 de2 ， mi2 jian1 hun1 xiao3 。
- yun2 lu4 gu4 yi2 ， shi2 bi4 fei1 qiao4 。
- mu4 zai4 er2 cha2 ， jiong3 jiong3 du2 liao2 。
- you3 lin2 tai4 hua2 ， huo4 shi4 yi3 miao3 。
- shan1 qi3 bu4 chong2 ， nai3 jian4 zhi1 xiao3 。
- bian3 ting2 zhe3 shui2 ， you3 jie1 si1 biao3 。

## 注释

## 译文

## 赏析
