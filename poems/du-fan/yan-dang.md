---
id: du-fan-yan-dang
title: 雁荡
titlePinyin: yan4 dang4
titleSlug: yan-dang
author: 杜范
authorPinyin: du4 fan4
authorSlug: du-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东南富山水，杰气钟雁峰。
- 巨灵排屭赑，妙力开鸿蒙。
- 断崖据险绝，峭壁凌寒空。
- 分岑献万状，转盼无一同。
- 或叠如锦缬，或铸如青铜。
- 或前如舞凤，或却如飞鸿。
- 或伏如卧虎，或矫如游龙。
- 并如兄语弟，差如儿对翁。
- 锐如笔露颖，岐如剪开锋。
- 二湫分大小，二灵俨西东。
- 古语聊近似，天巧难形容。
- 我久埋世埃，幸此拔天风。
- 应接费耳目，磈磊罗心胸。
- 有僧本儒家，伴我追云踪。
- 攀跻不知劳，指引殊未穷。
- 胡然便语别，问之以涕从。
- 为渠游兴尽，生我归意浓。
- 出计无草草，回涂复匆匆。
- 还此未了缘，邂逅须有逢。

## 拼音
- dong1 nan2 fu4 shan1 shui3 ， jie2 qi4 zhong1 yan4 feng1 。
- ju4 ling2 pai2 xi4 bi4 ， miao4 li4 kai1 hong2 meng2 。
- duan4 ya2 ju4 xian3 jue2 ， qiao4 bi4 ling2 han2 kong1 。
- fen1 cen2 xian4 wan4 zhuang4 ， zhuan3 pan4 wu2 yi4 tong2 。
- huo4 die2 ru2 jin3 xie2 ， huo4 zhu4 ru2 qing1 tong2 。
- huo4 qian2 ru2 wu3 feng4 ， huo4 que4 ru2 fei1 hong2 。
- huo4 fu2 ru2 wo4 hu3 ， huo4 jiao3 ru2 you2 long2 。
- bing4 ru2 xiong1 yu3 di4 ， cha4 ru2 er2 dui4 weng1 。
- rui4 ru2 bi3 lu4 ying3 ， qi2 ru2 jian3 kai1 feng1 。
- er4 qiu1 fen1 da4 xiao3 ， er4 ling2 yan3 xi1 dong1 。
- gu3 yu3 liao2 jin4 si4 ， tian1 qiao3 nan2 xing2 rong2 。
- wo3 jiu3 mai2 shi4 ai1 ， xing4 ci3 ba2 tian1 feng1 。
- ying4 jie1 fei4 er3 mu4 ， wei3 lei3 luo2 xin1 xiong1 。
- you3 seng1 ben3 ru2 jia1 ， ban4 wo3 zhui1 yun2 zong1 。
- pan1 ji1 bu4 zhi1 lao2 ， zhi3 yin3 shu1 wei4 qiong2 。
- hu2 ran2 bian4 yu3 bie2 ， wen4 zhi1 yi3 ti4 cong2 。
- wei4 qu2 you2 xing1 jin4 ， sheng1 wo3 gui1 yi4 nong2 。
- chu1 ji4 wu2 cao3 cao3 ， hui2 tu2 fu4 cong1 cong1 。
- hai2 ci3 wei4 liao3 yuan2 ， xie4 hou4 xu1 you3 feng2 。

## 注释

## 译文

## 赏析
