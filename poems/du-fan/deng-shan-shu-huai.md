---
id: du-fan-deng-shan-shu-huai
title: 登山述怀
titlePinyin: deng1 shan1 shu4 huai2
titleSlug: deng-shan-shu-huai
author: 杜范
authorPinyin: du4 fan4
authorSlug: du-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 抆泪别妻子，登山望归舟。
- 舟远望不及，岩溜鸣咿嚘。
- 足茧坐绝顶，晚色忽已稠。
- 凄其杜宇声，问我胡为留。
- 抚襟独浩叹，泪下不可收。
- 三年足别离，此泪良有由。
- 区区驹隙中，为形役不休。
- 为形役尚可，为人役何求。
- 渊明独何人，我乃如拘囚。
- 亲老方倚门，甘旨谁供羞。
- 子幼未知学，择师谁与谋。
- 鬼蜮闪光怪，虎豹嘷昏幽。
- 世路委丛棘，吾道若缀旒。
- 岂无知我者，应谓我心忧。

## 拼音
- wen3 lei4 bie2 qi1 zi3 ， deng1 shan1 wang4 gui1 zhou1 。
- zhou1 yuan3 wang4 bu4 ji2 ， yan2 liu1 ming2 yi1 you1 。
- zu2 jian3 zuo4 jue2 ding3 ， wan3 se4 hu1 yi3 chou2 。
- qi1 qi2 du4 yu3 sheng1 ， wen4 wo3 hu2 wei4 liu2 。
- fu3 jin1 du2 hao4 tan4 ， lei4 xia4 bu4 ke3 shou1 。
- san1 nian2 zu2 bie2 li2 ， ci3 lei4 liang2 you3 you2 。
- qu1 qu1 ju1 xi4 zhong1 ， wei4 xing2 yi4 bu4 xiu1 。
- wei4 xing2 yi4 shang4 ke3 ， wei4 ren2 yi4 he2 qiu2 。
- yuan1 ming2 du2 he2 ren2 ， wo3 nai3 ru2 ju1 qiu2 。
- qin1 lao3 fang1 yi3 men2 ， gan1 zhi3 shui2 gong4 xiu1 。
- zi3 you4 wei4 zhi1 xue2 ， ze2 shi1 shui2 yu3 mou2 。
- gui3 yu4 shan3 guang1 guai4 ， hu3 bao4 hao2 hun1 you1 。
- shi4 lu4 wei3 cong2 ji2 ， wu2 dao4 ruo4 zhui4 liu2 。
- qi3 wu2 zhi1 wo3 zhe3 ， ying4 wei4 wo3 xin1 you1 。

## 注释

## 译文

## 赏析
