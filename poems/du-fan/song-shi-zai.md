---
id: du-fan-song-shi-zai
title: 送石宰
titlePinyin: song4 shi2 zai3
titleSlug: song-shi-zai
author: 杜范
authorPinyin: du4 fan4
authorSlug: du-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朔风搅长林，凝冰封厚地。
- 人嗟行路难，君行亦易易。
- 句金号岩邑，日事纷万猬。
- 群情一龃龉，烦言四腾沸。
- 长吏不足严，去之若下缒。
- 俯仰十年间，转足几颠踬。
- 君材万斛鼎，屹然国重器。
- 小试莅兹邑，斩斩常正义。
- 百炼刚莫夺，豪猾歛手避。
- 惠人郑之侨，始亦遭怨詈。
- 三年舆诵闻，人情见真伪。
- 君来整弊俗，固有不得志。
- 抗之如不克，浮言吁可畏。
- 论定要以久，克终乃为贵。
- 谤讟变懽谣，君政本不异。
- 字民有隠德，动人皆实意。
- 嘉绩今报成，坐洗十年愧。
- 民俗岂相远，己治人亦治。
- 我本山泽臞，强颜领一尉。
- 弱植媿匪材，久矣辱大芘。
- 倾倒罄心腹，抚爱殊丑类。
- 我亦为知己，奔走常尽瘁。
- 君今造清朝，行李挟佳气。
- 我方困尘役，何以逃吏议。
- 世道就浅狭，人心竞功利。
- 俗子不足言，志士或窘匮。
- 规摹与事业，两者略相似。
- 愿君恢宏纲，大用见经纬。
- 江梅受命独，奇节凌赑屭。
- 折取岁寒枝，掺袪以相遗。
- 此物君固有，珍重调鼎味。
- 更须厚培植，华实自根底。

## 拼音
- shuo4 feng1 jiao3 chang2 lin2 ， ning2 bing1 feng1 hou4 di4 。
- ren2 jie1 xing2 lu4 nan2 ， jun1 xing2 yi4 yi4 yi4 。
- ju4 jin1 hao4 yan2 yi4 ， ri4 shi4 fen1 wan4 wei4 。
- qun2 qing2 yi4 ju3 yu3 ， fan2 yan2 si4 teng2 fei4 。
- chang2 li4 bu4 zu2 yan2 ， qu4 zhi1 ruo4 xia4 zhui4 。
- fu3 yang3 shi2 nian2 jian1 ， zhuan3 zu2 ji3 dian1 zhi4 。
- jun1 cai2 wan4 hu2 ding3 ， yi4 ran2 guo2 zhong4 qi4 。
- xiao3 shi4 li4 zi1 yi4 ， zhan3 zhan3 chang2 zheng4 yi4 。
- bai3 lian4 gang1 mo4 duo2 ， hao2 hua2 lian3 shou3 bi4 。
- hui4 ren2 zheng4 zhi1 qiao2 ， shi3 yi4 zao1 yuan4 li4 。
- san1 nian2 yu2 song4 wen2 ， ren2 qing2 jian4 zhen1 wei3 。
- jun1 lai2 zheng3 bi4 su2 ， gu4 you3 bu4 de2 zhi4 。
- kang4 zhi1 ru2 bu2 ke4 ， fu2 yan2 xu1 ke3 wei4 。
- lun4 ding4 yao4 yi3 jiu3 ， ke4 zhong1 nai3 wei4 gui4 。
- bang4 du2 bian4 huan1 yao2 ， jun1 zheng4 ben3 bu2 yi4 。
- zi4 min2 you3 yin3 de2 ， dong4 ren2 jie1 shi2 yi4 。
- jia1 ji4 jin1 bao4 cheng2 ， zuo4 xi3 shi2 nian2 kui4 。
- min2 su2 qi3 xiang1 yuan3 ， ji3 zhi4 ren2 yi4 zhi4 。
- wo3 ben3 shan1 ze2 qu2 ， qiang2 yan2 ling3 yi2 wei4 。
- ruo4 zhi2 kui4 fei3 cai2 ， jiu3 yi3 ru3 da4 pi2 。
- qing1 dao3 qing4 xin1 fu4 ， fu3 ai4 shu1 chou3 lei4 。
- wo3 yi4 wei4 zhi1 ji3 ， ben1 zou3 chang2 jin4 cui4 。
- jun1 jin1 zao4 qing1 chao2 ， xing2 li0 xie2 jia1 qi4 。
- wo3 fang1 kun4 chen2 yi4 ， he2 yi3 tao2 li4 yi4 。
- shi4 dao4 jiu4 qian3 xia2 ， ren2 xin1 jing4 gong1 li4 。
- su2 zi3 bu4 zu2 yan2 ， zhi4 shi4 huo4 jiong3 kui4 。
- gui1 mo2 yu3 shi4 ye4 ， liang3 zhe3 lüe4 xiang1 si4 。
- yuan4 jun1 hui1 hong2 gang1 ， da4 yong4 jian4 jing1 wei3 。
- jiang1 mei2 shou4 ming4 du2 ， qi2 jie2 ling2 bi4 xi4 。
- zhe2 qu3 sui4 han2 zhi1 ， chan1 qu1 yi3 xiang1 yi2 。
- ci3 wu4 jun1 gu4 you3 ， zhen1 zhong4 tiao2 ding3 wei4 。
- geng4 xu1 hou4 pei2 zhi2 ， hua2 shi2 zi4 gen1 di3 。

## 注释

## 译文

## 赏析
