---
id: du-fan-liang-yue-you-shui-le
title: 良月游水乐
titlePinyin: liang2 yue4 you2 shui3 le4
titleSlug: liang-yue-you-shui-le
author: 杜范
authorPinyin: du4 fan4
authorSlug: du-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久矣闻水乐，邂逅作此游。
- 林立攒万石，曲迳穿深幽。
- 谽谺开古洞，下有清浅流。
- 惜哉非古乐，喷薄皆人谋。
- 流觞饮山绿，风鬓吹飕飕。
- 欲归兴未尽，携手湖上楼。
- 斜阳献万状，浩以百目收。
- 白鸟去复还，翩翩良自由。
- 我本山林人，对此多慙羞。
- 岁月不我与，宴闲其可偷。
- 便合作归计，老矣安所投。
- 世事皆漫尔，政恐空白头。

## 拼音
- jiu3 yi3 wen2 shui3 le4 ， xie4 hou4 zuo4 ci3 you2 。
- lin2 li4 zan3 wan4 shi2 ， qu3 jing4 chuan1 shen1 you1 。
- han1 xia1 kai1 gu3 dong4 ， xia4 you3 qing1 qian3 liu2 。
- xi1 zai1 fei1 gu3 le4 ， pen1 bao2 jie1 ren2 mou2 。
- liu2 shang1 yin3 shan1 lü4 ， feng1 bin4 chui1 sou1 sou1 。
- yu4 gui1 xing1 wei4 jin4 ， xie2 shou3 hu2 shang4 lou2 。
- xie2 yang2 xian4 wan4 zhuang4 ， hao4 yi3 bai3 mu4 shou1 。
- bai2 niao3 qu4 fu4 hai2 ， pian1 pian1 liang2 zi4 you2 。
- wo3 ben3 shan1 lin2 ren2 ， dui4 ci3 duo1 can2 xiu1 。
- sui4 yue4 bu4 wo3 yu3 ， yan4 xian2 qi2 ke3 tou1 。
- bian4 he2 zuo4 gui1 ji4 ， lao3 yi3 an1 suo3 tou2 。
- shi4 shi4 jie1 man4 er3 ， zheng4 kong3 kong4 bai2 tou2 。

## 注释

## 译文

## 赏析
