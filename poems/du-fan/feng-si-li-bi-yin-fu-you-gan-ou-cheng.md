---
id: du-fan-feng-si-li-bi-yin-fu-you-gan-ou-cheng
title: 奉祀礼毕饮福有感偶成
titlePinyin: feng4 si4 li3 bi4 yin3 fu2 you3 gan3 ou3 cheng2
titleSlug: feng-si-li-bi-yin-fu-you-gan-ou-cheng
author: 杜范
authorPinyin: du4 fan4
authorSlug: du-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔少年日，拜起随父兄。
- 饭羹集隣里，果粽罗豆登。
- 坐有白发翁，感叹或涕零。
- 我时百不解，一饱追侪朋。
- 岁月忽已晚，半生如飞霆。
- 鬓影吹秋风，览镜良自惊。
- 父兄不可见，黍稷恐非馨。
- 跪拜蒇常礼，苦泪空填膺。
- 呼儿共饮福，百感心未平。
- 古今一俯仰，生死同梦醒。
- 此去宁几秋，况复较枯荣。
- 收泪且举爵，行行付交承。

## 拼音
- yi4 xi1 shao4 nian2 ri4 ， bai4 qi3 sui2 fu4 xiong1 。
- fan4 geng1 ji2 lin2 li3 ， guo3 zong4 luo2 dou4 deng1 。
- zuo4 you3 bai2 fa4 weng1 ， gan3 tan4 huo4 ti4 ling2 。
- wo3 shi2 bai3 bu4 jie3 ， yi4 bao3 zhui1 chai2 peng2 。
- sui4 yue4 hu1 yi3 wan3 ， ban4 sheng1 ru2 fei1 ting2 。
- bin4 ying3 chui1 qiu1 feng1 ， lan3 jing4 liang2 zi4 jing1 。
- fu4 xiong1 bu4 ke3 jian4 ， shu3 ji4 kong3 fei1 xin1 。
- gui4 bai4 chan3 chang2 li3 ， ku3 lei4 kong1 tian2 ying1 。
- hu1 er2 gong4 yin3 fu2 ， bai3 gan3 xin1 wei4 ping2 。
- gu3 jin1 yi4 fu3 yang3 ， sheng1 si3 tong2 meng4 xing3 。
- ci3 qu4 ning2 ji3 qiu1 ， kuang4 fu4 jiao4 ku1 rong2 。
- shou1 lei4 qie3 ju3 jue2 ， xing2 xing2 fu4 jiao1 cheng2 。

## 注释

## 译文

## 赏析
