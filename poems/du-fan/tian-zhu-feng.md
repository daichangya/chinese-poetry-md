---
id: du-fan-tian-zhu-feng
title: 天柱峰
titlePinyin: tian1 zhu4 feng1
titleSlug: tian-zhu-feng
author: 杜范
authorPinyin: du4 fan4
authorSlug: du-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 探幽不知疲，前赏方未极。
- 晨行越高岭，拔地见峭石。
- 有如万菡萏，玲珑倚秋碧。
- 东西忽异状，顾步忘所历。
- 一峰柱中天，壁立千仞直。
- 旁无寸土势，始觉造化力。
- 凛凛苍铁姿，漠漠太古色。
- 俯疑霹雳怒，仰视元气黑。
- 溟波啮南维，在昔因荡激。
- 伊谁拔山来，作此颠倒侧。
- 诸峰左右辏，参差列矛戟。
- 或如削层霞，薰蒸半天赤。
- 或如簸大旗，千骑皆辟易。
- 或颖如书空，或攫如戏翼。
- 或如龙夭矫，两石陷其脊。
- 噀雨空洞中，幽响日夜滴。
- 扪萝展奇眺，百态堕胸臆。
- 眼光乱崖窍，日气光映射。
- 似闻多灵秘，路绝天所惜。
- 侧身下篁筿，倦坐屡脇息。
- 沈思融结初，令人叹开辟。

## 拼音
- tan4 you1 bu4 zhi1 pi2 ， qian2 shang3 fang1 wei4 ji2 。
- chen2 xing2 yue4 gao1 ling3 ， ba2 di4 jian4 qiao4 shi2 。
- you3 ru2 wan4 han4 dan4 ， ling2 long2 yi3 qiu1 bi4 。
- dong1 xi1 hu1 yi4 zhuang4 ， gu4 bu4 wang4 suo3 li4 。
- yi4 feng1 zhu4 zhong1 tian1 ， bi4 li4 qian1 ren4 zhi2 。
- pang2 wu2 cun4 tu3 shi4 ， shi3 jue2 zao4 hua4 li4 。
- lin3 lin3 cang1 tie3 zi1 ， mo4 mo4 tai4 gu3 se4 。
- fu3 yi2 pi1 li4 nu4 ， yang3 shi4 yuan2 qi4 hei1 。
- ming2 bo1 nie4 nan2 wei2 ， zai4 xi1 yin1 dang4 ji1 。
- yi1 shui2 ba2 shan1 lai2 ， zuo4 ci3 dian1 dao3 ce4 。
- zhu1 feng1 zuo3 you4 cou4 ， cen1 ci1 lie4 mao2 ji3 。
- huo4 ru2 xiao1 ceng2 xia2 ， xun1 zheng1 ban4 tian1 chi4 。
- huo4 ru2 bo4 da4 qi2 ， qian1 qi2 jie1 pi4 yi4 。
- huo4 ying3 ru2 shu1 kong1 ， huo4 jue2 ru2 xi4 yi4 。
- huo4 ru2 long2 yao1 jiao3 ， liang3 shi2 xian4 qi2 ji3 。
- xun4 yu3 kong1 dong4 zhong1 ， you1 xiang3 ri4 ye4 di1 。
- men2 luo2 zhan3 qi2 tiao4 ， bai3 tai4 duo4 xiong1 yi4 。
- yan3 guang1 luan4 ya2 qiao4 ， ri4 qi4 guang1 ying4 she4 。
- si4 wen2 duo1 ling2 mi4 ， lu4 jue2 tian1 suo3 xi1 。
- ce4 shen1 xia4 huang2 xiao3 ， juan4 zuo4 lü3 xie2 xi1 。
- shen3 si1 rong2 jie2 chu1 ， ling4 ren2 tan4 kai1 pi4 。

## 注释

## 译文

## 赏析
