---
id: du-fan-gui-zi-ming-yuan-zui-zhong-zuo
title: 归自明远醉中作
titlePinyin: gui1 zi4 ming2 yuan3 zui4 zhong1 zuo4
titleSlug: gui-zi-ming-yuan-zui-zhong-zuo
author: 杜范
authorPinyin: du4 fan4
authorSlug: du-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 觞豆论交今岂无，肺肝相与古来少。
- 我今宦游双溪上，一见为僚尽倾倒。
- 吏尘终日何没没，休澣有盟方皦皦。
- 点检春事今几何，残红满地纷不扫。
- 明远奇观雄此邦，倚栏一望云缥缈。
- 泼眼争光堤面流，伤心不尽天涯草。
- 文楸得失亦漫尔，投壶成败供一笑。
- 酒酣耳热声乌乌，语到难言心悄悄。
- 一切置之姑勿道，四时风月殊未了。
- 鬓华知复为谁老，我辈心事要论讨。
- 尚喜后会今有期，谁其识之有鸥鸟。

## 拼音
- shang1 dou4 lun4 jiao1 jin1 qi3 wu2 ， fei4 gan1 xiang1 yu3 gu3 lai2 shao3 。
- wo3 jin1 huan4 you2 shuang1 xi1 shang4 ， yi2 jian4 wei4 liao2 jin4 qing1 dao3 。
- li4 chen2 zhong1 ri4 he2 mei2 mei2 ， xiu1 huan4 you3 meng2 fang1 jiao3 jiao3 。
- dian3 jian3 chun1 shi4 jin1 ji3 he2 ， can2 hong2 man3 di4 fen1 bu4 sao3 。
- ming2 yuan3 qi2 guan1 xiong2 ci3 bang1 ， yi3 lan2 yi2 wang4 yun2 piao1 miao3 。
- po1 yan3 zheng1 guang1 di1 mian4 liu2 ， shang1 xin1 bu2 jin4 tian1 ya2 cao3 。
- wen2 qiu1 de2 shi1 yi4 man4 er3 ， tou2 hu2 cheng2 bai4 gong4 yi2 xiao4 。
- jiu3 han1 er3 re4 sheng1 wu1 wu1 ， yu3 dao4 nan2 yan2 xin1 qiao1 qiao1 。
- yi2 qie4 zhi4 zhi1 gu1 wu4 dao4 ， si4 shi2 feng1 yue4 shu1 wei4 liao3 。
- bin4 hua2 zhi1 fu4 wei4 shui2 lao3 ， wo3 bei4 xin1 shi4 yao4 lun4 tao3 。
- shang4 xi3 hou4 hui4 jin1 you3 qi1 ， shui2 qi2 shi2 zhi1 you3 ou1 niao3 。

## 注释

## 译文

## 赏析
