---
id: qing-zhou-jiang-gu-wen-lian-ju
title: 讲古文联句
titlePinyin: jiang3 gu3 wen2 lian2 ju4
titleSlug: jiang-gu-wen-lian-ju
author: 清昼
authorPinyin: qing1 zhou4
authorSlug: qing-zhou
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 帝出于震，文明始敷。
- 山岳降气，龟龙负图。
- 爰有书契，乃立典谟。
- 先知孔圣，飞步天衢。
- 汉承秦弊，尊儒尚学。
- 百氏六经，九流七略。
- 屈宋接武，班马继作。
- 或颂燕然，或赞麟阁。
- 降及三祖，始变二雅。
- 仲宣闲和，公干萧洒。
- 士衡安仁，不史不野。
- 左张精奥，嵇阮高寡。
- 暨于江表，其文郁兴。
- 绮丽争发，繁芜则惩。
- 词晔春华，思清冬冰。
- 景纯跌宕，游仙独步。
- 青云其情，白璧其句。
- 灵运山水，实多奇趣。
- 远派孤峰，龙腾凤翥。
- 陶令田园，匠意真直。
- 春柳寒松，不凋不饰。
- 江淹杂体，方见才力。
- 拟之信工，似而不逼。
- 鲍昭从军，主意危苦。
- 气胜其词，雅愧于古。
- 隐侯似病，创制规矩。
- 时见琳琅，惜哉榛楛。
- 谢朓秀发，词理翩翩。
- 孤标爽迈，深造精研。
- 惠休翰林，别白离坚。
- 有会必惬，无惭曩贤。
- 吴均颇劲，失于典裁。
- 竟乏波澜，徒工边塞。
- 彼柳吴兴，高视时辈。
- 汀洲一篇，风流寡对。
- 何逊清切，所得必新。
- 缘情既密，象物又真。
- 江总征正，未越常伦。
- 时合风兴，或无淄磷。
- 二杜繁俗，三刘琐碎。
- 陈徐之流，阴张之辈。
- 伊数公者，阃域之外。
- 吁此以还，有固斯郐。

## 拼音
- di4 chu1 yu2 zhen4 ， wen2 ming2 shi3 fu1 。
- shan1 yue4 jiang4 qi4 ， gui1 long2 fu4 tu2 。
- yuan2 you3 shu1 qi4 ， nai3 li4 dian3 mo2 。
- xian1 zhi1 kong3 sheng4 ， fei1 bu4 tian1 qu2 。
- han4 cheng2 qin2 bi4 ， zun1 ru2 shang4 xue2 。
- bai3 shi4 liu4 jing1 ， jiu3 liu2 qi1 lüe4 。
- qu1 song4 jie1 wu3 ， ban1 ma3 ji4 zuo4 。
- huo4 song4 yan4 ran2 ， huo4 zan4 lin2 ge2 。
- jiang4 ji2 san1 zu3 ， shi3 bian4 er4 ya3 。
- zhong4 xuan1 xian2 he2 ， gong1 gan4 xiao1 sa3 。
- shi4 heng2 an1 ren2 ， bu4 shi3 bu4 ye3 。
- zuo3 zhang1 jing1 ao4 ， ji1 ruan3 gao1 gua3 。
- ji4 yu2 jiang1 biao3 ， qi2 wen2 yu4 xing1 。
- qi3 li4 zheng1 fa1 ， fan2 wu2 ze2 cheng2 。
- ci2 ye4 chun1 hua2 ， si1 qing1 dong1 bing1 。
- jing3 chun2 die1 dang4 ， you2 xian1 du2 bu4 。
- qing1 yun2 qi2 qing2 ， bai2 bi4 qi2 ju4 。
- ling2 yun4 shan1 shui3 ， shi2 duo1 qi2 qu4 。
- yuan3 pai4 gu1 feng1 ， long2 teng2 feng4 zhu4 。
- tao2 ling4 tian2 yuan2 ， jiang4 yi4 zhen1 zhi2 。
- chun1 liu3 han2 song1 ， bu4 diao1 bu2 shi4 。
- jiang1 yan1 za2 ti3 ， fang1 jian4 cai2 li4 。
- ni3 zhi1 xin4 gong1 ， si4 er2 bu4 bi1 。
- bao4 zhao1 cong2 jun1 ， zhu3 yi4 wei1 ku3 。
- qi4 sheng4 qi2 ci2 ， ya3 kui4 yu2 gu3 。
- yin3 hou2 si4 bing4 ， chuang4 zhi4 gui1 ju3 。
- shi2 jian4 lin2 lang2 ， xi1 zai1 zhen1 ku3 。
- xie4 tiao3 xiu4 fa1 ， ci2 li3 pian1 pian1 。
- gu1 biao1 shuang3 mai4 ， shen1 zao4 jing1 yan2 。
- hui4 xiu1 han4 lin2 ， bie2 bai2 li2 jian1 。
- you3 hui4 bi4 qie4 ， wu2 can2 nang3 xian2 。
- wu2 jun1 po1 jin4 ， shi1 yu2 dian3 cai2 。
- jing4 fa2 bo1 lan2 ， tu2 gong1 bian1 sai4 。
- bi3 liu3 wu2 xing1 ， gao1 shi4 shi2 bei4 。
- ting1 zhou1 yi4 pian1 ， feng1 liu2 gua3 dui4 。
- he2 xun4 qing1 qie4 ， suo3 de2 bi4 xin1 。
- yuan2 qing2 ji4 mi4 ， xiang4 wu4 you4 zhen1 。
- jiang1 zong3 zheng1 zheng4 ， wei4 yue4 chang2 lun2 。
- shi2 he2 feng1 xing1 ， huo4 wu2 zi1 lin2 。
- er4 du4 fan2 su2 ， san1 liu2 suo3 sui4 。
- chen2 xu2 zhi1 liu2 ， yin1 zhang1 zhi1 bei4 。
- yi1 shu4 gong1 zhe3 ， kun3 yu4 zhi1 wai4 。
- xu1 ci3 yi3 hai2 ， you3 gu4 si1 kuai4 。

## 注释

## 译文

## 赏析
