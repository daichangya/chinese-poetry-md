---
id: zhang-yan-zhen-zhu-lian
title: 真珠帘
titlePinyin: zhen1 zhu1 lian2
titleSlug: zhen-zhu-lian
author: 张炎
authorPinyin: zhang1 yan2
authorSlug: zhang-yan
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 真珠帘
---
## 正文
- 云深别有深庭宇。
- 小帘栊、占取芳菲多处。
- 花暗水房春，润几番酥雨。
- 见说苏堤晴未稳，便懒趁、踏青人去。
- 休去。
- 且料理琴书，夷犹今古。
- 谁见静里闲心，纵荷衣未茸，雪巢堪赋。
- 醉醒一乾坤，任此情何许。
- 茂树石床同坐久，又却被、清风留住。
- 欲住。
- 奈帘影妆楼，翦灯人语。

## 拼音
- yun2 shen1 bie2 you3 shen1 ting2 yu3 。
- xiao3 lian2 long2 、 zhan4 qu3 fang1 fei1 duo1 chu4 。
- hua1 an4 shui3 fang2 chun1 ， run4 ji3 fan1 su1 yu3 。
- jian4 shuo1 su1 di1 qing2 wei4 wen3 ， bian4 lan3 chen4 、 ta4 qing1 ren2 qu4 。
- xiu1 qu4 。
- qie3 liao4 li3 qin2 shu1 ， yi2 you2 jin1 gu3 。
- shui2 jian4 jing4 li3 xian2 xin1 ， zong4 he2 yi1 wei4 rong2 ， xue3 chao2 kan1 fu4 。
- zui4 xing3 yi4 qian2 kun1 ， ren4 ci3 qing2 he2 xu3 。
- mao4 shu4 shi2 chuang2 tong2 zuo4 jiu3 ， you4 que4 bei4 、 qing1 feng1 liu2 zhu4 。
- yu4 zhu4 。
- nai4 lian2 ying3 zhuang1 lou2 ， jian3 deng1 ren2 yu3 。

## 注释

## 译文

## 赏析
