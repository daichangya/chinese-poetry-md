---
id: zhang-yan-yue-xia-di
title: 月下笛
titlePinyin: yue4 xia4 di2
titleSlug: yue-xia-di
author: 张炎
authorPinyin: zhang1 yan2
authorSlug: zhang-yan
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 月下笛
---
## 正文
- 千里行秋，支筇背锦，顿怀清友。
- 殊乡聚首。
- 爱吟犹自诗瘦。
- 山人不解思猿鹤，笑问我、韦娘在否。
- 记长堤画舫，花柔春闹，几番携手。
- 别后都依旧。
- 但靖节门前，近来无柳。
- 盟鸥尚有。
- 可怜西塞渔叟。
- 断肠不恨江南老，恨落叶、飘零最久。
- 倦游处，减羁愁，犹未消磨是酒。

## 拼音
- qian1 li3 xing2 qiu1 ， zhi1 qiong2 bei4 jin3 ， dun4 huai2 qing1 you3 。
- shu1 xiang1 ju4 shou3 。
- ai4 yin2 you2 zi4 shi1 shou4 。
- shan1 ren2 bu4 jie3 si1 yuan2 he4 ， xiao4 wen4 wo3 、 wei2 niang2 zai4 fou3 。
- ji4 chang2 di1 hua4 fang3 ， hua1 rou2 chun1 nao4 ， ji3 fan1 xie2 shou3 。
- bie2 hou4 dou1 yi1 jiu4 。
- dan4 jing4 jie2 men2 qian2 ， jin4 lai2 wu2 liu3 。
- meng2 ou1 shang4 you3 。
- ke3 lian2 xi1 sai1 yu2 sou3 。
- duan4 chang2 bu2 hen4 jiang1 nan2 lao3 ， hen4 luo4 ye4 、 piao1 ling2 zui4 jiu3 。
- juan4 you2 chu4 ， jian3 ji1 chou2 ， you2 wei4 xiao1 mo2 shi4 jiu3 。

## 注释

## 译文

## 赏析
