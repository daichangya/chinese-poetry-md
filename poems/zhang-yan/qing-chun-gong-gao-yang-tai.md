---
id: zhang-yan-qing-chun-gong-gao-yang-tai
title: 庆春宫・高阳台
titlePinyin: qing4 chun1 gong1 ・ gao1 yang2 tai2
titleSlug: qing-chun-gong-gao-yang-tai
author: 张炎
authorPinyin: zhang1 yan2
authorSlug: zhang-yan
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 庆春宫・高阳台
---
## 正文
- 蟾窟研霜，蜂房点蜡，一枝曾伴凉宵。
- 清气初生，丹心未折，浓艳到此都消。
- 避风归去，贮金屋、妆成汉娇。
- 栗肌微润，和露吹香，直与秋高。
- 小山旧隐重招。
- 记得相逢，古道迢遥。
- 把酒长歌，插花短舞，谁在水国吹箫。
- 馀音何处，看万里、星河动摇。
- 广庭人散，月淡天心，鹤下银桥。

## 拼音
- chan2 ku1 yan2 shuang1 ， feng1 fang2 dian3 la4 ， yi4 zhi1 ceng2 ban4 liang2 xiao1 。
- qing1 qi4 chu1 sheng1 ， dan1 xin1 wei4 zhe2 ， nong2 yan4 dao4 ci3 dou1 xiao1 。
- bi4 feng1 gui1 qu4 ， zhu4 jin1 wu1 、 zhuang1 cheng2 han4 jiao1 。
- li4 ji1 wei1 run4 ， he2 lu4 chui1 xiang1 ， zhi2 yu3 qiu1 gao1 。
- xiao3 shan1 jiu4 yin3 zhong4 zhao1 。
- ji4 de0 xiang1 feng2 ， gu3 dao4 tiao2 yao2 。
- ba3 jiu3 chang2 ge1 ， cha1 hua1 duan3 wu3 ， shui2 zai4 shui3 guo2 chui1 xiao1 。
- yu2 yin1 he2 chu4 ， kan4 wan4 li3 、 xing1 he2 dong4 yao2 。
- guang3 ting2 ren2 san4 ， yue4 dan4 tian1 xin1 ， he4 xia4 yin2 qiao2 。

## 注释

## 译文

## 赏析
