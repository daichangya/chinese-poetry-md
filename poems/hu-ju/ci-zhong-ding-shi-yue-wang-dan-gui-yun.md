---
id: hu-ju-ci-zhong-ding-shi-yue-wang-dan-gui-yun
title: 次忠定史越王丹桂韵
titlePinyin: ci4 zhong1 ding4 shi3 yue4 wang2 dan1 gui4 yun4
titleSlug: ci-zhong-ding-shi-yue-wang-dan-gui-yun
author: 胡矩
authorPinyin: hu2 ju3
authorSlug: hu-ju
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雾隠森森小山碧，不嫁东风矜国色。
- 流芳端自蕊珠仙，曾是先皇亲拔识。
- 一身便足当三千，气韵乃在黄香前。
- 聊同蕖菊领秋色，不与桃李争春妍。
- 日幄云幛护青蒨，丹霞为台月为殿。
- 露滋韶艳染猩袍，风引清芬吹雉扇。
- 结根只合帝子乡，价重未可琼瑶偿。
- 济川小试舟楫利，作醴更助椒兰香。
- 仙籍英声在丹地，紫殿名高非滥吹。
- 影斜遥汉玉蟾寒，香渡锁窗金鸭睡。
- 运际千龄遭圣明，气使万里开尘氛。
- 一枝昔已擅风采，五方今正传氤氲。
- 后尘江梅谁比数，独抱孤根对青女。
- 幸分余馥沾后来，一吐寒花照霜宇。
- 伫看一诺轻千金，嫣然顾笑舒丹心。
- 愿公千秋长在广寒宫里住，容我骖鸾共来去。

## 拼音
- wu4 yin3 sen1 sen1 xiao3 shan1 bi4 ， bu2 jia4 dong1 feng1 jin1 guo2 se4 。
- liu2 fang1 duan1 zi4 rui3 zhu1 xian1 ， ceng2 shi4 xian1 huang2 qin1 ba2 shi2 。
- yi4 shen1 bian4 zu2 dang1 san1 qian1 ， qi4 yun4 nai3 zai4 huang2 xiang1 qian2 。
- liao2 tong2 qu2 ju2 ling3 qiu1 se4 ， bu4 yu3 tao2 li3 zheng1 chun1 yan2 。
- ri4 wo4 yun2 zhang4 hu4 qing1 qian4 ， dan1 xia2 wei4 tai2 yue4 wei4 dian4 。
- lu4 zi1 shao2 yan4 ran3 xing1 pao2 ， feng1 yin3 qing1 fen1 chui1 zhi4 shan4 。
- jie2 gen1 zhi1 he2 di4 zi3 xiang1 ， jia4 zhong4 wei4 ke3 qiong2 yao2 chang2 。
- ji4 chuan1 xiao3 shi4 zhou1 ji2 li4 ， zuo4 li3 geng4 zhu4 jiao1 lan2 xiang1 。
- xian1 ji2 ying1 sheng1 zai4 dan1 di4 ， zi3 dian4 ming2 gao1 fei1 lan4 chui1 。
- ying3 xie2 yao2 han4 yu4 chan2 han2 ， xiang1 du4 suo3 chuang1 jin1 ya1 shui4 。
- yun4 ji4 qian1 ling2 zao1 sheng4 ming2 ， qi4 shi3 wan4 li3 kai1 chen2 fen1 。
- yi4 zhi1 xi1 yi3 shan4 feng1 cai3 ， wu3 fang1 jin1 zheng4 zhuan4 yin1 yun1 。
- hou4 chen2 jiang1 mei2 shui2 bi3 shu4 ， du2 bao4 gu1 gen1 dui4 qing1 nü3 。
- xing4 fen1 yu2 fu4 zhan1 hou4 lai2 ， yi4 tu3 han2 hua1 zhao4 shuang1 yu3 。
- zhu4 kan4 yi2 nuo4 qing1 qian1 jin1 ， yan1 ran2 gu4 xiao4 shu1 dan1 xin1 。
- yuan4 gong1 qian1 qiu1 chang2 zai4 guang3 han2 gong1 li3 zhu4 ， rong2 wo3 can1 luan2 gong4 lai2 qu4 。

## 注释

## 译文

## 赏析
