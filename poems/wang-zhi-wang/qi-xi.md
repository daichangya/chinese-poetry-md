---
id: wang-zhi-wang-qi-xi
title: 七夕
titlePinyin: qi1 xi1
titleSlug: qi-xi
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西风吹繁暑，夜气初宜秋。
- 所居稍虚豁，得以消我忧。
- 独眠堂中央，一榻无衾裯。
- 开轩敞南北，凉飚入翛翛。
- 是日七月七，三星已西流。
- 残云不成雨，缥缈当空浮。
- 云行忽中断，月彩烂不收。
- 影落庭树间，枝叶如雕锼。
- 草根有小虫，微吟作啾啾。
- 岂复厌喧聒，更觉窗户幽。
- 我欲终今夕，飞蚊不相谋。
- 喧我复啮我，驱去嗟无由。
- 但当我自屏，岂与汝辈仇。
- 闭门归下帷，蝶梦寻庄周。

## 拼音
- xi1 feng1 chui1 fan2 shu3 ， ye4 qi4 chu1 yi2 qiu1 。
- suo3 ju1 shao1 xu1 huo1 ， de2 yi3 xiao1 wo3 you1 。
- du2 mian2 tang2 zhong1 yang1 ， yi2 ta4 wu2 qin1 dao1 。
- kai1 xuan1 chang3 nan2 bei3 ， liang2 biao1 ru4 xiao1 xiao1 。
- shi4 ri4 qi1 yue4 qi1 ， san1 xing1 yi3 xi1 liu2 。
- can2 yun2 bu4 cheng2 yu3 ， piao1 miao3 dang1 kong1 fu2 。
- yun2 xing2 hu1 zhong1 duan4 ， yue4 cai3 lan4 bu4 shou1 。
- ying3 luo4 ting2 shu4 jian1 ， zhi1 ye4 ru2 diao1 sou1 。
- cao3 gen1 you3 xiao3 chong2 ， wei1 yin2 zuo4 jiu1 jiu1 。
- qi3 fu4 yan4 xuan1 guo1 ， geng4 jue2 chuang1 hu4 you1 。
- wo3 yu4 zhong1 jin1 xi1 ， fei1 wen2 bu4 xiang1 mou2 。
- xuan1 wo3 fu4 nie4 wo3 ， qu1 qu4 jie1 wu2 you2 。
- dan4 dang1 wo3 zi4 ping2 ， qi3 yu3 ru3 bei4 chou2 。
- bi4 men2 gui1 xia4 wei2 ， die2 meng4 xun2 zhuang1 zhou1 。

## 注释

## 译文

## 赏析
