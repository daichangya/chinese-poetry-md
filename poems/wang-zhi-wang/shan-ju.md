---
id: wang-zhi-wang-shan-ju
title: 山居
titlePinyin: shan1 ju1
titleSlug: shan-ju
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山居入长夏，草树绕我屋。
- 微风披拂之，有声来肃肃。
- 葳蕤摇散影，掩冉飘暗馥。
- 百合开数花，孤芳更清淑。
- 我卧北窗下，午枕睡方足。
- 挹此一襟凉，泠然若堪掬。
- 坐使万虑空，乐哉谢羁束。
- 有同颜氏子，坐忘遗耳目。
- 又如慧可师，安心得归宿。
- 落日行庭前，披衣自扪腹。
- 闲扶旧僵石，细数新上竹。
- 小禽时下来，相鸣入丛簇。
- 见我不惊飞，人禽两幽独。

## 拼音
- shan1 ju1 ru4 chang2 xia4 ， cao3 shu4 rao4 wo3 wu1 。
- wei1 feng1 pi1 fu2 zhi1 ， you3 sheng1 lai2 su4 su4 。
- wei1 rui2 yao2 san4 ying3 ， yan3 ran3 piao1 an4 fu4 。
- bai3 he2 kai1 shu4 hua1 ， gu1 fang1 geng4 qing1 shu1 。
- wo3 wo4 bei3 chuang1 xia4 ， wu3 zhen3 shui4 fang1 zu2 。
- yi4 ci3 yi4 jin1 liang2 ， ling2 ran2 ruo4 kan1 ju1 。
- zuo4 shi3 wan4 lü4 kong1 ， le4 zai1 xie4 ji1 shu4 。
- you3 tong2 yan2 shi4 zi3 ， zuo4 wang4 yi2 er3 mu4 。
- you4 ru2 hui4 ke3 shi1 ， an1 xin1 de2 gui1 su4 。
- luo4 ri4 xing2 ting2 qian2 ， pi1 yi1 zi4 men2 fu4 。
- xian2 fu2 jiu4 jiang1 shi2 ， xi4 shu4 xin1 shang4 zhu2 。
- xiao3 qin2 shi2 xia4 lai2 ， xiang1 ming2 ru4 cong2 cu4 。
- jian4 wo3 bu4 jing1 fei1 ， ren2 qin2 liang3 you1 du2 。

## 注释

## 译文

## 赏析
