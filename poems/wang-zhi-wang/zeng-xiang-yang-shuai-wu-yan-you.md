---
id: wang-zhi-wang-zeng-xiang-yang-shuai-wu-yan-you
title: 赠襄阳帅吴彦猷
titlePinyin: zeng4 xiang1 yang2 shuai4 wu2 yan4 you2
titleSlug: zeng-xiang-yang-shuai-wu-yan-you
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 令威千岁归，城郭尚如故。
- 我今还故乡，陵谷亦易处。
- 荆榛荒旧蹊，溪壑改新路。
- 城中十万家，碧瓦生烟雾。
- 茅茨变闾阎，旧屋无一柱。
- 相逢访亲旧，十百不一遇。
- 岂无新人民，往往皆旅寓。
- 元帅念疲瘵，抚养若稚孺。
- 近闻田里间，稍稍复逃户。
- 会当一二年，功效见生聚。
- 但恐锋车来，追诏不容住。
- 努力慰斯民，望公若羊祜。

## 拼音
- ling4 wei1 qian1 sui4 gui1 ， cheng2 guo1 shang4 ru2 gu4 。
- wo3 jin1 hai2 gu4 xiang1 ， ling2 gu3 yi4 yi4 chu4 。
- jing1 zhen1 huang1 jiu4 qi1 ， xi1 he4 gai3 xin1 lu4 。
- cheng2 zhong1 shi2 wan4 jia1 ， bi4 wa3 sheng1 yan1 wu4 。
- mao2 ci2 bian4 lü2 yan2 ， jiu4 wu1 wu2 yi2 zhu4 。
- xiang1 feng2 fang3 qin1 jiu4 ， shi2 bai3 bu4 yi1 yu4 。
- qi3 wu2 xin1 ren2 min2 ， wang3 wang3 jie1 lü3 yu4 。
- yuan2 shuai4 nian4 pi2 zhai4 ， fu3 yang3 ruo4 zhi4 ru2 。
- jin4 wen2 tian2 li3 jian1 ， shao1 shao1 fu4 tao2 hu4 。
- hui4 dang1 yi1 er4 nian2 ， gong1 xiao4 jian4 sheng1 ju4 。
- dan4 kong3 feng1 che1 lai2 ， zhui1 zhao4 bu4 rong2 zhu4 。
- nu3 li4 wei4 si1 min2 ， wang4 gong1 ruo4 yang2 hu4 。

## 注释

## 译文

## 赏析
