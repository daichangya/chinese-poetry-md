---
id: wang-zhi-wang-song-jia-ke-feng-sui-guo-shuai-hai-xi-cheng-san-shi-yun
title: 送贾可封随郭帅还西城三十韵
titlePinyin: song4 jia3 ke3 feng1 sui2 guo1 shuai4 hai2 xi1 cheng2 san1 shi2 yun4
titleSlug: song-jia-ke-feng-sui-guo-shuai-hai-xi-cheng-san-shi-yun
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岘山之阳汉江浦，黄花九月迷村坞。
- 故人船上初识君，白酒黄鸡对樽俎。
- 坐中意气最相亲，便许论交输肺腑。
- 君时方壮我尚少，杯酒相逢各豪举。
- 欲倾沧海入壶觞，不觉风云先笑语。
- 烟尘回首暗乡县，避地偷生两羁旅。
- 西城邂逅正春风，南郑流离共秋暑。
- 扁舟东下一沾巾，汉阴渡头天欲雨。
- 君留蜀汉我瓯越，关塞悠悠路修阻。
- 每悔昔日但酸辛，欲寄好音谁付与。
- 日边失喜双眼明，一笑恍然相劳苦。
- 久经丧乱喜强健，语及艰难更凄楚。
- 离合悲欢二十载，往事伤心那可数。
- 酒后清狂不复能，鬓边白发今如许。
- 向来骥子未总角，今与爷长秀而膴。
- 文学崭然已老成，吾徒之衰固其所。
- 君材磊磊多大略，胸次纵横杂文武。
- 当年上疏请长缨，欲以忠信为干橹。
- 驰驱慷慨感知己，十年上佐留边圉。
- 一从捧檄傍红莲，几为临戎挥白羽。
- 元戎入觐载辎车，策勋进秩光宾主。
- 王卿合作水衡丞，庾杲复入将军府。
- 胡为侧翅尚随人，千里长城頼裨补。
- 汾阳僚吏多将相，家声盛事今犹古。
- 致身富贵真未晚，唾手功名不难取。
- 岂惟出幕看旌麾，会是封侯裂茅土。
- 炎歊六月三吴路，海气昏昏暗天宇。
- 骊驹已驾不可留，忧绪中来密如组。
- 亦如远送终别离，只有加餐相赠处。
- 双鱼莫厌远书频，从此西风日倾伫。

## 拼音
- xian4 shan1 zhi1 yang2 han4 jiang1 pu3 ， huang2 hua1 jiu3 yue4 mi2 cun1 wu4 。
- gu4 ren2 chuan2 shang4 chu1 shi2 jun1 ， bai2 jiu3 huang2 ji1 dui4 zun1 zu3 。
- zuo4 zhong4 yi4 qi4 zui4 xiang1 qin1 ， bian4 xu3 lun4 jiao1 shu1 fei4 fu3 。
- jun1 shi2 fang1 zhuang4 wo3 shang4 shao3 ， bei1 jiu3 xiang1 feng2 ge4 hao2 ju3 。
- yu4 qing1 cang1 hai3 ru4 hu2 shang1 ， bu4 jue2 feng1 yun2 xian1 xiao4 yu3 。
- yan1 chen2 hui2 shou3 an4 xiang1 xian4 ， bi4 di4 tou1 sheng1 liang3 ji1 lü3 。
- xi1 cheng2 xie4 hou4 zheng4 chun1 feng1 ， nan2 zheng4 liu2 li2 gong4 qiu1 shu3 。
- pian1 zhou1 dong1 xia4 yi4 zhan1 jin1 ， han4 yin1 du4 tou2 tian1 yu4 yu3 。
- jun1 liu2 shu3 han4 wo3 ou1 yue4 ， guan1 sai1 you1 you1 lu4 xiu1 zu3 。
- mei3 hui3 xi1 ri4 dan4 suan1 xin1 ， yu4 ji4 hao3 yin1 shui2 fu4 yu3 。
- ri4 bian1 shi1 xi3 shuang1 yan3 ming2 ， yi2 xiao4 huang3 ran2 xiang1 lao2 ku3 。
- jiu3 jing1 sang1 luan4 xi3 qiang2 jian4 ， yu3 ji2 jian1 nan2 geng4 qi1 chu3 。
- li2 he2 bei1 huan1 er4 shi2 zai3 ， wang3 shi4 shang1 xin1 na4 ke3 shu4 。
- jiu3 hou4 qing1 kuang2 bu2 fu4 neng2 ， bin4 bian1 bai2 fa4 jin1 ru2 xu3 。
- xiang4 lai2 ji4 zi3 wei4 zong3 jiao3 ， jin1 yu3 ye2 chang2 xiu4 er2 wu3 。
- wen2 xue2 zhan3 ran2 yi3 lao3 cheng2 ， wu2 tu2 zhi1 shuai1 gu4 qi2 suo3 。
- jun1 cai2 lei3 lei3 duo1 da4 lüe4 ， xiong1 ci4 zong4 heng2 za2 wen2 wu3 。
- dang1 nian2 shang4 shu1 qing3 chang2 ying1 ， yu4 yi3 zhong1 xin4 wei4 gan1 lu3 。
- chi2 qu1 kang1 kai3 gan3 zhi1 ji3 ， shi2 nian2 shang4 zuo3 liu2 bian1 yu3 。
- yi4 cong2 peng3 xi2 bang4 hong2 lian2 ， ji3 wei4 lin2 rong2 hui1 bai2 yu3 。
- yuan2 rong2 ru4 jin4 zai3 zi1 che1 ， ce4 xun1 jin4 zhi4 guang1 bin1 zhu3 。
- wang2 qing1 he2 zuo4 shui3 heng2 cheng2 ， yu3 gao3 fu4 ru4 jiang1 jun1 fu3 。
- hu2 wei4 ce4 chi4 shang4 sui2 ren2 ， qian1 li3 chang2 cheng2 lai4 bi4 bu3 。
- fen2 yang2 liao2 li4 duo1 jiang4 xiang4 ， jia1 sheng1 sheng4 shi4 jin1 you2 gu3 。
- zhi4 shen1 fu4 gui4 zhen1 wei4 wan3 ， tuo4 shou3 gong1 ming2 bu4 nan2 qu3 。
- qi3 wei2 chu1 mu4 kan4 jing1 hui1 ， hui4 shi4 feng1 hou2 lie4 mao2 tu3 。
- yan2 xiao1 liu4 yue4 san1 wu2 lu4 ， hai3 qi4 hun1 hun1 an4 tian1 yu3 。
- li2 ju1 yi3 jia4 bu4 ke3 liu2 ， you1 xu4 zhong1 lai2 mi4 ru2 zu3 。
- yi4 ru2 yuan3 song4 zhong1 bie2 li2 ， zhi3 you3 jia1 can1 xiang1 zeng4 chu4 。
- shuang1 yu2 mo4 yan4 yuan3 shu1 pin2 ， cong2 ci3 xi1 feng1 ri4 qing1 zhu4 。

## 注释

## 译文

## 赏析
