---
id: wang-zhi-wang-zeng-fan-jue-min
title: 赠范觉民
titlePinyin: zeng4 fan4 jue2 min2
titleSlug: zeng-fan-jue-min
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 范子廊庙器，至宝非凡璞。
- 胸怀吞云梦，豪气低华岳。
- 昔在童稚时，树立已卓卓。
- 曳裾桥门内，崭然见头角。
- 岁行在辛丑，帝策询民瘼。
- 造庭百千人，衣带矜褒博。
- 平居议执政，至此舌为括。
- 独余子范子，雅志不可夺。
- 吐辞如涌泉，一发孰能遏。
- 挥毫不停缀，盈卷无点抹。
- 汉廷执戟郎，环顾皆错莫。
- 纵横五千字，字字医国药。
- 期于必伐病，非徒事迂阔。
- 怪言一惊众，士论叹且愕。
- 皆云布衣流，志在縻好爵。
- 乃尔张危言，身谋胡太错。
- 当时群宗匠，其间多龌龊。
- 指言为沽直，欲使趋鼎镬。
- 堂堂春官臣，主张独何确。
- 谠议既冰释，众口不能铄。
- 乙科忽大阐，秋天一雕鹗。
- 传诵争取先，纸价为翔跃。
- 声华顿辉赫，蔼然暨南朔。
- 忆昔客东都，猥厕英游数。
- 每于谈笑间，论议闻謇谔。
- 诵语非沽名，生平真所乐。
- 乖离三四载，遣我情怀恶。
- 间者见眉宇，飒然意气豁。
- 亟使罗酒浆，沈沈动清酌。
- 秉烛夜相对，谈词恣嘲谑。
- 公卿颇历诋，治乱亦商略。
- 间出新诗篇，清制皆洒落。
- 祇怀苍生忧，肯为穷愁作。
- 少陵不忘主，气味若相若。
- 倘使任言责，必有裨帷幄。
- 奈何谏诤姿，久矣滞丘壑。
- 似闻庙堂上，知己被新渥。
- 一公丞乌台，一公相黄阁。
- 吾君皆太平，二公繄深托。
- 荐贤乃报国，看子翔寥廓。

## 拼音
- fan4 zi3 lang2 miao4 qi4 ， zhi4 bao3 fei1 fan2 pu2 。
- xiong1 huai2 tun1 yun2 meng4 ， hao2 qi4 di1 hua2 yue4 。
- xi1 zai4 tong2 zhi4 shi2 ， shu4 li4 yi3 zhuo2 zhuo2 。
- ye4 ju1 qiao2 men2 nei4 ， zhan3 ran2 jian4 tou2 jiao3 。
- sui4 xing2 zai4 xin1 chou3 ， di4 ce4 xun2 min2 mo4 。
- zao4 ting2 bai3 qian1 ren2 ， yi1 dai4 jin1 bao1 bo2 。
- ping2 ju1 yi4 zhi2 zheng4 ， zhi4 ci3 she2 wei4 kuo4 。
- du2 yu2 zi3 fan4 zi3 ， ya3 zhi4 bu4 ke3 duo2 。
- tu3 ci2 ru2 yong3 quan2 ， yi4 fa1 shu2 neng2 e4 。
- hui1 hao2 bu4 ting2 zhui4 ， ying2 juan4 wu2 dian3 mo3 。
- han4 ting2 zhi2 ji3 lang2 ， huan2 gu4 jie1 cuo4 mo4 。
- zong4 heng2 wu3 qian1 zi4 ， zi4 zi4 yi1 guo2 yao4 。
- qi1 yu2 bi4 fa2 bing4 ， fei1 tu2 shi4 yu1 kuo4 。
- guai4 yan2 yi4 jing1 zhong4 ， shi4 lun4 tan4 qie3 e4 。
- jie1 yun2 bu4 yi1 liu2 ， zhi4 zai4 mi2 hao3 jue2 。
- nai3 er3 zhang1 wei1 yan2 ， shen1 mou2 hu2 tai4 cuo4 。
- dang1 shi2 qun2 zong1 jiang4 ， qi2 jian1 duo1 wo4 chuo4 。
- zhi3 yan2 wei4 gu1 zhi2 ， yu4 shi3 qu1 ding3 huo4 。
- tang2 tang2 chun1 guan1 chen2 ， zhu3 zhang1 du2 he2 que4 。
- dang3 yi4 ji4 bing1 shi4 ， zhong4 kou3 bu4 neng2 shuo4 。
- yi3 ke1 hu1 da4 chan3 ， qiu1 tian1 yi4 diao1 e4 。
- chuan2 song4 zheng1 qu3 xian1 ， zhi3 jia4 wei4 xiang2 yue4 。
- sheng1 hua2 dun4 hui1 he4 ， ai3 ran2 ji4 nan2 shuo4 。
- yi4 xi1 ke4 dong1 du1 ， wei3 ce4 ying1 you2 shu4 。
- mei3 yu2 tan2 xiao4 jian1 ， lun4 yi4 wen2 jian3 e4 。
- song4 yu3 fei1 gu1 ming2 ， sheng1 ping2 zhen1 suo3 le4 。
- guai1 li2 san1 si4 zai3 ， qian3 wo3 qing2 huai2 e4 。
- jian1 zhe3 jian4 mei2 yu3 ， sa4 ran2 yi4 qi4 huo1 。
- ji2 shi3 luo2 jiu3 jiang1 ， shen3 shen3 dong4 qing1 zhuo2 。
- bing3 zhu2 ye4 xiang1 dui4 ， tan2 ci2 zi4 chao2 xue4 。
- gong1 qing1 po1 li4 di3 ， zhi4 luan4 yi4 shang1 lüe4 。
- jian1 chu1 xin1 shi1 pian1 ， qing1 zhi4 jie1 sa3 luo4 。
- qi2 huai2 cang1 sheng1 you1 ， ken3 wei4 qiong2 chou2 zuo4 。
- shao3 ling2 bu2 wang4 zhu3 ， qi4 wei4 ruo4 xiang1 ruo4 。
- tang3 shi3 ren4 yan2 ze2 ， bi4 you3 bi4 wei2 wo4 。
- nai4 he2 jian4 zheng4 zi1 ， jiu3 yi3 zhi4 qiu1 he4 。
- si4 wen2 miao4 tang2 shang4 ， zhi1 ji3 bei4 xin1 wo4 。
- yi4 gong1 cheng2 wu1 tai2 ， yi4 gong1 xiang1 huang2 ge2 。
- wu2 jun1 jie1 tai4 ping2 ， er4 gong1 yi1 shen1 tuo1 。
- jian4 xian2 nai3 bao4 guo2 ， kan4 zi3 xiang2 liao2 kuo4 。

## 注释

## 译文

## 赏析
