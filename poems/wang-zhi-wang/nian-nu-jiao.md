---
id: wang-zhi-wang-nian-nu-jiao
title: 念奴娇
titlePinyin: nian4 nu2 jiao1
titleSlug: nian-nu-jiao
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 念奴娇
---
## 正文
- 柳花飞絮，又还是、清明寂寞时节。
- 洞府人间嗟素手，今日匆匆分拆。
- 巧笑难成，含情谁解，顾影无颜色。
- 风流满面，却成春恨凄恻。
- 云鬓从亸金蝉，纷纷红泪，千点胭脂湿。
- 聚调轻盈离调惨，声入低空愁碧。
- 祖帐将收，骊驹欲驾，去也劳相忆。
- 伤心南浦，断肠芳草如积。

## 拼音
- liu3 hua1 fei1 xu4 ， you4 hai2 shi4 、 qing1 ming2 ji4 mo4 shi2 jie2 。
- dong4 fu3 ren2 jian1 jie1 su4 shou3 ， jin1 ri4 cong1 cong1 fen1 chai1 。
- qiao3 xiao4 nan2 cheng2 ， han2 qing2 shui2 jie3 ， gu4 ying3 wu2 yan2 se4 。
- feng1 liu2 man3 mian4 ， que4 cheng2 chun1 hen4 qi1 ce4 。
- yun2 bin4 cong2 duo3 jin1 chan2 ， fen1 fen1 hong2 lei4 ， qian1 dian3 yan1 zhi1 shi1 。
- ju4 tiao2 qing1 ying2 li2 tiao2 can3 ， sheng1 ru4 di1 kong1 chou2 bi4 。
- zu3 zhang4 jiang1 shou1 ， li2 ju1 yu4 jia4 ， qu4 ye3 lao2 xiang1 yi4 。
- shang1 xin1 nan2 pu3 ， duan4 chang2 fang1 cao3 ru2 ji1 。

## 注释

## 译文

## 赏析
