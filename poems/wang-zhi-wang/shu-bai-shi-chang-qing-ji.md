---
id: wang-zhi-wang-shu-bai-shi-chang-qing-ji
title: 书白氏长庆集
titlePinyin: shu1 bai2 shi4 chang2 qing4 ji2
titleSlug: shu-bai-shi-chang-qing-ji
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我爱乐天文，平易更精切。
- 笔端应有口，心事无不说。
- 游戏供日用，工巧疑天设。
- 述情悉毫厘，辩理穷曲折。
- 如我本欲言，挽我开齿颊。
- 如人病瘖哑，代我传喉舌。
- 驽骀拟举步，骏足过如瞥。
- 弱弧未及弯，强弩已穿札。
- 抚才初自愧，适意还深惬。
- 读尽一编诗，胸怀消百结。

## 拼音
- wo3 ai4 le4 tian1 wen2 ， ping2 yi4 geng4 jing1 qie4 。
- bi3 duan1 ying1 you3 kou3 ， xin1 shi4 wu2 bu4 shuo1 。
- you2 xi4 gong4 ri4 yong4 ， gong1 qiao3 yi2 tian1 she4 。
- shu4 qing2 xi1 hao2 li2 ， bian4 li3 qiong2 qu1 zhe2 。
- ru2 wo3 ben3 yu4 yan2 ， wan3 wo3 kai1 chi3 jia2 。
- ru2 ren2 bing4 yin1 ya3 ， dai4 wo3 chuan2 hou2 she2 。
- nu2 dai4 ni3 ju3 bu4 ， jun4 zu2 guo4 ru2 pie1 。
- ruo4 hu2 wei4 ji2 wan1 ， qiang2 nu3 yi3 chuan1 zha2 。
- fu3 cai2 chu1 zi4 kui4 ， shi4 yi4 hai2 shen1 qie4 。
- du2 jin4 yi4 bian1 shi1 ， xiong1 huai2 xiao1 bai3 jie2 。

## 注释

## 译文

## 赏析
