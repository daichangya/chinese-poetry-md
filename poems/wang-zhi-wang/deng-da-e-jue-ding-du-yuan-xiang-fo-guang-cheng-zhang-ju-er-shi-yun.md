---
id: wang-zhi-wang-deng-da-e-jue-ding-du-yuan-xiang-fo-guang-cheng-zhang-ju-er-shi-yun
title: 登大峨绝顶睹圆相佛光成长句二十韵
titlePinyin: deng1 da4 e2 jue2 ding3 du3 yuan2 xiang1 fo2 guang1 cheng2 zhang3 ju4 er4 shi2 yun4
titleSlug: deng-da-e-jue-ding-du-yuan-xiang-fo-guang-cheng-zhang-ju-er-shi-yun
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 峨眉峻极西南著，万景庄严诸佛住。
- 高标天柱八纮张，雄镇坤维百灵赴。
- 我来雨霁群峰出，正值春暄三月暮。
- 上方解冻僧入岩，远俗来游客填路。
- 篮舆牵挽六十里，梯栈高低三万步。
- 鱼贯攀缘筋力疲，鸟腾陡绝神魂惧。
- 行经崖坂几萦曲，望极堪舆莽回互。
- 锦里遥看井底迷，雪山忽认屏间误。
- 幽岩得照石发彩，阴洞有声雷蓄怒。
- 楞伽仙音好鸟语，兜罗绵界神龙护。
- 沧海潮回波浪平，蓝田日暖烟霏布。
- 长虹欻放白毫光，淡墨俄瞻紫金聚。
- 应真飞锡众共覩，圆相摄身人自顾。
- 六牙白象恍当空，三足赤乌潜隠雾。
- 琉璃瓶莹秋月白，优昙花浄含晓露。
- 瑞境旁连瓦屋起，合成一界如相附。
- 神灯夜从九顶朝，散作千山无尽炷。
- 肉眼亲观佛会开，凡躯恐逐仙风骛。
- 欲寻傅说箕尾间，休访君平斗牛度。
- 便排阊阖陟高圆，扰扰人寰何足寓。

## 拼音
- e2 mei2 jun4 ji2 xi1 nan2 zhu4 ， wan4 jing3 zhuang1 yan2 zhu1 fo2 zhu4 。
- gao1 biao1 tian1 zhu4 ba1 hong2 zhang1 ， xiong2 zhen4 kun1 wei2 bai3 ling2 fu4 。
- wo3 lai2 yu3 ji4 qun2 feng1 chu1 ， zheng4 zhi2 chun1 xuan1 san1 yue4 mu4 。
- shang4 fang1 jie3 dong4 seng1 ru4 yan2 ， yuan3 su2 lai2 you2 ke4 tian2 lu4 。
- lan2 yu2 qian1 wan3 liu4 shi2 li3 ， ti1 zhan4 gao1 di1 san1 wan4 bu4 。
- yu2 guan4 pan1 yuan2 jin1 li4 pi2 ， niao3 teng2 dou3 jue2 shen2 hun2 ju4 。
- xing2 jing1 ya2 ban3 ji3 ying2 qu3 ， wang4 ji2 kan1 yu2 mang3 hui2 hu4 。
- jin3 li3 yao2 kan4 jing3 di3 mi2 ， xue3 shan1 hu1 ren4 ping2 jian1 wu4 。
- you1 yan2 de2 zhao4 shi2 fa1 cai3 ， yin1 dong4 you3 sheng1 lei2 xu4 nu4 。
- leng2 jia1 xian1 yin1 hao3 niao3 yu3 ， dou1 luo2 mian2 jie4 shen2 long2 hu4 。
- cang1 hai3 chao2 hui2 bo1 lang4 ping2 ， lan2 tian2 ri4 nuan3 yan1 fei1 bu4 。
- chang2 hong2 chua1 fang4 bai2 hao2 guang1 ， dan4 mo4 e2 zhan1 zi3 jin1 ju4 。
- ying4 zhen1 fei1 xi1 zhong4 gong4 du3 ， yuan2 xiang1 she4 shen1 ren2 zi4 gu4 。
- liu4 ya2 bai2 xiang4 huang3 dang1 kong1 ， san1 zu2 chi4 wu1 qian2 yin3 wu4 。
- liu2 li2 ping2 ying2 qiu1 yue4 bai2 ， you1 tan2 hua1 jing4 han2 xiao3 lu4 。
- rui4 jing4 pang2 lian2 wa3 wu1 qi3 ， he2 cheng2 yi2 jie4 ru2 xiang1 fu4 。
- shen2 deng1 ye4 cong2 jiu3 ding3 chao2 ， san4 zuo4 qian1 shan1 wu2 jin4 zhu4 。
- rou4 yan3 qin1 guan1 fo2 hui4 kai1 ， fan2 qu1 kong3 zhu2 xian1 feng1 wu4 。
- yu4 xun2 fu4 shuo1 ji1 wei3 jian1 ， xiu1 fang3 jun1 ping2 dou4 niu2 du4 。
- bian4 pai2 chang1 he2 zhi4 gao1 yuan2 ， rao3 rao3 ren2 huan2 he2 zu2 yu4 。

## 注释

## 译文

## 赏析
