---
id: wang-zhi-wang-han-nan-wu-wei-hou-yan-cheng-wei-hou-zeng-shi-qi-yi-yun-he-yi-er-jing-me-3992e549
title: 汉南晤魏侯彦诚魏侯赠诗期依韵和已而荆门受代归乡襄务冗甚未果答既离襄阳舟中追和
titlePinyin: han4 nan2 wu4 wei4 hou2 yan4 cheng2 wei4 hou2 zeng4 shi1 qi1 yi1 yun4 he2 yi3 er2 jing1 men2 shou4 dai4 gui1 xiang1 xiang1 wu4 rong3 shen4 wei4 guo3 da2 ji4 li2 xiang1 yang2 zhou1 zhong1 zhui1 he2
titleSlug: han-nan-wu-wei-hou-yan-cheng-wei-hou-zeng-shi-qi-yi-yun-he-yi-er-jing-me-3992e549
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白头有如新，倾盖或如故。
- 乃知意气间，投分自有处。
- 魏公使汉南，风采耸一路。
- 凋残濡膏泽，冤讼廓氛雾。
- 游刃若发硎，调琴不胶柱。
- 平生不相识，见我国士遇。
- 杯盘倒箱箧，笑语杂巵寓。
- 岂惟倾肺腑，便可托婴孺。
- 慰我畴昔心，何啻封万户。
- 离觞岘山曲，握手惜欢聚。
- 江风吹行色，短棹不得住。
- 临岐亦何言，加餐纳多祜。

## 拼音
- bai2 tou2 you3 ru2 xin1 ， qing1 gai4 huo4 ru2 gu4 。
- nai3 zhi1 yi4 qi4 jian1 ， tou2 fen1 zi4 you3 chu4 。
- wei4 gong1 shi3 han4 nan2 ， feng1 cai3 song3 yi2 lu4 。
- diao1 can2 ru2 gao1 ze2 ， yuan1 song4 kuo4 fen1 wu4 。
- you2 ren4 ruo4 fa1 xing2 ， tiao2 qin2 bu4 jiao1 zhu4 。
- ping2 sheng1 bu4 xiang1 shi2 ， jian4 wo3 guo2 shi4 yu4 。
- bei1 pan2 dao3 xiang1 qie4 ， xiao4 yu3 za2 zhi1 yu4 。
- qi3 wei2 qing1 fei4 fu3 ， bian4 ke3 tuo1 ying1 ru2 。
- wei4 wo3 chou2 xi1 xin1 ， he2 chi4 feng1 wan4 hu4 。
- li2 shang1 xian4 shan1 qu3 ， wo4 shou3 xi1 huan1 ju4 。
- jiang1 feng1 chui1 xing2 se4 ， duan3 zhao4 bu4 de2 zhu4 。
- lin2 qi2 yi4 he2 yan2 ， jia1 can1 na4 duo1 hu4 。

## 注释

## 译文

## 赏析
