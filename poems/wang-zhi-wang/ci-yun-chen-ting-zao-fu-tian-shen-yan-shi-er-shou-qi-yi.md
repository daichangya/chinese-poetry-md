---
id: wang-zhi-wang-ci-yun-chen-ting-zao-fu-tian-shen-yan-shi-er-shou-qi-yi
title: 次韵陈庭藻赴天申燕诗二首  其一
titlePinyin: ci4 yun4 chen2 ting2 zao3 fu4 tian1 shen1 yan4 shi1 er4 shou3     qi2 yi1
titleSlug: ci-yun-chen-ting-zao-fu-tian-shen-yan-shi-er-shou-qi-yi
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绍兴圣主垂衣裳，倬然文治昭天章。
- 已闻华封祝尧帝，岂但畏垒歌庚桑。
- 千秋此日纪佳节，万岁群臣称寿觞。
- 帘前宫扇交翡翠，仗下宝马屯飞黄。
- 昭容引仪近日月，御史执法严风霜。
- 九宾无哗胪句肃，剑佩俨雅趋侯王。
- 一声鸣跸传朱辇，千官赐宴趋文昌。
- 湛露尊罍均渥泽，薰风弦管迓休祥。
- 浩唱充庭云不动，繁花压帽春风光。
- 可怜欢声正四合，不觉暮色来苍苍。
- 轩驺散去九衢閙，朝衣醉沥余淋浪。
- 小臣病著不能起，但听广乐风声长。

## 拼音
- shao4 xing1 sheng4 zhu3 chui2 yi1 shang0 ， zhuo1 ran2 wen2 zhi4 zhao1 tian1 zhang1 。
- yi3 wen2 hua2 feng1 zhu4 yao2 di4 ， qi3 dan4 wei4 lei3 ge1 geng1 sang1 。
- qian1 qiu1 ci3 ri4 ji4 jia1 jie2 ， wan4 sui4 qun2 chen2 cheng1 shou4 shang1 。
- lian2 qian2 gong1 shan4 jiao1 fei3 cui4 ， zhang4 xia4 bao3 ma3 tun2 fei1 huang2 。
- zhao1 rong2 yin3 yi2 jin4 ri4 yue4 ， yu4 shi3 zhi2 fa3 yan2 feng1 shuang1 。
- jiu3 bin1 wu2 hua2 lu2 ju4 su4 ， jian4 pei4 yan3 ya3 qu1 hou2 wang2 。
- yi4 sheng1 ming2 bi4 chuan2 zhu1 nian3 ， qian1 guan1 ci4 yan4 qu1 wen2 chang1 。
- zhan4 lu4 zun1 lei2 jun1 wo4 ze2 ， xun1 feng1 xian2 guan3 ya4 xiu1 xiang2 。
- hao4 chang4 chong1 ting2 yun2 bu2 dong4 ， fan2 hua1 ya1 mao4 chun1 feng1 guang1 。
- ke3 lian2 huan1 sheng1 zheng4 si4 he2 ， bu4 jue2 mu4 se4 lai2 cang1 cang1 。
- xuan1 zou1 san4 qu4 jiu3 qu2 nao4 ， chao2 yi1 zui4 li4 yu2 lin2 lang4 。
- xiao3 chen2 bing4 zhu4 bu4 neng2 qi3 ， dan4 ting1 guang3 le4 feng1 sheng1 chang2 。

## 注释

## 译文

## 赏析
