---
id: wang-zhi-wang-chu-jiang-ci-fu-shi-huai-yin-zhou-xing
title: 出疆次副使淮阴舟行
titlePinyin: chu1 jiang1 ci4 fu4 shi3 huai2 yin1 zhou1 xing2
titleSlug: chu-jiang-ci-fu-shi-huai-yin-zhou-xing
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 丁年慕请缨，白首翻攘袂。
- 𬨎轩遽凭轼，魏阙频回睇。
- 两淮经战争，万物皆憔悴。
- 云繁雪霰舞，风猛波涛沸。
- 椎凌仅通航，鼓夜无停枻。
- 依樯闻喜鹊，酌斚烹鲜鳜。
- 出塞那复古，涉川今已利。
- 一节谁与持，同舟心靡异。
- 奋身徇主忧，图国忘私计。
- 昌黎去怀妾，定远老思妹。
- 高情独无戚，慧眼不留翳。
- 岂惟诗酒豪，抑亦文武备。
- 开馆昔登瀛，奉车元起沛。
- 君遭功名迫，我堪闲散置。
- 他年洛下吟，忆君徒拥鼻。

## 拼音
- ding1 nian2 mu4 qing3 ying1 ， bai2 shou3 fan1 rang3 mei4 。
- you2 xuan1 ju4 ping2 shi4 ， wei4 que1 pin2 hui2 di4 。
- liang3 huai2 jing1 zhan4 zheng1 ， wan4 wu4 jie1 qiao2 cui4 。
- yun2 fan2 xue3 xian4 wu3 ， feng1 meng3 bo1 tao1 fei4 。
- zhui1 ling2 jin3 tong1 hang2 ， gu3 ye4 wu2 ting2 yi4 。
- yi1 qiang2 wen2 xi3 que4 ， zhuo2 jia3 peng1 xian1 jue2 。
- chu1 sai4 na4 fu4 gu3 ， she4 chuan1 jin1 yi3 li4 。
- yi4 jie2 shui2 yu3 chi2 ， tong2 zhou1 xin1 mi2 yi4 。
- fen4 shen1 xun4 zhu3 you1 ， tu2 guo2 wang4 si1 ji4 。
- chang1 li2 qu4 huai2 qie4 ， ding4 yuan3 lao3 si1 mei4 。
- gao1 qing2 du2 wu2 qi1 ， hui4 yan3 bu4 liu2 yi4 。
- qi3 wei2 shi1 jiu3 hao2 ， yi4 yi4 wen2 wu3 bei4 。
- kai1 guan3 xi1 deng1 ying2 ， feng4 che1 yuan2 qi3 pei4 。
- jun1 zao1 gong1 ming2 po4 ， wo3 kan1 xian2 san3 zhi4 。
- ta1 nian2 luo4 xia4 yin2 ， yi4 jun1 tu2 yong1 bi2 。

## 注释

## 译文

## 赏析
