---
id: wang-zhi-wang-zai-he
title: 再和
titlePinyin: zai4 he2
titleSlug: zai-he
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 珠玑百斛何人付，公有诗筒来不住。
- 出尘秀句若霞摛，走笔豪篇逾响赴。
- 吟安一字不知老，朝作千篇犹未暮。
- 秋天鸿鹄翥浮云，平地骅骝驱熟路。
- 分忧制节绵万里，余事文章兼七步。
- 千军独扫人共惊，八面俱来我何惧。
- 力扛九鼎更妥帖，胸蟠万卷森差互。
- 千言未困见纵横，一点不加无谬误。
- 音谐律吕凤凰鸣，势薄云天鹏鸟怒。
- 流传应有贾客售，在处岂无神物护。
- 公诗光焰千丈锦，我诗粗窘一尺布。
- 公诗雄富百雉都，我诗穷陋三家聚。
- 行经北海恍自失，出见西施羞反顾。
- 残膏祇欲借邻光，余润有如蒙晓雾。
- 君侯雅志和薰风，圣主恩光深湛露。
- 事业终期白日悬，功名已见青云附。
- 愿公归侍玉皇案，天香复与金童炷。
- 愿公西取王母环，云车直指瑶池骛。
- 要当都俞庙堂上，岂久淹留井参度。
- 顾我尘埃不足论，屈曲世间随所寓。

## 拼音
- zhu1 ji1 bai3 hu2 he2 ren2 fu4 ， gong1 you3 shi1 tong3 lai2 bu2 zhu4 。
- chu1 chen2 xiu4 ju4 ruo4 xia2 chi1 ， zou3 bi3 hao2 pian1 yu2 xiang3 fu4 。
- yin2 an1 yi2 zi4 bu4 zhi1 lao3 ， chao2 zuo4 qian1 pian1 you2 wei4 mu4 。
- qiu1 tian1 hong2 hu2 zhu4 fu2 yun2 ， ping2 di4 hua2 liu2 qu1 shu2 lu4 。
- fen1 you1 zhi4 jie2 mian2 wan4 li3 ， yu2 shi4 wen2 zhang1 jian1 qi1 bu4 。
- qian1 jun1 du2 sao3 ren2 gong4 jing1 ， ba1 mian4 ju4 lai2 wo3 he2 ju4 。
- li4 kang2 jiu3 ding3 geng4 tuo3 tie1 ， xiong1 pan2 wan4 juan4 sen1 cha4 hu4 。
- qian1 yan2 wei4 kun4 jian4 zong4 heng2 ， yi4 dian3 bu4 jia1 wu2 miu4 wu4 。
- yin1 xie2 lü4 lü3 feng4 huang2 ming2 ， shi4 bao2 yun2 tian1 peng2 niao3 nu4 。
- liu2 chuan2 ying1 you3 jia3 ke4 shou4 ， zai4 chu4 qi3 wu2 shen2 wu4 hu4 。
- gong1 shi1 guang1 yan4 qian1 zhang4 jin3 ， wo3 shi1 cu1 jiong3 yi4 chi3 bu4 。
- gong1 shi1 xiong2 fu4 bai3 zhi4 dou1 ， wo3 shi1 qiong2 lou4 san1 jia1 ju4 。
- xing2 jing1 bei3 hai3 huang3 zi4 shi1 ， chu1 jian4 xi1 shi1 xiu1 fan3 gu4 。
- can2 gao1 qi2 yu4 jie4 lin2 guang1 ， yu2 run4 you3 ru2 meng2 xiao3 wu4 。
- jun1 hou2 ya3 zhi4 he2 xun1 feng1 ， sheng4 zhu3 en1 guang1 shen1 zhan4 lu4 。
- shi4 ye4 zhong1 qi1 bai2 ri4 xuan2 ， gong1 ming2 yi3 jian4 qing1 yun2 fu4 。
- yuan4 gong1 gui1 shi4 yu4 huang2 an4 ， tian1 xiang1 fu4 yu3 jin1 tong2 zhu4 。
- yuan4 gong1 xi1 qu3 wang2 mu3 huan2 ， yun2 che1 zhi2 zhi3 yao2 chi2 wu4 。
- yao4 dang1 dou1 yu2 miao4 tang2 shang4 ， qi3 jiu3 yan1 liu2 jing3 can1 du4 。
- gu4 wo3 chen2 ai1 bu4 zu2 lun4 ， qu1 qu3 shi4 jian1 sui2 suo3 yu4 。

## 注释

## 译文

## 赏析
