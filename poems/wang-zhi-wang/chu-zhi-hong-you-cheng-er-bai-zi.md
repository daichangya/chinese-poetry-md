---
id: wang-zhi-wang-chu-zhi-hong-you-cheng-er-bai-zi
title: 初至鸿祐成二百字
titlePinyin: chu1 zhi4 hong2 you4 cheng2 er4 bai3 zi4
titleSlug: chu-zhi-hong-you-cheng-er-bai-zi
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生何悠悠，飘摇若悬旌。
- 已破龙华梦，复成鸿祐行。
- 鸿祐在何许，海阔山峥嵘。
- 地侵鱼龙窟，路与猿猱争。
- 晓日见初出，潮波无时平。
- 我来秋薄暮，寒雨纷纵横。
- 狂飚振林麓，窗户皆有声。
- 山鬼夜中号，怪禽篱外鸣。
- 我衰不能寐，起行迟天明。
- 欻然念身世，百感襟抱盈。
- 仲宣昔遭乱，避地之蛮荆。
- 登楼赋怀土，凄伤欲无生。
- 况我滞瓯越，八见秋风惊。
- 憧憧一州间，萧寺六易名。
- 已去还复来，如鱼被钩婴。
- 去既无所之，来亦何所营。
- 藜藿诚不充，萍蓬甘所丁。
- 兹地实乐土，浮生聊耦耕。
- 鸰原喜在眼，蠹简能娱情。
- 九夷亦何陋，四海皆弟兄。

## 拼音
- wo3 sheng1 he2 you1 you1 ， piao1 yao2 ruo4 xuan2 jing1 。
- yi3 po4 long2 hua2 meng4 ， fu4 cheng2 hong2 you4 xing2 。
- hong2 you4 zai4 he2 xu3 ， hai3 kuo4 shan1 zheng1 rong2 。
- di4 qin1 yu2 long2 ku1 ， lu4 yu3 yuan2 nao2 zheng1 。
- xiao3 ri4 jian4 chu1 chu1 ， chao2 bo1 wu2 shi2 ping2 。
- wo3 lai2 qiu1 bo2 mu4 ， han2 yu3 fen1 zong4 heng2 。
- kuang2 biao1 zhen4 lin2 lu4 ， chuang1 hu4 jie1 you3 sheng1 。
- shan1 gui3 ye4 zhong1 hao4 ， guai4 qin2 li2 wai4 ming2 。
- wo3 shuai1 bu4 neng2 mei4 ， qi3 xing2 chi2 tian1 ming2 。
- chua1 ran2 nian4 shen1 shi4 ， bai3 gan3 jin1 bao4 ying2 。
- zhong4 xuan1 xi1 zao1 luan4 ， bi4 di4 zhi1 man2 jing1 。
- deng1 lou2 fu4 huai2 tu3 ， qi1 shang1 yu4 wu2 sheng1 。
- kuang4 wo3 zhi4 ou1 yue4 ， ba1 jian4 qiu1 feng1 jing1 。
- chong1 chong1 yi4 zhou1 jian1 ， xiao1 si4 liu4 yi4 ming2 。
- yi3 qu4 hai2 fu4 lai2 ， ru2 yu2 bei4 gou1 ying1 。
- qu4 ji4 wu2 suo3 zhi1 ， lai2 yi4 he2 suo3 ying2 。
- li2 huo4 cheng2 bu4 chong1 ， ping2 peng2 gan1 suo3 ding1 。
- zi1 di4 shi2 le4 tu3 ， fu2 sheng1 liao2 ou3 geng1 。
- ling2 yuan2 xi3 zai4 yan3 ， du4 jian3 neng2 yu2 qing2 。
- jiu3 yi2 yi4 he2 lou4 ， si4 hai3 jie1 di4 xiong0 。

## 注释

## 译文

## 赏析
