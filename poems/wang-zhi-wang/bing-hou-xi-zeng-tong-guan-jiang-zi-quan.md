---
id: wang-zhi-wang-bing-hou-xi-zeng-tong-guan-jiang-zi-quan
title: 病后戏赠同官蒋子权
titlePinyin: bing4 hou4 xi4 zeng4 tong2 guan1 jiang3 zi3 quan2
titleSlug: bing-hou-xi-zeng-tong-guan-jiang-zi-quan
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾衰谬养生，任运常坦坦。
- 每婴相如病，渐作叔夜懒。
- 昨因触大暑，留热在鬲脘。
- 医师戒饮酒，所嗜不可断。
- 寒热一朝作，水火互濯熯。
- 地偏无药饵，伏枕但忧悺。
- 同僚有蒋子，爽俊流辈罕。
- 作诗宗徐庾，巧语如绣纂。
- 间有少陵风，醇音调玉琯。
- 岂惟诗家秀，从政今可算。
- 牢盆有出纳，晓夕亲授筦。
- 琴瑟费更张，君能时急缓。
- 公余治方书，今昔多所缵。
- 有来谒疾病，手自施汤散。
- 买药辍俸钱，为民已痌痯。
- 我昨病在床，君来问尤款。
- 教我煮橘皮，汤热过冰碗。
- 继送桔梗汤，一杯去烦懑。
- 柴胡作引子，汗出如被趱。
- 所投立有效，病去若水浣。
- 乃知才艺多，所蓄非窽窽。
- 又闻善骑射，长箭必引满。
- 设侯六十步，所发无虚簳。
- 观君精悍姿，此语不其亶。
- 独于围棋低，尺固有所短。
- 向来屡小胜，喜气辄衎衎。
- 我欲张以羸，不令见矛𥎝。
- 侈心益骄汰，出语颇夸诞。
- 不知小敌坚，一败石破卵。
- 大战决雌雄，迟君落新馆。

## 拼音
- wu2 shuai1 miu4 yang3 sheng1 ， ren4 yun4 chang2 tan3 tan3 。
- mei3 ying1 xiang1 ru2 bing4 ， jian4 zuo4 shu1 ye4 lan3 。
- zuo2 yin1 chu4 da4 shu3 ， liu2 re4 zai4 ge2 wan3 。
- yi1 shi1 jie4 yin3 jiu3 ， suo3 shi4 bu4 ke3 duan4 。
- han2 re4 yi4 chao2 zuo4 ， shui3 huo3 hu4 zhuo2 han4 。
- di4 pian1 wu2 yao4 er3 ， fu2 zhen3 dan4 you1 guan4 。
- tong2 liao2 you3 jiang3 zi3 ， shuang3 jun4 liu2 bei4 han3 。
- zuo4 shi1 zong1 xu2 yu3 ， qiao3 yu3 ru2 xiu4 zuan3 。
- jian1 you3 shao3 ling2 feng1 ， chun2 yin1 diao4 yu4 guan3 。
- qi3 wei2 shi1 jia1 xiu4 ， cong2 zheng4 jin1 ke3 suan4 。
- lao2 pen2 you3 chu1 na4 ， xiao3 xi1 qin1 shou4 guan3 。
- qin2 se4 fei4 geng4 zhang1 ， jun1 neng2 shi2 ji2 huan3 。
- gong1 yu2 zhi4 fang1 shu1 ， jin1 xi1 duo1 suo3 zuan3 。
- you3 lai2 ye4 ji2 bing4 ， shou3 zi4 shi1 tang1 san4 。
- mai3 yao4 chuo4 feng4 qian2 ， wei4 min2 yi3 tong1 guan3 。
- wo3 zuo2 bing4 zai4 chuang2 ， jun1 lai2 wen4 you2 kuan3 。
- jiao4 wo3 zhu3 ju2 pi2 ， tang1 re4 guo4 bing1 wan3 。
- ji4 song4 jie2 geng3 tang1 ， yi4 bei1 qu4 fan2 men4 。
- chai2 hu2 zuo4 yin3 zi3 ， han4 chu1 ru2 bei4 zan3 。
- suo3 tou2 li4 you3 xiao4 ， bing4 qu4 ruo4 shui3 huan4 。
- nai3 zhi1 cai2 yi4 duo1 ， suo3 xu4 fei1 kuan3 kuan3 。
- you4 wen2 shan4 qi2 she4 ， chang2 jian4 bi4 yin3 man3 。
- she4 hou2 liu4 shi2 bu4 ， suo3 fa1 wu2 xu1 gan4 。
- guan1 jun1 jing1 han4 zi1 ， ci3 yu3 bu4 qi2 dan3 。
- du2 yu2 wei2 qi2 di1 ， chi3 gu4 you3 suo3 duan3 。
- xiang4 lai2 lü3 xiao3 sheng4 ， xi3 qi4 zhe2 kan4 kan4 。
- wo3 yu4 zhang1 yi3 lei2 ， bu2 ling4 jian4 mao2 𥎝 。
- chi3 xin1 yi4 jiao1 tai4 ， chu1 yu3 po1 kua1 dan4 。
- bu4 zhi1 xiao3 di2 jian1 ， yi2 bai4 shi2 po4 luan3 。
- da4 zhan4 jue2 ci2 xiong2 ， chi2 jun1 luo4 xin1 guan3 。

## 注释

## 译文

## 赏析
