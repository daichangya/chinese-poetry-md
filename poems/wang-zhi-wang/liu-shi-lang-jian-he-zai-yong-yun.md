---
id: wang-zhi-wang-liu-shi-lang-jian-he-zai-yong-yun
title: 刘侍郎见和再用韵
titlePinyin: liu2 shi4 lang2 jian4 he2 zai4 yong4 yun4
titleSlug: liu-shi-lang-jian-he-zai-yong-yun
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大方广佛三身具，境号华严普贤住。
- 三千浄土毛孔吞，百亿化身尘刹赴。
- 底事眉山迹偏显，端由象法时将暮。
- 三乘不起正信心，一线顿开方便路。
- 将欲神变惊凡目，故歛光芒归窘步。
- 示现虽同人异见，开遮未判谁无惧。
- 臂力遥擎妙喜来，顶光近摄清凉互。
- 我来亲睹未曾有，方审传闻元不误。
- 阳春正值风日好，阴雨不逢雷雹怒。
- 入梦惟忧神鬼知，乘危暗有龙天护。
- 招提问路方上征，世界当空已先布。
- 千林寂历鸟声少，万岭奔腾云气聚。
- 高峰初到甫休歇，圆相俄惊成指顾。
- 一壶恍入物外天，五里知非世间雾。
- 感通咫尺捷影响，变灭须臾嗟电露。
- 公居福地宝岩对，身享耆年仙籍附。
- 两禁高辞法从班，一灯久续禅宗炷。
- 正始余风独后凋，建安逸驾争先骛。
- 忽聆酬唱便随喜，要与见闻俱得度。
- 愿公且见宰官身，一宅常与轩冕寓。

## 拼音
- da4 fang1 guang3 fo2 san1 shen1 ju4 ， jing4 hao4 hua2 yan2 pu3 xian2 zhu4 。
- san1 qian1 jing4 tu3 mao2 kong3 tun1 ， bai3 yi4 hua4 shen1 chen2 cha4 fu4 。
- di3 shi4 mei2 shan1 ji4 pian1 xian3 ， duan1 you2 xiang4 fa3 shi2 jiang1 mu4 。
- san1 cheng2 bu4 qi3 zheng4 xin4 xin1 ， yi2 xian4 dun4 kai1 fang1 bian4 lu4 。
- jiang1 yu4 shen2 bian4 jing1 fan2 mu4 ， gu4 lian3 guang1 mang2 gui1 jiong3 bu4 。
- shi4 xian4 sui1 tong2 ren2 yi4 jian4 ， kai1 zhe1 wei4 pan4 shui2 wu2 ju4 。
- bi4 li4 yao2 qing2 miao4 xi3 lai2 ， ding3 guang1 jin4 she4 qing1 liang2 hu4 。
- wo3 lai2 qin1 du3 wei4 ceng2 you3 ， fang1 shen3 chuan2 wen2 yuan2 bu2 wu4 。
- yang2 chun1 zheng4 zhi2 feng1 ri4 hao3 ， yin1 yu3 bu4 feng2 lei2 bao2 nu4 。
- ru4 meng4 wei2 you1 shen2 gui3 zhi1 ， cheng2 wei1 an4 you3 long2 tian1 hu4 。
- zhao1 ti2 wen4 lu4 fang1 shang4 zheng1 ， shi4 jie4 dang1 kong1 yi3 xian1 bu4 。
- qian1 lin2 ji4 li4 niao3 sheng1 shao3 ， wan4 ling3 ben1 teng2 yun2 qi4 ju4 。
- gao1 feng1 chu1 dao4 fu3 xiu1 xie1 ， yuan2 xiang1 e2 jing1 cheng2 zhi3 gu4 。
- yi4 hu2 huang3 ru4 wu4 wai4 tian1 ， wu3 li3 zhi1 fei1 shi4 jian1 wu4 。
- gan3 tong1 zhi3 chi3 jie2 ying3 xiang3 ， bian4 mie4 xu1 yu2 jie1 dian4 lu4 。
- gong1 ju1 fu2 di4 bao3 yan2 dui4 ， shen1 xiang3 qi2 nian2 xian1 ji2 fu4 。
- liang3 jin4 gao1 ci2 fa3 cong2 ban1 ， yi4 deng1 jiu3 xu4 chan2 zong1 zhu4 。
- zheng4 shi3 yu2 feng1 du2 hou4 diao1 ， jian4 an1 yi4 jia4 zheng1 xian1 wu4 。
- hu1 ling2 chou2 chang4 bian4 sui2 xi3 ， yao4 yu3 jian4 wen2 ju4 de2 du4 。
- yuan4 gong1 qie3 jian4 zai3 guan1 shen1 ， yi4 zhai2 chang2 yu3 xuan1 mian3 yu4 。

## 注释

## 译文

## 赏析
