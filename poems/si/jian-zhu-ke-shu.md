---
id: si-jian-zhu-ke-shu
title: 谏逐客书
titlePinyin: jian4 zhu2 ke4 shu1
titleSlug: jian-zhu-ke-shu
author: 斯
authorPinyin: si1
authorSlug: si
dynasty: 先秦
dynastyPinyin: xian1 qin2
dynastySlug: xian-qin
tags:
  - 蒙学
  - 古文观止
  - 卷四・战国文
---
## 正文
- 臣闻吏议逐客，窃以为过矣。昔穆公求士，西取由余于戎，东得百里奚于宛，迎蹇叔于宋，来邳豹、公孙支于晋。此五子者，不产于秦，而穆公用之，并国二十，遂霸西戎。孝公用商鞅之法，移风易俗，民以殷盛，国以富强，百姓乐用，诸侯亲服，获楚、魏之师，举地千里，至今治强。惠王用张仪之计，拔三川之地，西并巴、蜀，北收上郡，南取汉中，包九夷，制鄢、郢，东据成皋之险，割膏腴之壤，遂散六国之纵，使之西面事秦，功施到今。昭王得范雎，废穰侯，逐华阳，强公室，杜私门，蚕食诸侯，使秦成帝业。此四君者，皆以客之功。由此观之，客何负于秦哉！向使四君却客而不内，疏士而不用，是使国无富利之实，而秦无强大之名也。
- 今陛下致昆山之玉，有随和之宝，垂明月之珠，服太阿之剑，乘纤离之马，建翠凤之旗，树灵鼍之鼓。此数宝者，秦不生一焉，而陛下说之，何也？必秦国之所生然后可，则是夜光之璧，不饰朝廷；犀象之器，不为玩好；郑、卫之女不充后宫，而骏良𫘝𫘨不实外厩，江南金锡不为用，西蜀丹青不为采。所以饰后宫，充下陈，娱心意，说耳目者，必出于秦然后可，则是宛珠之簪，傅玑之珥，阿缟之衣，锦绣之饰不进于前，而随俗雅化，佳冶窈窕，赵女不立于侧也。夫击瓮叩缶弹筝搏髀，而歌呼呜呜快耳者，真秦之声也；《郑》、《卫》、《桑间》，《韶》、《虞》、《武》、《象》者，异国之乐也。今弃击瓮叩缶而就《郑》、《卫》，退弹筝而取《昭》、《虞》，若是者何也？快意当前，适观而已矣。今取人则不然。不问可否，不论曲直，非秦者去，为客者逐。然则是所重者在乎色乐珠玉，而所轻者在乎人民也。此非所以跨海内、制诸侯之术也。
- 臣闻地广者粟多，国大者人众，兵强则士勇。是以泰山不让土壤，故能成其大；河海不择细流，故能就其深；王者不却众庶，故能明其德。是以地无四方，民无异国，四时充美，鬼神降福，此五帝三王之所以无敌也。今乃弃黔首以资敌国，却宾客以业诸侯，使天下之士退而不敢西向，裹足不入秦，此所谓“借寇兵而赍盗粮”者也。夫物不产于秦，可宝者多；士不产于秦，而愿忠者众。今逐客以资敌国，损民以益雠，内自虚而外树怨于诸侯，求国无危，不可得也。(泰山 一作：太山)

## 拼音
- chen2 wen2 li4 yi4 zhu2 ke4 ， qie4 yi3 wei4 guo4 yi3 。 xi1 mu4 gong1 qiu2 shi4 ， xi1 qu3 you2 yu2 yu2 rong2 ， dong1 de2 bai3 li3 xi1 yu2 wan3 ， ying2 jian3 shu1 yu2 song4 ， lai2 pi1 bao4 、 gong1 sun1 zhi1 yu2 jin4 。 ci3 wu3 zi3 zhe3 ， bu4 chan3 yu2 qin2 ， er2 mu4 gong1 yong4 zhi1 ， bing4 guo2 er4 shi2 ， sui4 ba4 xi1 rong2 。 xiao4 gong1 yong4 shang1 yang1 zhi1 fa3 ， yi2 feng1 yi4 su2 ， min2 yi3 yin1 sheng4 ， guo2 yi3 fu4 qiang2 ， bai3 xing4 le4 yong4 ， zhu1 hou2 qin1 fu2 ， huo4 chu3 、 wei4 zhi1 shi1 ， ju3 di4 qian1 li3 ， zhi4 jin1 zhi4 qiang2 。 hui4 wang2 yong4 zhang1 yi2 zhi1 ji4 ， ba2 san1 chuan1 zhi1 di4 ， xi1 bing4 ba1 、 shu3 ， bei3 shou1 shang4 jun4 ， nan2 qu3 han4 zhong1 ， bao1 jiu3 yi2 ， zhi4 yan1 、 ying3 ， dong1 ju4 cheng2 gao1 zhi1 xian3 ， ge1 gao1 yu2 zhi1 rang3 ， sui4 san4 liu4 guo2 zhi1 zong4 ， shi3 zhi1 xi1 mian4 shi4 qin2 ， gong1 shi1 dao4 jin1 。 zhao1 wang2 de2 fan4 ju1 ， fei4 rang2 hou2 ， zhu2 hua2 yang2 ， qiang2 gong1 shi4 ， du4 si1 men2 ， can2 shi2 zhu1 hou2 ， shi3 qin2 cheng2 di4 ye4 。 ci3 si4 jun1 zhe3 ， jie1 yi3 ke4 zhi1 gong1 。 you2 ci3 guan1 zhi1 ， ke4 he2 fu4 yu2 qin2 zai1 ！ xiang4 shi3 si4 jun1 que4 ke4 er2 bu2 nei4 ， shu1 shi4 er2 bu2 yong4 ， shi4 shi3 guo2 wu2 fu4 li4 zhi1 shi2 ， er2 qin2 wu2 qiang2 da4 zhi1 ming2 ye3 。
- jin1 bi4 xia4 zhi4 kun1 shan1 zhi1 yu4 ， you3 sui2 he2 zhi1 bao3 ， chui2 ming2 yue4 zhi1 zhu1 ， fu2 tai4 a1 zhi1 jian4 ， cheng2 xian1 li2 zhi1 ma3 ， jian4 cui4 feng4 zhi1 qi2 ， shu4 ling2 tuo2 zhi1 gu3 。 ci3 shu4 bao3 zhe3 ， qin2 bu4 sheng1 yi4 yan1 ， er2 bi4 xia4 shuo1 zhi1 ， he2 ye3 ？ bi4 qin2 guo2 zhi1 suo3 sheng1 ran2 hou4 ke3 ， ze2 shi4 ye4 guang1 zhi1 bi4 ， bu2 shi4 chao2 ting2 ； xi1 xiang4 zhi1 qi4 ， bu2 wei4 wan2 hao3 ； zheng4 、 wei4 zhi1 nü3 bu4 chong1 hou4 gong1 ， er2 jun4 liang2 jue2 ti2 bu4 shi2 wai4 jiu4 ， jiang1 nan2 jin1 xi1 bu2 wei4 yong4 ， xi1 shu3 dan1 qing1 bu2 wei4 cai3 。 suo3 yi3 shi4 hou4 gong1 ， chong1 xia4 chen2 ， yu2 xin1 yi4 ， shuo1 er3 mu4 zhe3 ， bi4 chu1 yu2 qin2 ran2 hou4 ke3 ， ze2 shi4 wan3 zhu1 zhi1 zan1 ， fu4 ji1 zhi1 er3 ， a1 gao3 zhi1 yi1 ， jin3 xiu4 zhi1 shi4 bu2 jin4 yu2 qian2 ， er2 sui2 su2 ya3 hua4 ， jia1 ye3 yao3 tiao3 ， zhao4 nü3 bu2 li4 yu2 ce4 ye3 。 fu1 ji1 weng4 kou4 fou3 tan2 zheng1 bo2 bi4 ， er2 ge1 hu1 wu1 wu1 kuai4 er3 zhe3 ， zhen1 qin2 zhi1 sheng1 ye3 ； 《 zheng4 》 、 《 wei4 》 、 《 sang1 jian1 》 ， 《 shao2 》 、 《 yu2 》 、 《 wu3 》 、 《 xiang4 》 zhe3 ， yi4 guo2 zhi1 le4 ye3 。 jin1 qi4 ji1 weng4 kou4 fou3 er2 jiu4 《 zheng4 》 、 《 wei4 》 ， tui4 tan2 zheng1 er2 qu3 《 zhao1 》 、 《 yu2 》 ， ruo4 shi4 zhe3 he2 ye3 ？ kuai4 yi4 dang1 qian2 ， shi4 guan1 er2 yi3 yi3 。 jin1 qu3 ren2 ze2 bu4 ran2 。 bu2 wen4 ke3 fou3 ， bu2 lun4 qu1 zhi2 ， fei1 qin2 zhe3 qu4 ， wei4 ke4 zhe3 zhu2 。 ran2 ze2 shi4 suo3 zhong4 zhe3 zai4 hu1 se4 le4 zhu1 yu4 ， er2 suo3 qing1 zhe3 zai4 hu1 ren2 min2 ye3 。 ci3 fei1 suo3 yi3 kua4 hai3 nei4 、 zhi4 zhu1 hou2 zhi1 shu4 ye3 。
- chen2 wen2 di4 guang3 zhe3 su4 duo1 ， guo2 da4 zhe3 ren2 zhong4 ， bing1 qiang2 ze2 shi4 yong3 。 shi4 yi3 tai4 shan1 bu2 rang4 tu3 rang3 ， gu4 neng2 cheng2 qi2 da4 ； he2 hai3 bu4 ze2 xi4 liu2 ， gu4 neng2 jiu4 qi2 shen1 ； wang2 zhe3 bu2 que4 zhong4 shu4 ， gu4 neng2 ming2 qi2 de2 。 shi4 yi3 di4 wu2 si4 fang1 ， min2 wu2 yi4 guo2 ， si4 shi2 chong1 mei3 ， gui3 shen2 jiang4 fu2 ， ci3 wu3 di4 san1 wang2 zhi1 suo3 yi3 wu2 di2 ye3 。 jin1 nai3 qi4 qian2 shou3 yi3 zi1 di2 guo2 ， que4 bin1 ke4 yi3 ye4 zhu1 hou2 ， shi3 tian1 xia4 zhi1 shi4 tui4 er2 bu4 gan3 xi1 xiang4 ， guo3 zu2 bu2 ru4 qin2 ， ci3 suo3 wei4 “ jie4 kou4 bing1 er2 ji1 dao4 liang2 ” zhe3 ye3 。 fu1 wu4 bu4 chan3 yu2 qin2 ， ke3 bao3 zhe3 duo1 ； shi4 bu4 chan3 yu2 qin2 ， er2 yuan4 zhong1 zhe3 zhong4 。 jin1 zhu2 ke4 yi3 zi1 di2 guo2 ， sun3 min2 yi3 yi4 chou2 ， nei4 zi4 xu1 er2 wai4 shu4 yuan4 yu2 zhu1 hou2 ， qiu2 guo2 wu2 wei1 ， bu4 ke3 de2 ye3 。 ( tai4 shan1   yi2 zuo4 ： tai4 shan1 )

## 注释

## 译文

## 赏析
