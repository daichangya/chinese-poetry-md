---
id: pan-liang-gui-ji-yi-shou
title: 偈一首
titlePinyin: ji4 yi4 shou3
titleSlug: ji-yi-shou
author: 潘良贵
authorPinyin: pan1 liang2 gui4
authorSlug: pan-liang-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 良木秀山泽，中林犹百年。
- 斵削应约绳，必资诸巧匠。
- 陶者输瓦甓，圬人施涂泥。
- 丝网及宝铃，丹漆塈塑绩。
- 罢精磨岁月，始克观厥成。
- 金钱与糗粮，所费如山积。
- 虽名有漏法，实为无量德。
- 庶俾凡睹闻，因缘得入道。
- 我昔礼大士，广厦余千间。
- 何人持烈烟，一燎不存芥。
- 呜呼有施者，又有戕毁人。
- 良繇弗思维，纵我无明故。
- 今合檀施力，作新美逾初。
- 丁此时囏危，为众作依怙。
- 咨尔方来者，毋意隳前功。
- 增饬爱护之，当如扞头目。
- 使百千万亿，游戏依双林。
- 于龙华会中，永瞻微妙相。

## 拼音
- liang2 mu4 xiu4 shan1 ze2 ， zhong1 lin2 you2 bai3 nian2 。
- zhuo2 xiao1 ying4 yue1 sheng2 ， bi4 zi1 zhu1 qiao3 jiang4 。
- tao2 zhe3 shu1 wa3 pi4 ， wu1 ren2 shi1 tu2 ni2 。
- si1 wang3 ji2 bao3 ling2 ， dan1 qi1 ji4 su4 ji4 。
- ba4 jing1 mo2 sui4 yue4 ， shi3 ke4 guan1 jue2 cheng2 。
- jin1 qian2 yu3 qiu3 liang2 ， suo3 fei4 ru2 shan1 ji1 。
- sui1 ming2 you3 lou4 fa3 ， shi2 wei4 wu2 liang4 de2 。
- shu4 bi3 fan2 du3 wen2 ， yin1 yuan2 de2 ru4 dao4 。
- wo3 xi1 li3 da4 shi4 ， guang3 sha4 yu2 qian1 jian1 。
- he2 ren2 chi2 lie4 yan1 ， yi4 liao2 bu4 cun2 jie4 。
- wu1 hu1 you3 shi1 zhe3 ， you4 you3 qiang1 hui3 ren2 。
- liang2 yao2 fu2 si1 wei2 ， zong4 wo3 wu2 ming2 gu4 。
- jin1 he2 tan2 shi1 li4 ， zuo4 xin1 mei3 yu2 chu1 。
- ding1 ci3 shi2 jian1 wei1 ， wei4 zhong4 zuo4 yi1 hu4 。
- zi1 er3 fang1 lai2 zhe3 ， wu2 yi4 hui1 qian2 gong1 。
- zeng1 chi4 ai4 hu4 zhi1 ， dang1 ru2 han4 tou2 mu4 。
- shi3 bai3 qian1 wan4 yi4 ， you2 xi4 yi1 shuang1 lin2 。
- yu2 long2 hua2 hui4 zhong1 ， yong3 zhan1 wei1 miao4 xiang1 。

## 注释

## 译文

## 赏析
