---
id: wang-yan-chang-ji-shan-qu-teng-zhu-bo
title: 寄山臞滕主簿
titlePinyin: ji4 shan1 qu2 teng2 zhu3 bo2
titleSlug: ji-shan-qu-teng-zhu-bo
author: 汪炎昶
authorPinyin: wang1 yan2 chang3
authorSlug: wang-yan-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 臞仙非臞惟少肥，风骨耸峭无妍姿。
- 有口不餐世上味，颇黎琢盌盛珠玑。
- 手挼脚踏思烂熳，笔头芳香撷江蓠。
- 出古彝鼎或莫识，欲为平淡愈崛奇。
- 论攒众口每如此，近日始读阅古诗。
- 瘦劲老硬铁诘曲，龃龉不棘险不巇。
- 此天与才未易学，太白吻喉贺肝脾。
- 我喜欲绝彼乃怪，颈被惊缩牢如龟。
- 深閟龙宫足瑰诡，犀燃惜仅一二窥。
- 咏歌盛功代有作，吉甫宗元愈奚斯。
- 铿轰炳耀震宇宙，荡涤万世清风吹。
- 先生笔力妙如许，模云绘月岂所宜。
- 何不飞霞缀为佩，驷以玉虬翼两螭。
- 直从昆仑阆风苑，横绝四海窥荒维。
- 左拔太华取巉绝，右抉星宿分芒辉。
- 一跳突入东壁府，涤砚倒泻银河漪。
- 咀盘嚼诰继雅颂，音被箫韶记之夔。
- 与仪鸾凤舞百兽，垂亿万载无穷期。
- 夜梦群仙领此语，曰不如此材无施。
- 先生首涂定何日，愿执鞭弭长相随。

## 拼音
- qu2 xian1 fei1 qu2 wei2 shao3 fei2 ， feng1 gu3 song3 qiao4 wu2 yan2 zi1 。
- you3 kou3 bu4 can1 shi4 shang4 wei4 ， po1 li2 zhuo2 wan3 sheng4 zhu1 ji1 。
- shou3 ruo2 jiao3 ta4 si1 lan4 man4 ， bi3 tou2 fang1 xiang1 xie2 jiang1 li2 。
- chu1 gu3 yi2 ding3 huo4 mo4 shi2 ， yu4 wei4 ping2 dan4 yu4 jue2 qi2 。
- lun4 zan3 zhong4 kou3 mei3 ru2 ci3 ， jin4 ri4 shi3 du2 yue4 gu3 shi1 。
- shou4 jin4 lao3 ying4 tie3 jie2 qu3 ， ju3 yu3 bu4 ji2 xian3 bu4 xi1 。
- ci3 tian1 yu3 cai2 wei4 yi4 xue2 ， tai4 bai2 wen3 hou2 he4 gan1 pi2 。
- wo3 xi3 yu4 jue2 bi3 nai3 guai4 ， jing3 bei4 jing1 suo1 lao2 ru2 gui1 。
- shen1 bi4 long2 gong1 zu2 gui1 gui3 ， xi1 ran2 xi1 jin3 yi1 er4 kui1 。
- yong3 ge1 sheng4 gong1 dai4 you3 zuo4 ， ji2 fu3 zong1 yuan2 yu4 xi1 si1 。
- keng1 hong1 bing3 yao4 zhen4 yu3 zhou4 ， dang4 di2 wan4 shi4 qing1 feng1 chui1 。
- xian1 sheng1 bi3 li4 miao4 ru2 xu3 ， mo2 yun2 hui4 yue4 qi3 suo3 yi2 。
- he2 bu4 fei1 xia2 zhui4 wei4 pei4 ， si4 yi3 yu4 qiu2 yi4 liang3 chi1 。
- zhi2 cong2 kun1 lun2 lang2 feng1 yuan4 ， heng2 jue2 si4 hai3 kui1 huang1 wei2 。
- zuo3 ba2 tai4 hua2 qu3 chan2 jue2 ， you4 jue2 xing1 xiu4 fen1 mang2 hui1 。
- yi2 tiao4 tu1 ru4 dong1 bi4 fu3 ， di2 yan4 dao3 xie4 yin2 he2 yi1 。
- zui3 pan2 jiao2 gao4 ji4 ya3 song4 ， yin1 bei4 xiao1 shao2 ji4 zhi1 kui2 。
- yu3 yi2 luan2 feng4 wu3 bai3 shou4 ， chui2 yi4 wan4 zai3 wu2 qiong2 qi1 。
- ye4 meng4 qun2 xian1 ling3 ci3 yu3 ， yue1 bu4 ru2 ci3 cai2 wu2 shi1 。
- xian1 sheng1 shou3 tu2 ding4 he2 ri4 ， yuan4 zhi2 bian1 mi3 zhang3 xiang4 sui2 。

## 注释

## 译文

## 赏析
