---
id: wang-yan-chang-ci-yun-hu-ting-fang-bie-kao-ting-fu-zi-ci-xia
title: 次韵胡庭芳别考亭夫子祠下
titlePinyin: ci4 yun4 hu2 ting2 fang1 bie2 kao3 ting2 fu1 zi3 ci2 xia4
titleSlug: ci-yun-hu-ting-fang-bie-kao-ting-fu-zi-ci-xia
author: 汪炎昶
authorPinyin: wang1 yan2 chang3
authorSlug: wang-yan-chang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 与易俱遯无何乡，紫阳风采犹堂堂。
- 伊洛诸老前慷慨，字落琬琰嗅有香。
- 余或闯首藩篱傍，占辞象例终茫洋。
- 公剪蓁棘披羊肠，后顾万世不能忘。
- 攘却异论拓我疆，片言只字挥琳瑯。
- 安定嗣法兀老苍，渔猎四裔搜中央。
- 蹴孔跞郑倾文场，霜刀与劂玉版方。
- 姓名无翼已四翔，锵然孤凤鸣朝阳。
- 不忝考亭斯故邦，再□足慰公所望。
- 笋鞋踏穿山雨凉，九曲烟霞落锦囊。
- 曩吾有易腾青箱，乍惊幽渺出炜煌。
- 湛弼愧遁遗赍装，子云未许窥邻墙。
- 不独暗陋分余光，后来企慕心徬徨。

## 拼音
- yu3 yi4 ju4 dun4 wu2 he2 xiang1 ， zi3 yang2 feng1 cai3 you2 tang2 tang2 。
- yi1 luo4 zhu1 lao3 qian2 kang1 kai3 ， zi4 luo4 wan3 yan3 xiu4 you3 xiang1 。
- yu2 huo4 chuang3 shou3 fan1 li2 bang4 ， zhan4 ci2 xiang4 li4 zhong1 mang2 yang2 。
- gong1 jian3 zhen1 ji2 pi1 yang2 chang2 ， hou4 gu4 wan4 shi4 bu4 neng2 wang4 。
- rang3 que4 yi4 lun4 tuo4 wo3 jiang1 ， pian4 yan2 zhi3 zi4 hui1 lin2 lang2 。
- an1 ding4 si4 fa3 wu4 lao3 cang1 ， yu2 lie4 si4 yi4 sou1 zhong1 yang1 。
- cu4 kong3 luo4 zheng4 qing1 wen2 chang3 ， shuang1 dao1 yu3 jue2 yu4 ban3 fang1 。
- xing4 ming2 wu2 yi4 yi3 si4 xiang2 ， qiang1 ran2 gu1 feng4 ming2 chao2 yang2 。
- bu4 tian3 kao3 ting2 si1 gu4 bang1 ， zai4 □ zu2 wei4 gong1 suo3 wang4 。
- sun3 xie2 ta4 chuan1 shan1 yu3 liang2 ， jiu3 qu1 yan1 xia2 luo4 jin3 nang2 。
- nang3 wu2 you3 yi4 teng2 qing1 xiang1 ， zha4 jing1 you1 miao3 chu1 wei3 huang2 。
- zhan4 bi4 kui4 dun4 yi2 ji1 zhuang1 ， zi3 yun2 wei4 xu3 kui1 lin2 qiang2 。
- bu4 du2 an4 lou4 fen1 yu2 guang1 ， hou4 lai2 qi3 mu4 xin1 pang2 huang2 。

## 注释

## 译文

## 赏析
