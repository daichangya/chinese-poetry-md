---
id: shi-wen-xiang-shan-zhong-yin-qi-yi
title: 山中吟  其一
titlePinyin: shan1 zhong1 yin2     qi2 yi1
titleSlug: shan-zhong-yin-qi-yi
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 偶为山中游，遂作山中住。
- 猿鹤尽相忘，不记山前路。
- 架有古仙书，立言谈信去。
- 往往赜其玄，颇有会心处。
- 乃知筌蹄作，意本在鱼兔。
- 观象既得之，自可略章句。
- 童竖难与言，趺坐入禅度。
- 万事静中忘，不省白日莫。
- 野云忽飞来，宿我簷间树。
- 知我无所著，飘然又飞去。

## 拼音
- ou3 wei4 shan1 zhong1 you2 ， sui4 zuo4 shan1 zhong1 zhu4 。
- yuan2 he4 jin4 xiang1 wang4 ， bu2 ji4 shan1 qian2 lu4 。
- jia4 you3 gu3 xian1 shu1 ， li4 yan2 tan2 xin4 qu4 。
- wang3 wang3 ze2 qi2 xuan2 ， po1 you3 hui4 xin1 chu4 。
- nai3 zhi1 quan2 ti2 zuo4 ， yi4 ben3 zai4 yu2 tu4 。
- guan1 xiang4 ji4 de2 zhi1 ， zi4 ke3 lüe4 zhang1 ju4 。
- tong2 shu4 nan2 yu3 yan2 ， fu1 zuo4 ru4 chan2 du4 。
- wan4 shi4 jing4 zhong1 wang4 ， bu4 sheng3 bai2 ri4 mo4 。
- ye3 yun2 hu1 fei1 lai2 ， su4 wo3 yan2 jian1 shu4 。
- zhi1 wo3 wu2 suo3 zhu4 ， piao1 ran2 you4 fei1 qu4 。

## 注释

## 译文

## 赏析
