---
id: shi-wen-xiang-shan-shu
title: 山蔬
titlePinyin: shan1 shu1
titleSlug: shan-shu
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山蔬有真味，肉食者不知。
- 老我于空林，自爱园中葵。
- 种莳举有法，采撷初无时。
- 置之折脚铛，燎以枯松枝。
- 芼之以姜桂，是乃性所宜。
- 嗜此已成癖，自觉甘如饴。
- 既足果吾腹，何用五鼎为。
- 众欲不干虑，出处常委蛇。
- 笑傲泉石间，万象皆吾诗。
- 我已自忘我，人知我为谁。

## 拼音
- shan1 shu1 you3 zhen1 wei4 ， rou4 shi2 zhe3 bu4 zhi1 。
- lao3 wo3 yu2 kong1 lin2 ， zi4 ai4 yuan2 zhong1 kui2 。
- zhong3 shi4 ju3 you3 fa3 ， cai3 xie2 chu1 wu2 shi2 。
- zhi4 zhi1 zhe2 jiao3 dang1 ， liao2 yi3 ku1 song1 zhi1 。
- mao4 zhi1 yi3 jiang1 gui4 ， shi4 nai3 xing4 suo3 yi2 。
- shi4 ci3 yi3 cheng2 pi3 ， zi4 jue2 gan1 ru2 yi2 。
- ji4 zu2 guo3 wu2 fu4 ， he2 yong4 wu3 ding3 wei4 。
- zhong4 yu4 bu4 gan1 lü4 ， chu1 chu4 chang2 wei3 she2 。
- xiao4 ao4 quan2 shi2 jian1 ， wan4 xiang4 jie1 wu2 shi1 。
- wo3 yi3 zi4 wang4 wo3 ， ren2 zhi1 wo3 wei4 shui2 。

## 注释

## 译文

## 赏析
