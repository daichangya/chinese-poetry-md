---
id: shi-wen-xiang-yun-you-rong-ku-xing
title: 运有荣枯行
titlePinyin: yun4 you3 rong2 ku1 xing2
titleSlug: yun-you-rong-ku-xing
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 运有荣枯，道有隆污。
- 吉凶福祸，相为乘除。
- 历览旧载，变灭纷如。
- 或以贪残，或以逼诛。
- 莫知其端，为之长吁。
- 予少愚蠢，不能奔趋。
- 翛然物表，与古为徒。
- 彼是两忘，乃道之枢。
- 庶几中庸，匪疾匪徐。
- 不事王侯，不游国都。
- 高尚其事，猗那其居。
- 烟霞冲澹，松竹扶疎。
- 来往忘机，山泽之癯。
- 荷裳芰制，可曳可娄。
- 竺坟鲁诰，可卷可舒。
- 逍遥林壑，宁畏简书。
- 临清坐茂，洽比禽鱼。
- 自守玄默，死生弗渝。
- 安时处顺，其乐只且。

## 拼音
- yun4 you3 rong2 ku1 ， dao4 you3 long2 wu1 。
- ji2 xiong1 fu2 huo4 ， xiang1 wei4 cheng2 chu2 。
- li4 lan3 jiu4 zai3 ， bian4 mie4 fen1 ru2 。
- huo4 yi3 tan1 can2 ， huo4 yi3 bi1 zhu1 。
- mo4 zhi1 qi2 duan1 ， wei4 zhi1 chang2 xu1 。
- yu3 shao3 yu2 chun3 ， bu4 neng2 ben1 qu1 。
- xiao1 ran2 wu4 biao3 ， yu3 gu3 wei4 tu2 。
- bi3 shi4 liang3 wang4 ， nai3 dao4 zhi1 shu1 。
- shu4 ji1 zhong1 yong1 ， fei3 ji2 fei3 xu2 。
- bu2 shi4 wang2 hou2 ， bu4 you2 guo2 dou1 。
- gao1 shang4 qi2 shi4 ， yi1 na4 qi2 ju1 。
- yan1 xia2 chong1 dan4 ， song1 zhu2 fu2 shu1 。
- lai2 wang3 wang4 ji1 ， shan1 ze2 zhi1 qu2 。
- he2 shang0 ji4 zhi4 ， ke3 ye4 ke3 lou2 。
- zhu2 fen2 lu3 gao4 ， ke3 juan4 ke3 shu1 。
- xiao1 yao2 lin2 he4 ， ning2 wei4 jian3 shu1 。
- lin2 qing1 zuo4 mao4 ， qia4 bi3 qin2 yu2 。
- zi4 shou3 xuan2 mo4 ， si3 sheng1 fu2 yu2 。
- an1 shi2 chu3 shun4 ， qi2 le4 zhi1 qie3 。

## 注释

## 译文

## 赏析
