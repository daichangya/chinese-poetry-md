---
id: shi-wen-xiang-you-xing-qi-yi
title: 游兴  其一
titlePinyin: you2 xing1     qi2 yi1
titleSlug: you-xing-qi-yi
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 端居念局促，聊复起行游。
- 褰裳涉浅濑，随云陟高丘。
- 时当孟夏月，嘉木清且稠。
- 众鸟相和鸣，关关无时休。
- 颇觉惬幽抱，遂尔忘百忧。
- 解衣坐磐石，濯足临长流。
- 心空了无取，身闲方自由。
- 寄言养生客，于此同归休。

## 拼音
- duan1 ju1 nian4 ju2 cu4 ， liao2 fu4 qi3 xing2 you2 。
- qian1 shang0 she4 qian3 lai4 ， sui2 yun2 zhi4 gao1 qiu1 。
- shi2 dang1 meng4 xia4 yue4 ， jia1 mu4 qing1 qie3 chou2 。
- zhong4 niao3 xiang1 he2 ming2 ， guan1 guan1 wu2 shi2 xiu1 。
- po1 jue2 qie4 you1 bao4 ， sui4 er3 wang4 bai3 you1 。
- jie3 yi1 zuo4 pan2 shi2 ， zhuo2 zu2 lin2 chang2 liu2 。
- xin1 kong1 le0 wu2 qu3 ， shen1 xian2 fang1 zi4 you2 。
- ji4 yan2 yang3 sheng1 ke4 ， yu2 ci3 tong2 gui1 xiu1 。

## 注释

## 译文

## 赏析
