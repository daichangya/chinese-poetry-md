---
id: shi-wen-xiang-feng-shen-ju-chang-yu-er-shi-san-sui-zhao-dong-ge-chang-yu-er-shi-er-sui-234b7e29
title: 冯深居长余二十三岁赵东阁长余二十二岁周汶阳长余一十七岁皆折行辈与余交淳祐辛丑同访余于竺山有会宿诗距咸淳乙丑已二十五年矣痛先觉之凋零感吾生之既老因成十韵以寄死生之情
titlePinyin: feng2 shen1 ju1 chang2 yu2 er4 shi2 san1 sui4 zhao4 dong1 ge2 chang2 yu2 er4 shi2 er4 sui4 zhou1 wen4 yang2 chang2 yu2 yi1 shi2 qi1 sui4 jie1 zhe2 hang2 bei4 yu3 yu2 jiao1 chun2 you4 xin1 chou3 tong2 fang3 yu2 yu2 zhu2 shan1 you3 hui4 su4 shi1 ju4 xian2 chun2 yi3 chou3 yi3 er4 shi2 wu3 nian2 yi3 tong4 xian1 jue2 zhi1 diao1 ling2 gan3 wu2 sheng1 zhi1 ji4 lao3 yin1 cheng2 shi2 yun4 yi3 ji4 si3 sheng1 zhi1 qing2
titleSlug: feng-shen-ju-chang-yu-er-shi-san-sui-zhao-dong-ge-chang-yu-er-shi-er-sui-234b7e29
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三老皆达人，虚受无蔕芥。
- 笔阵绝纵横，词源极澎湃。
- 丁时身屡蹇，志道心不懈。
- 放浪事物表，若曰宇宙隘。
- 求我于空间，岂识有机械。
- 留诗在幽窗，足以镇山怪。
- 神灵谨守藏，光艳无减杀。
- 今朝一长吟，顿使老疾差。
- 三老不可作，吾心亦遄迈。
- 中心曷能忘，长吟复长喟。

## 拼音
- san1 lao3 jie1 da2 ren2 ， xu1 shou4 wu2 di4 jie4 。
- bi3 zhen4 jue2 zong4 heng2 ， ci2 yuan2 ji2 peng2 pai4 。
- ding1 shi2 shen1 lü3 jian3 ， zhi4 dao4 xin1 bu2 xie4 。
- fang4 lang4 shi4 wu4 biao3 ， ruo4 yue1 yu3 zhou4 ai4 。
- qiu2 wo3 yu2 kong1 jian1 ， qi3 shi2 you3 ji1 xie4 。
- liu2 shi1 zai4 you1 chuang1 ， zu2 yi3 zhen4 shan1 guai4 。
- shen2 ling2 jin3 shou3 cang2 ， guang1 yan4 wu2 jian3 sha1 。
- jin1 chao2 yi4 chang2 yin2 ， dun4 shi3 lao3 ji2 cha4 。
- san1 lao3 bu4 ke3 zuo4 ， wu2 xin1 yi4 chuan2 mai4 。
- zhong1 xin1 he2 neng2 wang4 ， chang2 yin2 fu4 chang2 kui4 。

## 注释

## 译文

## 赏析
