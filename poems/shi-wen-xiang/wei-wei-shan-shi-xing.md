---
id: shi-wen-xiang-wei-wei-shan-shi-xing
title: 嵬嵬山石行
titlePinyin: wei2 wei2 shan1 shi2 xing2
titleSlug: wei-wei-shan-shi-xing
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山石何嵬嵬，孤松何薿薿。
- 其大逾百围，其高过千尺。
- 广厦需梁栋，求之若匪克。
- 梓人一以视，斤斧见促迫。
- 牛夫竞牵挽，输入王侯宅。
- 观者如堵墙，靡不重嘉惜。
- 镂刻以为工，丹青以为饰。
- 巍然在云霄，七贵所栖息。
- 梁栋岂不美，残生良可哀。
- 宁作南山松，毋为广厦材。

## 拼音
- shan1 shi2 he2 wei2 wei2 ， gu1 song1 he2 ni3 ni3 。
- qi2 da4 yu2 bai3 wei2 ， qi2 gao1 guo4 qian1 chi3 。
- guang3 sha4 xu1 liang2 dong4 ， qiu2 zhi1 ruo4 fei3 ke4 。
- zi3 ren2 yi4 yi3 shi4 ， jin1 fu3 jian4 cu4 po4 。
- niu2 fu1 jing4 qian1 wan3 ， shu1 ru4 wang2 hou2 zhai2 。
- guan1 zhe3 ru2 du3 qiang2 ， mi2 bu2 zhong4 jia1 xi1 。
- lou4 ke4 yi3 wei2 gong1 ， dan1 qing1 yi3 wei2 shi4 。
- wei1 ran2 zai4 yun2 xiao1 ， qi1 gui4 suo3 qi1 xi1 。
- liang2 dong4 qi3 bu4 mei3 ， can2 sheng1 liang2 ke3 ai1 。
- ning2 zuo4 nan2 shan1 song1 ， wu2 wei4 guang3 sha4 cai2 。

## 注释

## 译文

## 赏析
