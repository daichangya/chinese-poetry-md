---
id: shi-wen-xiang-tou-su-shan-jia
title: 投宿山家
titlePinyin: tou2 su4 shan1 jia1
titleSlug: tou-su-shan-jia
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山家忘四时，力作倦还息。
- 鸦鸣知欲曙，鸡栖念当夕。
- 两男皆长成，尽解供赋役。
- 季女方及笄，亦复能纺绩。
- 老翁独无事，醉饱岸巾帻。
- 喜客到柴扉，扫室具枕席。
- 枣栗非外求，园蔬更堪摘。
- 殷勤话生理，颇觉计自得。
- 我生独何为，转徙常寄食。
- 语残灯欲死，草际虫啧啧。

## 拼音
- shan1 jia1 wang4 si4 shi2 ， li4 zuo4 juan4 hai2 xi1 。
- ya1 ming2 zhi1 yu4 shu3 ， ji1 qi1 nian4 dang1 xi1 。
- liang3 nan2 jie1 chang2 cheng2 ， jin4 jie3 gong4 fu4 yi4 。
- ji4 nü3 fang1 ji2 ji1 ， yi4 fu4 neng2 fang3 ji4 。
- lao3 weng1 du2 wu2 shi4 ， zui4 bao3 an4 jin1 ze2 。
- xi3 ke4 dao4 chai2 fei1 ， sao3 shi4 ju4 zhen3 xi2 。
- zao3 li4 fei1 wai4 qiu2 ， yuan2 shu1 geng4 kan1 zhai1 。
- yin1 qin2 hua4 sheng1 li3 ， po1 jue2 ji4 zi4 de2 。
- wo3 sheng1 du2 he2 wei4 ， zhuan3 xi3 chang2 ji4 shi2 。
- yu3 can2 deng1 yu4 si3 ， cao3 ji4 chong2 ze2 ze2 。

## 注释

## 译文

## 赏析
