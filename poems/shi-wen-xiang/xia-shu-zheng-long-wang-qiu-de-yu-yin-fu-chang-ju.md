---
id: shi-wen-xiang-xia-shu-zheng-long-wang-qiu-de-yu-yin-fu-chang-ju
title: 夏暑正隆望秋得雨因赋长句
titlePinyin: xia4 shu3 zheng4 long2 wang4 qiu1 de2 yu3 yin1 fu4 chang2 ju4
titleSlug: xia-shu-zheng-long-wang-qiu-de-yu-yin-fu-chang-ju
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夏日烈烈扬晖光，阳气入土土力强。
- 望秋三日雨滂滂，庶物浡然俱阜昌。
- 雨旸时若异咎恒，秔稻薿薿如人长。
- 西风朝夕吹新凉，风来已作酒饭香。
- 老农再拜谢穹苍，此去足以供烝尝。
- 只今吏卒多豺狼，唯恐肆威加夺攘。
- 一粒不得入我肠，父子悲啼茹糟糠。
- 愿将此意达君王，毋官贪冒官循良。

## 拼音
- xia4 ri4 lie4 lie4 yang2 hui1 guang1 ， yang2 qi4 ru4 tu3 tu3 li4 qiang2 。
- wang4 qiu1 san1 ri4 yu3 pang1 pang1 ， shu4 wu4 bo2 ran2 ju4 fu4 chang1 。
- yu3 yang2 shi2 ruo4 yi4 jiu4 heng2 ， jing1 dao4 ni3 ni3 ru2 ren2 chang2 。
- xi1 feng1 zhao1 xi1 chui1 xin1 liang2 ， feng1 lai2 yi3 zuo4 jiu3 fan4 xiang1 。
- lao3 nong2 zai4 bai4 xie4 qiong2 cang1 ， ci3 qu4 zu2 yi3 gong4 zheng1 chang2 。
- zhi1 jin1 li4 zu2 duo1 chai2 lang2 ， wei2 kong3 si4 wei1 jia1 duo2 rang3 。
- yi2 li4 bu4 de2 ru4 wo3 chang2 ， fu4 zi3 bei1 ti2 ru2 zao1 kang1 。
- yuan4 jiang1 ci3 yi4 da2 jun1 wang2 ， wu2 guan1 tan1 mao4 guan1 xun2 liang2 。

## 注释

## 译文

## 赏析
