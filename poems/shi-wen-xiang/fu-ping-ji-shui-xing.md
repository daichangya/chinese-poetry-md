---
id: shi-wen-xiang-fu-ping-ji-shui-xing
title: 浮萍寄水行
titlePinyin: fu2 ping2 ji4 shui3 xing2
titleSlug: fu-ping-ji-shui-xing
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浮萍寄诸水，漂流本无根。
- 倚水以为命，然后生意蕃。
- 女子方在室，怙恃父母恩。
- 及其既结发，托身向他门。
- 室家以礼合，偕老古所敦。
- 毕力闺中事，未尝惮其烦。
- 夙兴而夜寐，黾勉无后言。
- 德音罔违越，生育皆充完。
- 夫壻轻薄儿，翻覆何无端。
- 青天起云雷，无风作涛澜。
- 中情一朝异，弃旧淫新婚。
- 宴尔如兄弟，视我同雠怨。
- 非唯不见答，暴怒难具论。
- 妃耦道遂丧，安能久自存。
- 祇怜妾薄命，仰天每长叹。
- 愿还念昔者，无为卒相谖。

## 拼音
- fu2 ping2 ji4 zhu1 shui3 ， piao1 liu2 ben3 wu2 gen1 。
- yi3 shui3 yi3 wei2 ming4 ， ran2 hou4 sheng1 yi4 fan1 。
- nü3 zi3 fang1 zai4 shi4 ， hu4 shi4 fu4 mu3 en1 。
- ji2 qi2 ji4 jie2 fa4 ， tuo1 shen1 xiang4 ta1 men2 。
- shi4 jia1 yi3 li3 he2 ， xie2 lao3 gu3 suo3 dun1 。
- bi4 li4 gui1 zhong1 shi4 ， wei4 chang2 dan4 qi2 fan2 。
- su4 xing1 er2 ye4 mei4 ， mian3 mian3 wu2 hou4 yan2 。
- de2 yin1 wang3 wei2 yue4 ， sheng1 yu4 jie1 chong1 wan2 。
- fu1 xu4 qing1 bo2 er2 ， fan1 fu4 he2 wu2 duan1 。
- qing1 tian1 qi3 yun2 lei2 ， wu2 feng1 zuo4 tao1 lan2 。
- zhong1 qing2 yi4 chao2 yi4 ， qi4 jiu4 yin2 xin1 hun1 。
- yan4 er3 ru2 xiong1 di4 ， shi4 wo3 tong2 chou2 yuan4 。
- fei1 wei2 bu2 jian4 da2 ， bao4 nu4 nan2 ju4 lun4 。
- fei1 ou3 dao4 sui4 sang4 ， an1 neng2 jiu3 zi4 cun2 。
- qi2 lian2 qie4 bo2 ming4 ， yang3 tian1 mei3 chang2 tan4 。
- yuan4 hai2 nian4 xi1 zhe3 ， wu2 wei2 zu2 xiang1 xuan1 。

## 注释

## 译文

## 赏析
