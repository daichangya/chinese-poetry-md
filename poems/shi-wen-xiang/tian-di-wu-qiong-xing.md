---
id: shi-wen-xiang-tian-di-wu-qiong-xing
title: 天地无穷行
titlePinyin: tian1 di4 wu2 qiong2 xing2
titleSlug: tian-di-wu-qiong-xing
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天地无穷，人处于中。
- 三才既兆，庶类皆通。
- 至圣立极，万方所宗。
- 如星拱北，如水朝东。
- 垂衣而治，天下为公。
- 孝慈道广，是谓大同。
- 自兹而降，谋用是崇。
- 兵由此起，彊弱相攻。
- 上下分乱，莫知适从。
- 匪兹礼义，曷能靖共。
- 顺之者吉，逆之者凶。
- 不能率此，斯曰颛蒙。
- 穷通得丧，实维降衷。
- 巧愚不与，系于遭逢。
- 毋肆小智，以菑厥功。
- 安时处顺，于焉考终。

## 拼音
- tian1 di4 wu2 qiong2 ， ren2 chu3 yu2 zhong1 。
- san1 cai2 ji4 zhao4 ， shu4 lei4 jie1 tong1 。
- zhi4 sheng4 li4 ji2 ， wan4 fang1 suo3 zong1 。
- ru2 xing1 gong3 bei3 ， ru2 shui3 chao2 dong1 。
- chui2 yi1 er2 zhi4 ， tian1 xia4 wei2 gong1 。
- xiao4 ci2 dao4 guang3 ， shi4 wei4 da4 tong2 。
- zi4 zi1 er2 jiang4 ， mou2 yong4 shi4 chong2 。
- bing1 you2 ci3 qi3 ， qiang2 ruo4 xiang1 gong1 。
- shang4 xia4 fen1 luan4 ， mo4 zhi1 shi4 cong2 。
- fei3 zi1 li3 yi4 ， he2 neng2 jing4 gong4 。
- shun4 zhi1 zhe3 ji2 ， ni4 zhi1 zhe3 xiong1 。
- bu4 neng2 lü4 ci3 ， si1 yue1 zhuan1 meng2 。
- qiong2 tong1 de2 sang4 ， shi2 wei2 jiang4 zhong1 。
- qiao3 yu2 bu4 yu3 ， xi4 yu2 zao1 feng2 。
- wu2 si4 xiao3 zhi4 ， yi3 zi1 jue2 gong1 。
- an1 shi2 chu3 shun4 ， yu2 yan1 kao3 zhong1 。

## 注释

## 译文

## 赏析
