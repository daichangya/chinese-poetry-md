---
id: shi-wen-xiang-gan-xing
title: 感兴
titlePinyin: gan3 xing1
titleSlug: gan-xing
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一身素贫窭，四海长为客。
- 客涂不可穷，老去少筋力。
- 贱者人多弃，风霜变颜色。
- 归来旅亭下，倚杖三叹息。
- 只字不堪煮，万卷亦徒积。
- 未如田舍翁，耕桑了衣食。
- 身世蚁旋磨，日月驹过隙。
- 百年竟何为，鬓发空皓白。
- 乾坤渺难冯，倦羽复奚适。
- 一枝愿深栖，庶以避弹射。

## 拼音
- yi4 shen1 su4 pin2 ju4 ， si4 hai3 chang2 wei4 ke4 。
- ke4 tu2 bu4 ke3 qiong2 ， lao3 qu4 shao3 jin1 li4 。
- jian4 zhe3 ren2 duo1 qi4 ， feng1 shuang1 bian4 yan2 se4 。
- gui1 lai2 lü3 ting2 xia4 ， yi3 zhang4 san1 tan4 xi1 。
- zhi1 zi4 bu4 kan1 zhu3 ， wan4 juan4 yi4 tu2 ji1 。
- wei4 ru2 tian2 she4 weng1 ， geng1 sang1 le0 yi1 shi2 。
- shen1 shi4 yi3 xuan2 mo2 ， ri4 yue4 ju1 guo4 xi4 。
- bai3 nian2 jing4 he2 wei4 ， bin4 fa4 kong1 hao4 bai2 。
- qian2 kun1 miao3 nan2 feng2 ， juan4 yu3 fu4 xi1 shi4 。
- yi4 zhi1 yuan4 shen1 qi1 ， shu4 yi3 bi4 tan2 she4 。

## 注释

## 译文

## 赏析
