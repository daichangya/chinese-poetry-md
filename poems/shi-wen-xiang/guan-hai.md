---
id: shi-wen-xiang-guan-hai
title: 观海
titlePinyin: guan1 hai3
titleSlug: guan-hai
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 粤自两仪分，溟波长诸水。
- 涵渟昭体量，沆瀁无涯涘。
- 一目但浺瀜，百川竞输委。
- 东闻号扶桑，西或称蒙汜。
- 浴日扬明辉，浮天忘表里。
- 神灵奠厥居，鳞介安攸止。
- 蜃气成楼台，珠光耀坁沚。
- 渔商所依凭，利用何穷已。
- 鼓楫通九夷，乘风超万里。
- 初唯见平相，渐得悟深理。
- 傥可觅蓬莱，当从赤松子。

## 拼音
- yue4 zi4 liang3 yi2 fen1 ， ming2 bo1 chang2 zhu1 shui3 。
- han2 ting2 zhao1 ti3 liang4 ， hang4 yang3 wu2 ya2 si4 。
- yi2 mu4 dan4 chong1 rong2 ， bai3 chuan1 jing4 shu1 wei3 。
- dong1 wen2 hao4 fu2 sang1 ， xi1 huo4 cheng1 meng2 si4 。
- yu4 ri4 yang2 ming2 hui1 ， fu2 tian1 wang4 biao3 li3 。
- shen2 ling2 dian4 jue2 ju1 ， lin2 jie4 an1 you1 zhi3 。
- shen4 qi4 cheng2 lou2 tai2 ， zhu1 guang1 yao4 zhi3 zhi3 。
- yu2 shang1 suo3 yi1 ping2 ， li4 yong4 he2 qiong2 yi3 。
- gu3 ji2 tong1 jiu3 yi2 ， cheng2 feng1 chao1 wan4 li3 。
- chu1 wei2 jian4 ping2 xiang1 ， jian4 de2 wu4 shen1 li3 。
- tang3 ke3 mi4 peng2 lai2 ， dang1 cong2 chi4 song1 zi3 。

## 注释

## 译文

## 赏析
