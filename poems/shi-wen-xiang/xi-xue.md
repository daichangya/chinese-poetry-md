---
id: shi-wen-xiang-xi-xue
title: 喜雪
titlePinyin: xi3 xue3
titleSlug: xi-xue
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 北风吹同云，惨澹日已夕。
- 枕上闻霰零，须臾映窗白。
- 晓来篱户间，平地忽过尺。
- 群峰静缭绕，弥望无寸碧。
- 栖鸟噤不鸣，空山断行迹。
- 古木摧危梢，荒崖失奇石。
- 瑞色徧天壤，膏润归宿麦。
- 螟蟊深入地，沴气亦消释。
- 丰年信可占，岂复忧民食。
- 野老不知寒，欢声动阡陌。
- 聊作喜雪歌，仰谢天钧力。
- 歌长遣谁和，写寄西峰客。

## 拼音
- bei3 feng1 chui1 tong2 yun2 ， can3 dan4 ri4 yi3 xi1 。
- zhen3 shang4 wen2 xian4 ling2 ， xu1 yu2 ying4 chuang1 bai2 。
- xiao3 lai2 li2 hu4 jian1 ， ping2 di4 hu1 guo4 chi3 。
- qun2 feng1 jing4 liao2 rao4 ， mi2 wang4 wu2 cun4 bi4 。
- qi1 niao3 jin4 bu4 ming2 ， kong1 shan1 duan4 xing2 ji4 。
- gu3 mu4 cui1 wei1 shao1 ， huang1 ya2 shi1 qi2 shi2 。
- rui4 se4 bian4 tian1 rang3 ， gao1 run4 gui1 su4 mai4 。
- ming2 mao2 shen1 ru4 di4 ， li4 qi4 yi4 xiao1 shi4 。
- feng1 nian2 xin4 ke3 zhan4 ， qi3 fu4 you1 min2 shi2 。
- ye3 lao3 bu4 zhi1 han2 ， huan1 sheng1 dong4 qian1 mo4 。
- liao2 zuo4 xi3 xue3 ge1 ， yang3 xie4 tian1 jun1 li4 。
- ge1 chang2 qian3 shui2 he2 ， xie3 ji4 xi1 feng1 ke4 。

## 注释

## 译文

## 赏析
