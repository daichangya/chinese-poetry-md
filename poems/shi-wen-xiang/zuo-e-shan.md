---
id: shi-wen-xiang-zuo-e-shan
title: 岞崿山
titlePinyin: zuo4 e4 shan1
titleSlug: zuo-e-shan
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岞崿多奇观，人疑是假山。
- 松亭藏雾黑，苔壁上云斑。
- 栈阁凌空险，岩栖履石艰。
- 鹤眠庭树稳，僮汲井泉悭。
- 钟磬青冥上，香灯杳霭间。
- 志图曾旧览，题咏未经删。
- 叠嶂森南面，双溪转北湾。
- 飞桥拦水断，古邑带烟闲。
- 猿啸穿林远，樵声过岭峦。
- 客寻清梵至，僧背夕阳还。
- 我亦频来此，柴门不要关。

## 拼音
- zuo4 e4 duo1 qi2 guan1 ， ren2 yi2 shi4 jia3 shan1 。
- song1 ting2 cang2 wu4 hei1 ， tai2 bi4 shang4 yun2 ban1 。
- zhan4 ge2 ling2 kong1 xian3 ， yan2 qi1 lü3 shi2 jian1 。
- he4 mian2 ting2 shu4 wen3 ， tong2 ji2 jing3 quan2 qian1 。
- zhong1 qing4 qing1 ming2 shang4 ， xiang1 deng1 yao3 ai3 jian1 。
- zhi4 tu2 ceng2 jiu4 lan3 ， ti2 yong3 wei4 jing1 shan1 。
- die2 zhang4 sen1 nan2 mian4 ， shuang1 xi1 zhuan3 bei3 wan1 。
- fei1 qiao2 lan2 shui3 duan4 ， gu3 yi4 dai4 yan1 xian2 。
- yuan2 xiao4 chuan1 lin2 yuan3 ， qiao2 sheng1 guo4 ling3 luan2 。
- ke4 xun2 qing1 fan4 zhi4 ， seng1 bei4 xi1 yang2 hai2 。
- wo3 yi4 pin2 lai2 ci3 ， chai2 men2 bu2 yao4 guan1 。

## 注释

## 译文

## 赏析
