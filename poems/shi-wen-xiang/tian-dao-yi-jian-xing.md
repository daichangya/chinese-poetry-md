---
id: shi-wen-xiang-tian-dao-yi-jian-xing
title: 天道夷简行
titlePinyin: tian1 dao4 yi2 jian3 xing2
titleSlug: tian-dao-yi-jian-xing
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天道夷简，荡荡巍巍。
- 人心不然，大行险巇。
- 转眼翻覆，诚不易知。
- 忠或见疎，信或见疑。
- 离间致入，宁复顾思。
- 昔者缱绻，终焉弃遗。
- 圣如周公，王犹不知。
- 孝若申生，姬能死之。
- 在彼盛时，尚有尔为。
- 况乎季世，颠倒是非。
- 谗人饱禄，志士苦饥。
- 俯仰今古，其谁不悲。
- 命悬于天，逆之为嗤。
- 冲静无患，进取必危。
- 守道安危，其殆庶几。
- 祸福之兆，可以理推。
- 夷齐去周，西山采薇。
- 黄绮避秦，商岩茹芝。
- 景行先哲，良足为规。
- 规而罔念，虽悔何追。

## 拼音
- tian1 dao4 yi2 jian3 ， dang4 dang4 wei1 wei1 。
- ren2 xin1 bu4 ran2 ， da4 xing2 xian3 xi1 。
- zhuan3 yan3 fan1 fu4 ， cheng2 bu2 yi4 zhi1 。
- zhong1 huo4 jian4 shu1 ， xin4 huo4 jian4 yi2 。
- li2 jian4 zhi4 ru4 ， ning2 fu4 gu4 si1 。
- xi1 zhe3 qian3 quan3 ， zhong1 yan1 qi4 yi2 。
- sheng4 ru2 zhou1 gong1 ， wang2 you2 bu4 zhi1 。
- xiao4 ruo4 shen1 sheng1 ， ji1 neng2 si3 zhi1 。
- zai4 bi3 sheng4 shi2 ， shang4 you3 er3 wei4 。
- kuang4 hu1 ji4 shi4 ， dian1 dao3 shi4 fei1 。
- chan2 ren2 bao3 lu4 ， zhi4 shi4 ku3 ji1 。
- fu3 yang3 jin1 gu3 ， qi2 shui2 bu4 bei1 。
- ming4 xuan2 yu2 tian1 ， ni4 zhi1 wei4 chi1 。
- chong1 jing4 wu2 huan4 ， jin4 qu3 bi4 wei1 。
- shou3 dao4 an1 wei1 ， qi2 dai4 shu4 ji1 。
- huo4 fu2 zhi1 zhao4 ， ke3 yi3 li3 tui1 。
- yi2 qi2 qu4 zhou1 ， xi1 shan1 cai3 wei1 。
- huang2 qi3 bi4 qin2 ， shang1 yan2 ru2 zhi1 。
- jing3 xing2 xian1 zhe2 ， liang2 zu2 wei4 gui1 。
- gui1 er2 wang3 nian4 ， sui1 hui3 he2 zhui1 。

## 注释

## 译文

## 赏析
