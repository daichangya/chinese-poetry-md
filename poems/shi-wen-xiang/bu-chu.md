---
id: shi-wen-xiang-bu-chu
title: 不出
titlePinyin: bu4 chu1
titleSlug: bu-chu
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晚暮衰慵剧，因寻此地居。
- 山深常见鹿，溪浅少藏鱼。
- 野径归烟僻，寒窗映水虚。
- 松枯生藓遍，梅老著花疎。
- 对月空尘翳，眠云晤卷舒。
- 以闲消苑结，因静得真如。
- 兀坐多凭几，徐行不用车。
- 公卿谁识我，猿鹤最知予。
- 善贾休沽玉，全生愿作樗。
- 终身期不出，颇自爱吾庐。

## 拼音
- wan3 mu4 shuai1 yong1 ju4 ， yin1 xun2 ci3 di4 ju1 。
- shan1 shen1 chang2 jian4 lu4 ， xi1 qian3 shao3 cang2 yu2 。
- ye3 jing4 gui1 yan1 pi4 ， han2 chuang1 ying4 shui3 xu1 。
- song1 ku1 sheng1 xian3 bian4 ， mei2 lao3 zhu4 hua1 shu1 。
- dui4 yue4 kong1 chen2 yi4 ， mian2 yun2 wu4 juan4 shu1 。
- yi3 xian2 xiao1 yuan4 jie2 ， yin1 jing4 de2 zhen1 ru2 。
- wu4 zuo4 duo1 ping2 ji3 ， xu2 xing2 bu2 yong4 che1 。
- gong1 qing1 shui2 shi2 wo3 ， yuan2 he4 zui4 zhi1 yu3 。
- shan4 jia3 xiu1 gu1 yu4 ， quan2 sheng1 yuan4 zuo4 chu1 。
- zhong1 shen1 qi1 bu4 chu1 ， po1 zi4 ai4 wu2 lu2 。

## 注释

## 译文

## 赏析
