---
id: shi-wen-xiang-hai-shan
title: 还山
titlePinyin: hai2 shan1
titleSlug: hai-shan
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾性本闲旷，素不喜城郭。
- 而况宾主间，礼数相束缚。
- 怅望西南山，佳气日参错。
- 逸兴不可羁，飘飘出笼鹤。
- 翩然曳杖还，专意在一壑。
- 时方孟夏初，众花已零落。
- 槠林晚雪香，麦陇残云薄。
- 谷深绝游尘，苗田叫姑恶。
- 幽人旧相知，一见心喜跃。
- 谓言旧山畬，今犹可耕凿。
- 日夕共登临，靡惮筋力弱。
- 于焉得天真，毕志甘澹泊。
- 初非傲轩冕，终又畏矰缴。
- 置身声利场，何如且行乐。
- 累累北原上，万古同寂寞。

## 拼音
- wu2 xing4 ben3 xian2 kuang4 ， su4 bu4 xi3 cheng2 guo1 。
- er2 kuang4 bin1 zhu3 jian1 ， li3 shu4 xiang1 shu4 fu4 。
- chang4 wang4 xi1 nan2 shan1 ， jia1 qi4 ri4 can1 cuo4 。
- yi4 xing1 bu4 ke3 ji1 ， piao1 piao1 chu1 long2 he4 。
- pian1 ran2 ye4 zhang4 hai2 ， zhuan1 yi4 zai4 yi2 he4 。
- shi2 fang1 meng4 xia4 chu1 ， zhong4 hua1 yi3 ling2 luo4 。
- zhu1 lin2 wan3 xue3 xiang1 ， mai4 long3 can2 yun2 bao2 。
- gu3 shen1 jue2 you2 chen2 ， miao2 tian2 jiao4 gu1 e4 。
- you1 ren2 jiu4 xiang1 zhi1 ， yi2 jian4 xin1 xi3 yue4 。
- wei4 yan2 jiu4 shan1 she1 ， jin1 you2 ke3 geng1 zao2 。
- ri4 xi1 gong4 deng1 lin2 ， mi2 dan4 jin1 li4 ruo4 。
- yu2 yan1 de2 tian1 zhen1 ， bi4 zhi4 gan1 dan4 bo2 。
- chu1 fei1 ao4 xuan1 mian3 ， zhong1 you4 wei4 zeng1 jiao3 。
- zhi4 shen1 sheng1 li4 chang3 ， he2 ru2 qie3 xing2 le4 。
- lei4 lei4 bei3 yuan2 shang4 ， wan4 gu3 tong2 ji4 mo4 。

## 注释

## 译文

## 赏析
