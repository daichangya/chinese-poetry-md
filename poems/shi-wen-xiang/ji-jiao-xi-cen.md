---
id: shi-wen-xiang-ji-jiao-xi-cen
title: 寄教西岑
titlePinyin: ji4 jiao4 xi1 cen2
titleSlug: ji-jiao-xi-cen
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西岑我同流，常惜会面疏。
- 秋深来旧京，一尝造君庐。
- 感君故情深，馆我于恬虚。
- 十日更倡酬，闲踪颇虚邪。
- 人事那好乖，扁舟赋归与。
- 茫茫烟水隔，无使堪寄书。
- 万玉森筼筜，孤峰丽芙蕖。
- 挂梦于其间，栩栩复蘧蘧。
- 以我常思君，知君亦思予。
- 何时重携手，使此菀结舒。

## 拼音
- xi1 cen2 wo3 tong2 liu2 ， chang2 xi1 hui4 mian4 shu1 。
- qiu1 shen1 lai2 jiu4 jing1 ， yi4 chang2 zao4 jun1 lu2 。
- gan3 jun1 gu4 qing2 shen1 ， guan3 wo3 yu2 tian2 xu1 。
- shi2 ri4 geng4 chang4 chou2 ， xian2 zong1 po1 xu1 xie2 。
- ren2 shi4 na4 hao3 guai1 ， pian1 zhou1 fu4 gui1 yu3 。
- mang2 mang2 yan1 shui3 ge2 ， wu2 shi3 kan1 ji4 shu1 。
- wan4 yu4 sen1 yun2 dang1 ， gu1 feng1 li4 fu2 qu2 。
- gua4 meng4 yu2 qi2 jian1 ， xu3 xu3 fu4 qu2 qu2 。
- yi3 wo3 chang2 si1 jun1 ， zhi1 jun1 yi4 si1 yu3 。
- he2 shi2 zhong4 xie2 shou3 ， shi3 ci3 wan3 jie2 shu1 。

## 注释

## 译文

## 赏析
