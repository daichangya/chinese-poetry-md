---
id: shi-wen-xiang-you-shi
title: 有适
titlePinyin: you3 shi4
titleSlug: you-shi
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 破屋无兄弟，拙者所栖息。
- 衡门未尝启，声利讵能迫。
- 资身不求备，百事遂省力。
- 粪埽皆可衣，草木皆可食。
- 春来有余暇，手种豆一席。
- 秋深叶黄陨，霜荚渐开拆。
- 收归篱落间，早晚自剥击。
- 藏之于瓶罂，粒粒堪爱惜。
- 穷冬火𬬻头，时唤山猿吃。
- 猿去吾亦眠，岩房愈幽寂。
- 口诵寒山诗，头枕麻衣易。
- 于以陶性情，终然远忧责。
- 颇谓贫非病，更觉损胜益。
- 与其称楩柟，未若作樗栎。
- 傍人莫相问，老子方有适。

## 拼音
- po4 wu1 wu2 xiong1 di4 ， zhuo1 zhe3 suo3 qi1 xi1 。
- heng2 men2 wei4 chang2 qi3 ， sheng1 li4 ju4 neng2 po4 。
- zi1 shen1 bu4 qiu2 bei4 ， bai3 shi4 sui4 sheng3 li4 。
- fen4 sao4 jie1 ke3 yi1 ， cao3 mu4 jie1 ke3 shi2 。
- chun1 lai2 you3 yu2 xia2 ， shou3 zhong4 dou4 yi4 xi2 。
- qiu1 shen1 ye4 huang2 yun3 ， shuang1 jia2 jian4 kai1 chai1 。
- shou1 gui1 li2 luo4 jian1 ， zao3 wan3 zi4 bao1 ji1 。
- cang2 zhi1 yu2 ping2 ying1 ， li4 li4 kan1 ai4 xi1 。
- qiong2 dong1 huo3 lu2 tou2 ， shi2 huan4 shan1 yuan2 chi1 。
- yuan2 qu4 wu2 yi4 mian2 ， yan2 fang2 yu4 you1 ji4 。
- kou3 song4 han2 shan1 shi1 ， tou2 zhen3 ma2 yi1 yi4 。
- yu2 yi3 tao2 xing4 qing2 ， zhong1 ran2 yuan3 you1 ze2 。
- po1 wei4 pin2 fei1 bing4 ， geng4 jue2 sun3 sheng4 yi4 。
- yu3 qi2 cheng1 pian2 nan2 ， wei4 ruo4 zuo4 chu1 li4 。
- bang4 ren2 mo4 xiang1 wen4 ， lao3 zi3 fang1 you3 shi4 。

## 注释

## 译文

## 赏析
