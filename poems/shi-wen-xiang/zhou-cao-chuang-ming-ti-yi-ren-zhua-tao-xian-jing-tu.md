---
id: shi-wen-xiang-zhou-cao-chuang-ming-ti-yi-ren-zhua-tao-xian-jing-tu
title: 周草窗命题异人爪搯仙境图
titlePinyin: zhou1 cao3 chuang1 ming4 ti2 yi4 ren2 zhua3 tao1 xian1 jing4 tu2
titleSlug: zhou-cao-chuang-ming-ti-yi-ren-zhua-tao-xian-jing-tu
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽斋众客多清娱，弁翁开卷示此图。
- 细画纤纤比毛发，老眼眴转眡若无。
- 须臾神定乃能辨，蓬山圆峤连方壶。
- 山川盘纡体势远，楼观缥缈棼桴铺。
- 霓旌羽盖蔽空日，云𫐌鹤驭交天衢。
- 瓌丽绮错千万状，一一尽与人间殊。
- 弁翁指陈更详悉，言是澄江惠氏所宝之旧物。
- 昔有道人方外来，暮夜延之入其室。
- 萧然独卧无灯明，时闻爪甲铿有声。
- 明发道人不知处，但见桶底搯画成。
- 吾知道人非小巧，物物之中存幻眇。
- 更于爪画两俱忘，当与道人同一笑。

## 拼音
- you1 zhai1 zhong4 ke4 duo1 qing1 yu2 ， bian4 weng1 kai1 juan4 shi4 ci3 tu2 。
- xi4 hua4 xian1 xian1 bi3 mao2 fa4 ， lao3 yan3 xuan4 zhuan3 shi4 ruo4 wu2 。
- xu1 yu2 shen2 ding4 nai3 neng2 bian4 ， peng2 shan1 yuan2 qiao2 lian2 fang1 hu2 。
- shan1 chuan1 pan2 yu1 ti3 shi4 yuan3 ， lou2 guan1 piao1 miao3 fen2 fu2 pu4 。
- ni2 jing1 yu3 gai4 bi4 kong1 ri4 ， yun2 𫐌 he4 yu4 jiao1 tian1 qu2 。
- gui1 li4 qi3 cuo4 qian1 wan4 zhuang4 ， yi1 yi1 jin4 yu3 ren2 jian1 shu1 。
- bian4 weng1 zhi3 chen2 geng4 xiang2 xi1 ， yan2 shi4 cheng2 jiang1 hui4 shi4 suo3 bao3 zhi1 jiu4 wu4 。
- xi1 you3 dao4 ren2 fang1 wai4 lai2 ， mu4 ye4 yan2 zhi1 ru4 qi2 shi4 。
- xiao1 ran2 du2 wo4 wu2 deng1 ming2 ， shi2 wen2 zhua3 jia3 keng1 you3 sheng1 。
- ming2 fa1 dao4 ren2 bu4 zhi1 chu4 ， dan4 jian4 tong3 di3 tao1 hua4 cheng2 。
- wu2 zhi1 dao4 ren2 fei1 xiao3 qiao3 ， wu4 wu4 zhi1 zhong1 cun2 huan4 miao3 。
- geng4 yu2 zhua3 hua4 liang3 ju4 wang4 ， dang1 yu3 dao4 ren2 tong2 yi2 xiao4 。

## 注释

## 译文

## 赏析
