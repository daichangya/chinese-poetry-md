---
id: shi-wen-xiang-zheng-fu-yuan
title: 征妇怨
titlePinyin: zheng1 fu4 yuan4
titleSlug: zheng-fu-yuan
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宁为路傍草，莫作战士妻。
- 初嫁席未温，夫今戍辽西。
- 忆与夫别时，山川正飞雪。
- 腰间弓箭重，冰冻马蹄裂。
- 夫君在万里，如何可相求。
- 瞻彼日月光，使妾心悠悠。
- 悠悠复悠悠，想思曷云已。
- 夜夜劳梦魂，遥遥渡辽水。
- 军中有纪律，君当慎终始。
- 勿以念室家，无心事戎垒。
- 自昔忠义人，从军皆效死。

## 拼音
- ning2 wei4 lu4 bang4 cao3 ， mo4 zuo4 zhan4 shi4 qi1 。
- chu1 jia4 xi2 wei4 wen1 ， fu1 jin1 shu4 liao2 xi1 。
- yi4 yu3 fu1 bie2 shi2 ， shan1 chuan1 zheng4 fei1 xue3 。
- yao1 jian1 gong1 jian4 zhong4 ， bing1 dong4 ma3 ti2 lie4 。
- fu1 jun1 zai4 wan4 li3 ， ru2 he2 ke3 xiang1 qiu2 。
- zhan1 bi3 ri4 yue4 guang1 ， shi3 qie4 xin1 you1 you1 。
- you1 you1 fu4 you1 you1 ， xiang3 si1 he2 yun2 yi3 。
- ye4 ye4 lao2 meng4 hun2 ， yao2 yao2 du4 liao2 shui3 。
- jun1 zhong1 you3 ji4 lü4 ， jun1 dang1 shen4 zhong1 shi3 。
- wu4 yi3 nian4 shi4 jia1 ， wu2 xin1 shi4 rong2 lei3 。
- zi4 xi1 zhong1 yi4 ren2 ， cong2 jun1 jie1 xiao4 si3 。

## 注释

## 译文

## 赏析
