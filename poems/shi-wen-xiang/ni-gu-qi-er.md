---
id: shi-wen-xiang-ni-gu-qi-er
title: 拟古  其二
titlePinyin: ni3 gu3     qi2 er4
titleSlug: ni-gu-qi-er
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 事往不可追，愁来不可扫。
- 悠悠百年间，一身孰能保。
- 昔为席上珍，今作路傍草。
- 倚伏理则然，宁复有当道。
- 古者贤圣人，身否亦枯槁。
- 嘉名如日月，万世犹杲杲。
- 浮云非我心，归根以为宝。
- 茫昧曷能明，吾将问苍昊。

## 拼音
- shi4 wang3 bu4 ke3 zhui1 ， chou2 lai2 bu4 ke3 sao3 。
- you1 you1 bai3 nian2 jian1 ， yi4 shen1 shu2 neng2 bao3 。
- xi1 wei4 xi2 shang4 zhen1 ， jin1 zuo4 lu4 bang4 cao3 。
- yi3 fu2 li3 ze2 ran2 ， ning2 fu4 you3 dang1 dao4 。
- gu3 zhe3 xian2 sheng4 ren2 ， shen1 fou3 yi4 ku1 gao3 。
- jia1 ming2 ru2 ri4 yue4 ， wan4 shi4 you2 gao3 gao3 。
- fu2 yun2 fei1 wo3 xin1 ， gui1 gen1 yi3 wei2 bao3 。
- mang2 mei4 he2 neng2 ming2 ， wu2 jiang1 wen4 cang1 hao4 。

## 注释

## 译文

## 赏析
