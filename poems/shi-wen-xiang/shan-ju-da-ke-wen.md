---
id: shi-wen-xiang-shan-ju-da-ke-wen
title: 山居答客问
titlePinyin: shan1 ju1 da2 ke4 wen4
titleSlug: shan-ju-da-ke-wen
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 富贵有何好，祇以劳其形。
- 吾居在山林，四体常安宁。
- 寒缉沼中荷，饥𣃁松下苓。
- 苍苔没幽径，白云度疎櫺。
- 明月石上看，清风枕间听。
- 灭惑生智焰，破尘出空经。
- 真如寐而寤，亦若醉而醒。
- 此外非吾事，眡之等浮萍。
- 誓不出篱户，期以终颓龄。
- 君如不吾信，重当问山灵。

## 拼音
- fu4 gui4 you3 he2 hao3 ， qi2 yi3 lao2 qi2 xing2 。
- wu2 ju1 zai4 shan1 lin2 ， si4 ti3 chang2 an1 ning2 。
- han2 ji1 zhao3 zhong1 he2 ， ji1 𣃁 song1 xia4 ling2 。
- cang1 tai2 mei2 you1 jing4 ， bai2 yun2 du4 shu1 ling2 。
- ming2 yue4 shi2 shang4 kan4 ， qing1 feng1 zhen3 jian1 ting1 。
- mie4 huo4 sheng1 zhi4 yan4 ， po4 chen2 chu1 kong1 jing1 。
- zhen1 ru2 mei4 er2 wu4 ， yi4 ruo4 zui4 er2 xing3 。
- ci3 wai4 fei1 wu2 shi4 ， shi4 zhi1 deng3 fu2 ping2 。
- shi4 bu4 chu1 li2 hu4 ， qi1 yi3 zhong1 tui2 ling2 。
- jun1 ru2 bu4 wu2 xin4 ， zhong4 dang1 wen4 shan1 ling2 。

## 注释

## 译文

## 赏析
