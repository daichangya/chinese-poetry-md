---
id: shi-wen-xiang-ti-jiao-liao-chao-lin-xing
title: 题鹪鹩巢林行
titlePinyin: ti2 jiao1 liao2 chao2 lin2 xing2
titleSlug: ti-jiao-liao-chao-lin-xing
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鹪鹩巢中林，所择唯一枝。
- 俛啄草间粒，自可长无饥。
- 绝意于翺翔，其乐诚在兹。
- 挟之上空虚，高风亦奚为。
- 体微力难任，飘飘竟何归。
- 穷达悬于天，赋予常不齐。
- 君子识其分，小大随所施。
- 狂夫每争先，虚骋不知疲。
- 以之致高位，未免多瑕玼。
- 静退以为德，此理良可推。

## 拼音
- jiao1 liao2 chao2 zhong1 lin2 ， suo3 ze2 wei2 yi1 zhi1 。
- fu3 zhuo2 cao3 jian1 li4 ， zi4 ke3 chang2 wu2 ji1 。
- jue2 yi4 yu2 ao2 xiang2 ， qi2 le4 cheng2 zai4 zi1 。
- xie2 zhi1 shang4 kong1 xu1 ， gao1 feng1 yi4 xi1 wei4 。
- ti3 wei1 li4 nan2 ren4 ， piao1 piao1 jing4 he2 gui1 。
- qiong2 da2 xuan2 yu2 tian1 ， fu4 yu3 chang2 bu4 qi2 。
- jun1 zi3 shi2 qi2 fen1 ， xiao3 da4 sui2 suo3 shi1 。
- kuang2 fu1 mei3 zheng1 xian1 ， xu1 cheng3 bu4 zhi1 pi2 。
- yi3 zhi1 zhi4 gao1 wei4 ， wei4 mian3 duo1 xia2 ci1 。
- jing4 tui4 yi3 wei2 de2 ， ci3 li3 liang2 ke3 tui1 。

## 注释

## 译文

## 赏析
