---
id: shi-wen-xiang-bo-zhou
title: 泊舟
titlePinyin: bo2 zhou1
titleSlug: bo-zhou
author: 释文珦
authorPinyin: shi4 wen2 xiang4
authorSlug: shi-wen-xiang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泊舟青林傍，日入风色莫。
- 翩翩群鸟归，各以类相聚。
- 我生独何为，孤立寡良遇。
- 落落天壤间，真如惠王瓠。
- 苦吟复谁听，直道遭时恶。
- 齿豁眼已昏，鬒发坐成素。
- 踯躅中夜起，沾衣苦多露。
- 仰视天一方，繁星不知数。
- 故乡何由返，年老忘归路。
- 良宵苦无悰，明朝又何处。
- 余生但迍邅，百念空回互。
- 感激动悲歌，邻舟还诟怒。
- 吞声入篷底，局促似罝兔。
- 行役古所叹，人生亦多误。

## 拼音
- bo2 zhou1 qing1 lin2 bang4 ， ri4 ru4 feng1 se4 mo4 。
- pian1 pian1 qun2 niao3 gui1 ， ge4 yi3 lei4 xiang1 ju4 。
- wo3 sheng1 du2 he2 wei4 ， gu1 li4 gua3 liang2 yu4 。
- luo4 luo4 tian1 rang3 jian1 ， zhen1 ru2 hui4 wang2 hu4 。
- ku3 yin2 fu4 shui2 ting1 ， zhi2 dao4 zao1 shi2 e4 。
- chi3 huo1 yan3 yi3 hun1 ， zhen3 fa1 zuo4 cheng2 su4 。
- zhi2 zhu2 zhong1 ye4 qi3 ， zhan1 yi1 ku3 duo1 lu4 。
- yang3 shi4 tian1 yi4 fang1 ， fan2 xing1 bu4 zhi1 shu4 。
- gu4 xiang1 he2 you2 fan3 ， nian2 lao3 wang4 gui1 lu4 。
- liang2 xiao1 ku3 wu2 cong2 ， ming2 chao2 you4 he2 chu4 。
- yu2 sheng1 dan4 zhun1 zhan1 ， bai3 nian4 kong1 hui2 hu4 。
- gan3 ji1 dong4 bei1 ge1 ， lin2 zhou1 hai2 gou4 nu4 。
- tun1 sheng1 ru4 peng2 di3 ， ju2 cu4 si4 ju1 tu4 。
- xing2 yi4 gu3 suo3 tan4 ， ren2 sheng1 yi4 duo1 wu4 。

## 注释

## 译文

## 赏析
