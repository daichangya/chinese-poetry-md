---
id: xuan-jue-yong-jia-zheng-dao-ge
title: 永嘉证道歌
titlePinyin: yong3 jia1 zheng4 dao4 ge1
titleSlug: yong-jia-zheng-dao-ge
author: 玄觉
authorPinyin: xuan2 jue2
authorSlug: xuan-jue
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 君不见，绝学无为闲道人，不除妄想不求真。
- 无明实性即佛性，幻化空身即法身。
- 法身觉了无一物，本源自性天真佛。
- 五阴浮云空去来，三毒水泡空出没。
- 证实相，无人法，刹那灭却阿鼻业。
- 若将妄语诳众生，自招拔舌尘沙劫。
- 顿觉了，如来禅，六度万行体中圆。
- 梦里明明有六趣，觉后空空无大千。
- 无罪福，无损益，寂灭性中莫问觅。
- 比来尘镜未曾磨，今日分明须剖析。
- 谁无念？谁无生？若实无生无不生。
- 唤取机关木人问，求佛施功早晚成。
- 放四大，莫把提，寂灭性中随饮啄。
- 诸行无常一切空，即是如来大圆觉。
- 决定说，表真僧，有人不许任情征。
- 直（一作「真」）截根源佛所叩，摘叶寻枝我不能。
- 摩尼珠，人不识，如来藏里亲收得。
- 六般神用空不空，一颗圆光色非色。
- 净五眼，得五力，唯证乃知难可测。
- 镜里看形见不片，水中捉月争拈得。
- 常独行，常独步，达者同游湼槃路。
- 调古神清风自高，貌悴骨刚人不顾。
- 穷释子，口称贫，实是身贫道不贫。
- 贫则身常披缕褐，道则心藏无价珍。
- 无价珍，用无尽，利物应机终不吝。
- 三身四智体中圆，八解六通心地印。
- 上士一决一切了，中下多闻多不信，但自怀中解垢衣，谁能向外夸精进。
- 从他谤，任他非，把火烧天徒自疲。
- 我闻恰似饮甘露，销融顿入不思议。
- 观恶言，是功德，此即成吾善知识。
- 不因讪谤成冤亲，何表无生慈忍力。
- 宗亦通，说亦通，定慧圆明不滞空。
- 非但我今独达了，恒沙诸佛体皆同。
- 师子吼，无畏说，百兽闻之皆脑裂。
- 香象奔波失却威，天龙寂听生欣悦。
- 游江海，涉山川，寻师访道为参禅。
- 自从认得曹谿路，了知生死不相关。
- 行亦禅，坐亦禅，语默动静体安然。
- 纵遇锋刀常坦坦，假饶毒药也闲闲。
- 我师得见然灯佛，多劫曾为忍辱仙。
- 几回生，几回死，生死悠悠无定止。
- 自从顿悟了无生，于诸荣辱何忧喜。
- 入深山，住兰若，岑崟幽邃长松下。
- 优游静坐野僧家，阒寂安居实萧洒。
- 觉即了，不施功，一切有为法不同。
- 住相布施生天福，犹如仰箭射虚空。
- 势力尽，箭还坠，招得来生不如意。
- 争似无为实相门，一超直入如来地。
- 但得本，莫愁末，如净瑠璃含宝月。
- 既能解此如意珠，自利利他终不竭。
- 江月照，松风吹，永夜清宵何所为？
- 佛印戒珠心地印，雾露云霞体上衣。
- 降龙钵，解虎锡，两股金环鸣历历。
- 不是标形虚事持，如来宝杖亲踪迹。
- 不求真，不断妄，了知二法空无相。
- 无相无空无不空，即是如来真实相。
- 心镜明，鉴无碍，廓然莹彻周沙界。
- 万象森罗影现中，一颗圆光非内外。
- 豁达空，拨因果，漭漭荡荡招殃祸。
- 弃有著空病亦然，还如避溺而投火。
- 舍妄心，取真理，取舍之心成巧伪。
- 学人不了用修行，深成认贼将为子。
- 损法财，灭功德，莫不由斯心意识。
- 是以禅门了却心，顿入无生知见力。
- 大丈夫，秉慧剑，般若锋兮金刚燄。
- 非但能摧外道心，早曾落却天魔胆。
- 震法靁，击法鼓，布慈云兮洒甘露。
- 龙象蹴蹋润无边，三乘五戒皆惺悟。
- 雪山肥腻更无杂，纯出醍醐我常纳。
- 一性圆通一切性，一法徧含一切法，一月普现一切水，一切水月一月摄。
- 诸佛法身入我性，我性还共如来合。
- 一地俱足一切地，非色非心非行业。
- 弹指圆成八万门，刹那灭却阿鼻业。
- 一切数句非数句，与吾灵觉何交涉。
- 不可毁，不可赞，体若虚空勿涯岸。
- 不离当处常湛然，觅则知君不可见。
- 取不得，舍不得，不可得中只么得。
- 默时说，说时默，大施门开无壅塞。
- 有人问我解何宗，报道摩诃般若力。
- 或是或非人不识，逆行顺行天莫测。
- 吾早曾经多劫修，不是等闲相诳惑。
- 建法幢，立宗旨，明明佛敕曹溪是。
- 第一迦叶首传灯，二十八代西天记。
- 法东流，入此土，菩提达摩为初祖。
- 六代传衣天下闻，后人得道何穷数。
- 真不立，妄本空，有无俱遣不空空。
- 二十空门元不著，一性如来体自同。
- 心是根，法是尘，两种犹如镜上痕。
- 痕垢尽除光始现，心法双忘性即真。
- 嗟末法，恶时世，众生福薄难调制。
- 去圣远兮邪见深，魔强法弱多怨害。
- 问说如来顿教门，恨不灭除令瓦碎。
- 作在心，殃在身，不须冤诉更尤人。
- 欲得不招无闲业，莫谤如来正法轮。
- 旃檀林，无杂树，郁密深沈师子住。
- 境静林间独自游，走兽飞禽皆远去。
- 师子儿，众随后，三岁便能大哮吼。
- 若是野干逐（一作「随」）法王，百年妖怪虚开口。
- 圆顿教，勿人情，有疑不决直须争。
- 不是山僧逞人我，修行恐落断常坑。
- 非不非，是不是，差之毫厘失千里。
- 是即龙女顿成佛，非即善星生陷坠。
- 吾早年来积学问，亦曾讨疏寻经论。
- 分别名相不知休，入海算沙徒自困。
- 却被如来苦诃责，数他珍宝有何益。
- 从来蹭蹬觉虚行，多年枉作风尘客。
- 种性邪，错知解，不达如来圆顿制。
- 二乘精进勿道心，外道聪明无智慧。
- 亦愚痴，亦小𫘤，空拳指上生实解。
- 执指为月枉施功，根境法中虚揑怪。
- 不见一法即如来，方得名为观自在。
- 了即业障本来空，未了应须偿夙债。
- 饥逢玉膳不飡，病遇医王争得差。
- 在欲行禅知见力，火中生莲终不坏。
- 勇施犯重悟无生，早时成佛于今在。
- 师子吼，无畏说，深嗟懵懂顽皮靼（音折）。
- 祇知犯重障菩提，不见如来开秘诀。
- 有二比丘犯婬杀，波离萤光增罪结。
- 维摩大士顿除疑，犹如赫日销霜雪。
- 不思议，解脱力，妙用恒沙也无极。
- 四事供养敢辞劳，万两黄金亦销得。
- 粉骨碎身未足酬，一句了然超百亿。
- 法中王，最高胜，河沙如来同共证。
- 我今解此如意珠，信受之者皆相应。
- 了了见，无一物，亦无人，亦无佛。
- 大千沙界海中沤，一切圣贤如电拂。
- 假使铁轮顶上旋，定慧圆明终不失。
- 日可冷，月可热，众魔不能坏真说。
- 象驾峥嵘谩进途，谁见螗螂能拒辙。
- 大象不游于兔径，大悟不拘于小节。
- 莫将管见诳苍苍，未了吾今为君决。
- （见《四部丛刊三编》影宋本《景德传灯录》卷三十、冒广生刊《永嘉诗人祠堂丛刻》第一册释玄觉《永嘉集》附录）（按：《永嘉集》附录杨亿《无相大师行状》云：「著《禅宗悟修圆旨》，自浅之深，庆州刺史魏静缉而序之成十篇，目为《永嘉集》，及《证道歌》一首，并盛行于世云尔。
- 」）。

## 拼音
- jun1 bu2 jian4 ， jue2 xue2 wu2 wei2 xian2 dao4 ren2 ， bu4 chu2 wang4 xiang3 bu4 qiu2 zhen1 。
- wu2 ming2 shi2 xing4 ji2 fo2 xing4 ， huan4 hua4 kong1 shen1 ji2 fa3 shen1 。
- fa3 shen1 jue2 le0 wu2 yi2 wu4 ， ben3 yuan2 zi4 xing4 tian1 zhen1 fo2 。
- wu3 yin1 fu2 yun2 kong1 qu4 lai2 ， san1 du2 shui3 pao4 kong1 chu1 mo4 。
- zheng4 shi2 xiang1 ， wu2 ren2 fa3 ， cha4 na4 mie4 que4 a1 bi2 ye4 。
- ruo4 jiang1 wang4 yu3 kuang2 zhong4 sheng1 ， zi4 zhao1 ba2 she2 chen2 sha1 jie2 。
- dun4 jue2 le0 ， ru2 lai2 chan2 ， liu4 du4 wan4 hang2 ti3 zhong1 yuan2 。
- meng4 li3 ming2 ming2 you3 liu4 qu4 ， jue2 hou4 kong1 kong1 wu2 da4 qian1 。
- wu2 zui4 fu2 ， wu2 sun3 yi4 ， ji4 mie4 xing4 zhong1 mo4 wen4 mi4 。
- bi3 lai2 chen2 jing4 wei4 ceng2 mo2 ， jin1 ri4 fen1 ming2 xu1 pou1 xi1 。
- shui2 wu2 nian4 ？ shui2 wu2 sheng1 ？ ruo4 shi2 wu2 sheng1 wu2 bu4 sheng1 。
- huan4 qu3 ji1 guan1 mu4 ren2 wen4 ， qiu2 fo2 shi1 gong1 zao3 wan3 cheng2 。
- fang4 si4 da4 ， mo4 ba3 ti2 ， ji4 mie4 xing4 zhong1 sui2 yin3 zhuo2 。
- zhu1 xing2 wu2 chang2 yi2 qie4 kong1 ， ji2 shi4 ru2 lai2 da4 yuan2 jue2 。
- jue2 ding4 shuo1 ， biao3 zhen1 seng1 ， you3 ren2 bu4 xu3 ren4 qing2 zheng1 。
- zhi2 （ yi2 zuo4 「 zhen1 」 ） jie2 gen1 yuan2 fo2 suo3 kou4 ， zhai1 ye4 xun2 zhi1 wo3 bu4 neng2 。
- mo2 ni2 zhu1 ， ren2 bu4 shi2 ， ru2 lai2 cang2 li3 qin1 shou1 de2 。
- liu4 ban1 shen2 yong4 kong1 bu0 kong1 ， yi4 ke1 yuan2 guang1 se4 fei1 se4 。
- jing4 wu3 yan3 ， de2 wu3 li4 ， wei2 zheng4 nai3 zhi1 nan2 ke3 ce4 。
- jing4 li3 kan4 xing2 jian4 bu2 pian4 ， shui3 zhong1 zhuo1 yue4 zheng1 nian1 de2 。
- chang2 du2 xing2 ， chang2 du2 bu4 ， da2 zhe3 tong2 you2 nie4 pan2 lu4 。
- tiao2 gu3 shen2 qing1 feng1 zi4 gao1 ， mao4 cui4 gu3 gang1 ren2 bu2 gu4 。
- qiong2 shi4 zi3 ， kou3 cheng1 pin2 ， shi2 shi4 shen1 pin2 dao4 bu4 pin2 。
- pin2 ze2 shen1 chang2 pi1 lü3 he4 ， dao4 ze2 xin1 cang2 wu2 jia4 zhen1 。
- wu2 jia4 zhen1 ， yong4 wu2 jin4 ， li4 wu4 ying4 ji1 zhong1 bu2 lin4 。
- san1 shen1 si4 zhi4 ti3 zhong1 yuan2 ， ba1 jie3 liu4 tong1 xin1 di4 yin4 。
- shang4 shi4 yi4 jue2 yi2 qie4 le0 ， zhong1 xia4 duo1 wen2 duo1 bu2 xin4 ， dan4 zi4 huai2 zhong1 jie3 gou4 yi1 ， shui2 neng2 xiang4 wai4 kua1 jing1 jin4 。
- cong2 ta1 bang4 ， ren4 ta1 fei1 ， ba3 huo3 shao1 tian1 tu2 zi4 pi2 。
- wo3 wen2 qia4 si4 yin3 gan1 lu4 ， xiao1 rong2 dun4 ru4 bu4 si1 yi4 。
- guan1 e4 yan2 ， shi4 gong1 de2 ， ci3 ji2 cheng2 wu2 shan4 zhi1 shi0 。
- bu4 yin1 shan4 bang4 cheng2 yuan1 qin1 ， he2 biao3 wu2 sheng1 ci2 ren3 li4 。
- zong1 yi4 tong1 ， shuo1 yi4 tong1 ， ding4 hui4 yuan2 ming2 bu2 zhi4 kong1 。
- fei1 dan4 wo3 jin1 du2 da2 le0 ， heng2 sha1 zhu1 fo2 ti3 jie1 tong2 。
- shi1 zi3 hou3 ， wu2 wei4 shuo1 ， bai3 shou4 wen2 zhi1 jie1 nao3 lie4 。
- xiang1 xiang4 ben1 bo1 shi1 que4 wei1 ， tian1 long2 ji4 ting1 sheng1 xin1 yue4 。
- you2 jiang1 hai3 ， she4 shan1 chuan1 ， xun2 shi1 fang3 dao4 wei4 can1 chan2 。
- zi4 cong2 ren4 de0 cao2 xi1 lu4 ， liao3 zhi1 sheng1 si3 bu4 xiang1 guan1 。
- xing2 yi4 chan2 ， zuo4 yi4 chan2 ， yu3 mo4 dong4 jing4 ti3 an1 ran2 。
- zong4 yu4 feng1 dao1 chang2 tan3 tan3 ， jia3 rao2 du2 yao4 ye3 xian2 xian2 。
- wo3 shi1 de2 jian4 ran2 deng1 fo2 ， duo1 jie2 ceng2 wei4 ren3 ru3 xian1 。
- ji3 hui2 sheng1 ， ji3 hui2 si3 ， sheng1 si3 you1 you1 wu2 ding4 zhi3 。
- zi4 cong2 dun4 wu4 le0 wu2 sheng1 ， yu2 zhu1 rong2 ru3 he2 you1 xi3 。
- ru4 shen1 shan1 ， zhu4 lan2 ruo4 ， cen2 yin2 you1 sui4 chang2 song1 xia4 。
- you1 you2 jing4 zuo4 ye3 seng1 jia1 ， qu4 ji4 an1 ju1 shi2 xiao1 sa3 。
- jue2 ji2 le0 ， bu4 shi1 gong1 ， yi2 qie4 you3 wei4 fa3 bu4 tong2 。
- zhu4 xiang1 bu4 shi1 sheng1 tian1 fu2 ， you2 ru2 yang3 jian4 she4 xu1 kong1 。
- shi4 li4 jin4 ， jian4 hai2 zhui4 ， zhao1 de2 lai2 sheng1 bu4 ru2 yi4 。
- zheng1 si4 wu2 wei2 shi2 xiang1 men2 ， yi4 chao1 zhi2 ru4 ru2 lai2 di4 。
- dan4 de2 ben3 ， mo4 chou2 mo4 ， ru2 jing4 liu2 li2 han2 bao3 yue4 。
- ji4 neng2 jie3 ci3 ru2 yi4 zhu1 ， zi4 li4 li4 ta1 zhong1 bu4 jie2 。
- jiang1 yue4 zhao4 ， song1 feng1 chui1 ， yong3 ye4 qing1 xiao1 he2 suo3 wei4 ？
- fo2 yin4 jie4 zhu1 xin1 di4 yin4 ， wu4 lu4 yun2 xia2 ti3 shang4 yi1 。
- jiang4 long2 bo1 ， jie3 hu3 xi1 ， liang3 gu3 jin1 huan2 ming2 li4 li4 。
- bu2 shi4 biao1 xing2 xu1 shi4 chi2 ， ru2 lai2 bao3 zhang4 qin1 zong1 ji4 。
- bu4 qiu2 zhen1 ， bu2 duan4 wang4 ， liao3 zhi1 er4 fa3 kong1 wu2 xiang1 。
- wu2 xiang1 wu2 kong1 wu2 bu4 kong1 ， ji2 shi4 ru2 lai2 zhen1 shi2 xiang1 。
- xin1 jing4 ming2 ， jian4 wu2 ai4 ， kuo4 ran2 ying2 che4 zhou1 sha1 jie4 。
- wan4 xiang4 sen1 luo2 ying3 xian4 zhong1 ， yi4 ke1 yuan2 guang1 fei1 nei4 wai4 。
- huo1 da2 kong1 ， bo1 yin1 guo3 ， mang3 mang3 dang4 dang4 zhao1 yang1 huo4 。
- qi4 you3 zhu4 kong1 bing4 yi4 ran2 ， hai2 ru2 bi4 ni4 er2 tou2 huo3 。
- she4 wang4 xin1 ， qu3 zhen1 li3 ， qu3 she3 zhi1 xin1 cheng2 qiao3 wei3 。
- xue2 ren2 bu4 liao3 yong4 xiu1 xing2 ， shen1 cheng2 ren4 zei2 jiang1 wei4 zi3 。
- sun3 fa3 cai2 ， mie4 gong1 de2 ， mo4 bu4 you2 si1 xin1 yi4 shi2 。
- shi4 yi3 chan2 men2 liao3 que4 xin1 ， dun4 ru4 wu2 sheng1 zhi1 jian4 li4 。
- da4 zhang4 fu0 ， bing3 hui4 jian4 ， ban1 ruo4 feng1 xi1 jin1 gang1 yan4 。
- fei1 dan4 neng2 cui1 wai4 dao4 xin1 ， zao3 ceng2 luo4 que4 tian1 mo2 dan3 。
- zhen4 fa3 lei2 ， ji1 fa3 gu3 ， bu4 ci2 yun2 xi1 sa3 gan1 lu4 。
- long2 xiang4 cu4 ta4 run4 wu2 bian1 ， san1 cheng2 wu3 jie4 jie1 xing1 wu4 。
- xue3 shan1 fei2 ni4 geng4 wu2 za2 ， chun2 chu1 ti2 hu2 wo3 chang2 na4 。
- yi2 xing4 yuan2 tong1 yi2 qie4 xing4 ， yi4 fa3 bian4 han2 yi2 qie4 fa3 ， yi1 yue4 pu3 xian4 yi2 qie4 shui3 ， yi2 qie4 shui3 yue4 yi1 yue4 she4 。
- zhu1 fo2 fa3 shen1 ru4 wo3 xing4 ， wo3 xing4 hai2 gong4 ru2 lai2 he2 。
- yi2 di4 ju4 zu2 yi2 qie4 di4 ， fei1 se4 fei1 xin1 fei1 hang2 ye4 。
- tan2 zhi3 yuan2 cheng2 ba1 wan4 men2 ， cha4 na4 mie4 que4 a1 bi2 ye4 。
- yi2 qie4 shu4 ju4 fei1 shu4 ju4 ， yu3 wu2 ling2 jue2 he2 jiao1 she4 。
- bu4 ke3 hui3 ， bu4 ke3 zan4 ， ti3 ruo4 xu1 kong1 wu4 ya2 an4 。
- bu4 li2 dang1 chu4 chang2 zhan4 ran2 ， mi4 ze2 zhi1 jun1 bu4 ke3 jian4 。
- qu3 bu4 de2 ， she4 bu4 de2 ， bu4 ke3 de2 zhong1 zhi1 me0 de2 。
- mo4 shi2 shuo1 ， shuo1 shi2 mo4 ， da4 shi1 men2 kai1 wu2 yong1 se4 。
- you3 ren2 wen4 wo3 jie3 he2 zong1 ， bao4 dao4 mo2 he1 ban1 ruo4 li4 。
- huo4 shi4 huo4 fei1 ren2 bu4 shi2 ， ni4 xing2 shun4 xing2 tian1 mo4 ce4 。
- wu2 zao3 ceng2 jing1 duo1 jie2 xiu1 ， bu2 shi4 deng3 xian2 xiang1 kuang2 huo4 。
- jian4 fa3 zhuang4 ， li4 zong1 zhi3 ， ming2 ming2 fo2 chi4 cao2 xi1 shi4 。
- di4 yi1 jia1 ye4 shou3 chuan2 deng1 ， er4 shi2 ba1 dai4 xi1 tian1 ji4 。
- fa3 dong1 liu2 ， ru4 ci3 tu3 ， pu2 ti2 da2 mo2 wei4 chu1 zu3 。
- liu4 dai4 chuan2 yi1 tian1 xia4 wen2 ， hou4 ren2 de2 dao4 he2 qiong2 shu4 。
- zhen1 bu2 li4 ， wang4 ben3 kong1 ， you3 wu2 ju4 qian3 bu4 kong1 kong1 。
- er4 shi2 kong1 men2 yuan2 bu2 zhu4 ， yi2 xing4 ru2 lai2 ti3 zi4 tong2 。
- xin1 shi4 gen1 ， fa3 shi4 chen2 ， liang3 zhong3 you2 ru2 jing4 shang4 hen2 。
- hen2 gou4 jin4 chu2 guang1 shi3 xian4 ， xin1 fa3 shuang1 wang4 xing4 ji2 zhen1 。
- jie1 mo4 fa3 ， e4 shi2 shi4 ， zhong4 sheng1 fu2 bao2 nan2 tiao2 zhi4 。
- qu4 sheng4 yuan3 xi1 xie2 jian4 shen1 ， mo2 qiang2 fa3 ruo4 duo1 yuan4 hai4 。
- wen4 shuo1 ru2 lai2 dun4 jiao4 men2 ， hen4 bu2 mie4 chu2 ling4 wa3 sui4 。
- zuo4 zai4 xin1 ， yang1 zai4 shen1 ， bu4 xu1 yuan1 su4 geng4 you2 ren2 。
- yu4 de2 bu4 zhao1 wu2 xian2 ye4 ， mo4 bang4 ru2 lai2 zheng4 fa3 lun2 。
- zhan1 tan2 lin2 ， wu2 za2 shu4 ， yu4 mi4 shen1 shen3 shi1 zi3 zhu4 。
- jing4 jing4 lin2 jian1 du2 zi4 you2 ， zou3 shou4 fei1 qin2 jie1 yuan3 qu4 。
- shi1 zi3 er2 ， zhong4 sui2 hou4 ， san1 sui4 bian4 neng2 da4 xiao4 hou3 。
- ruo4 shi4 ye3 gan1 zhu2 （ yi2 zuo4 「 sui2 」 ） fa3 wang2 ， bai3 nian2 yao1 guai4 xu1 kai1 kou3 。
- yuan2 dun4 jiao4 ， wu4 ren2 qing2 ， you3 yi2 bu4 jue2 zhi2 xu1 zheng1 。
- bu2 shi4 shan1 seng1 cheng3 ren2 wo3 ， xiu1 xing2 kong3 luo4 duan4 chang2 keng1 。
- fei1 bu0 fei1 ， shi4 bu0 shi4 ， cha4 zhi1 hao2 li2 shi1 qian1 li3 。
- shi4 ji2 long2 nü3 dun4 cheng2 fo2 ， fei1 ji2 shan4 xing1 sheng1 xian4 zhui4 。
- wu2 zao3 nian2 lai2 ji1 xue2 wen4 ， yi4 ceng2 tao3 shu1 xun2 jing1 lun4 。
- fen1 bie2 ming2 xiang1 bu4 zhi1 xiu1 ， ru4 hai3 suan4 sha1 tu2 zi4 kun4 。
- que4 bei4 ru2 lai2 ku3 he1 ze2 ， shu4 ta1 zhen1 bao3 you3 he2 yi4 。
- cong2 lai2 ceng4 deng1 jue2 xu1 xing2 ， duo1 nian2 wang3 zuo4 feng1 chen2 ke4 。
- zhong3 xing4 xie2 ， cuo4 zhi1 jie3 ， bu4 da2 ru2 lai2 yuan2 dun4 zhi4 。
- er4 cheng2 jing1 jin4 wu4 dao4 xin1 ， wai4 dao4 cong1 ming0 wu2 zhi4 hui4 。
- yi4 yu2 chi1 ， yi4 xiao3 𫘤 ， kong1 quan2 zhi3 shang4 sheng1 shi2 jie3 。
- zhi2 zhi3 wei4 yue4 wang3 shi1 gong1 ， gen1 jing4 fa3 zhong1 xu1 nie1 guai4 。
- bu2 jian4 yi4 fa3 ji2 ru2 lai2 ， fang1 de2 ming2 wei4 guan1 zi4 zai4 。
- liao3 ji2 ye4 zhang4 ben3 lai2 kong1 ， wei4 liao3 ying4 xu1 chang2 su4 zhai4 。
- ji1 feng2 yu4 shan4 bu4 can1 ， bing4 yu4 yi1 wang2 zheng1 de2 cha4 。
- zai4 yu4 xing2 chan2 zhi1 jian4 li4 ， huo3 zhong1 sheng1 lian2 zhong1 bu2 huai4 。
- yong3 shi1 fan4 zhong4 wu4 wu2 sheng1 ， zao3 shi2 cheng2 fo2 yu2 jin1 zai4 。
- shi1 zi3 hou3 ， wu2 wei4 shuo1 ， shen1 jie1 meng3 dong3 wan2 pi2 da2 （ yin1 zhe2 ） 。
- qi2 zhi1 fan4 zhong4 zhang4 pu2 ti2 ， bu2 jian4 ru2 lai2 kai1 mi4 jue2 。
- you3 er4 bi3 qiu1 fan4 yin2 sha1 ， bo1 li2 ying2 guang1 zeng1 zui4 jie2 。
- wei2 mo2 da4 shi4 dun4 chu2 yi2 ， you2 ru2 he4 ri4 xiao1 shuang1 xue3 。
- bu4 si1 yi4 ， jie3 tuo1 li4 ， miao4 yong4 heng2 sha1 ye3 wu2 ji2 。
- si4 shi4 gong4 yang3 gan3 ci2 lao2 ， wan4 liang3 huang2 jin1 yi4 xiao1 de2 。
- fen3 gu3 sui4 shen1 wei4 zu2 chou2 ， yi2 ju4 liao3 ran2 chao1 bai3 yi4 。
- fa3 zhong1 wang2 ， zui4 gao1 sheng4 ， he2 sha1 ru2 lai2 tong2 gong4 zheng4 。
- wo3 jin1 jie3 ci3 ru2 yi4 zhu1 ， xin4 shou4 zhi1 zhe3 jie1 xiang1 ying4 。
- liao3 liao3 jian4 ， wu2 yi2 wu4 ， yi4 wu2 ren2 ， yi4 wu2 fo2 。
- da4 qian1 sha1 jie4 hai3 zhong1 ou1 ， yi2 qie4 sheng4 xian2 ru2 dian4 fu2 。
- jia3 shi3 tie3 lun2 ding3 shang4 xuan2 ， ding4 hui4 yuan2 ming2 zhong1 bu4 shi1 。
- ri4 ke3 leng3 ， yue4 ke3 re4 ， zhong4 mo2 bu4 neng2 huai4 zhen1 shuo1 。
- xiang4 jia4 zheng1 rong2 man4 jin4 tu2 ， shui2 jian4 tang2 lang2 neng2 ju4 zhe2 。
- da4 xiang4 bu4 you2 yu2 tu4 jing4 ， da4 wu4 bu4 ju1 yu2 xiao3 jie2 。
- mo4 jiang1 guan3 jian4 kuang2 cang1 cang1 ， wei4 liao3 wu2 jin1 wei4 jun1 jue2 。
- （ jian4 《 si4 bu4 cong2 kan1 san1 bian1 》 ying3 song4 ben3 《 jing3 de2 chuan2 deng1 lu4 》 juan4 san1 shi2 、 mao4 guang3 sheng1 kan1 《 yong3 jia1 shi1 ren2 ci2 tang2 cong2 ke4 》 di4 yi1 ce4 shi4 xuan2 jue2 《 yong3 jia1 ji2 》 fu4 lu4 ） （ an4 ： 《 yong3 jia1 ji2 》 fu4 lu4 yang2 yi4 《 wu2 xiang1 da4 shi1 xing2 zhuang4 》 yun2 ： 「 zhu4 《 chan2 zong1 wu4 xiu1 yuan2 zhi3 》 ， zi4 qian3 zhi1 shen1 ， qing4 zhou1 ci4 shi3 wei4 jing4 ji1 er2 xu4 zhi1 cheng2 shi2 pian1 ， mu4 wei4 《 yong3 jia1 ji2 》 ， ji2 《 zheng4 dao4 ge1 》 yi4 shou3 ， bing4 sheng4 xing2 yu2 shi4 yun2 er3 。
- 」 ） 。

## 注释

## 译文

## 赏析
