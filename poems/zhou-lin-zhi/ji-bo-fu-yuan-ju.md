---
id: zhou-lin-zhi-ji-bo-fu-yuan-ju
title: 寄伯父元举
titlePinyin: ji4 bo2 fu4 yuan2 ju3
titleSlug: ji-bo-fu-yuan-ju
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我家百笏门，族望甲乡国。
- 堂堂六世祖，名在碧落籍。
- 人曰吾故侯，善政光古昔。
- 后裔联簪缨，北原荫榆柏。
- 里居百余年，世出二千石。
- 当时丛桂中，鸣珂动城陌。
- 变故忽相仍，流荡兵火厄。
- 一经焚劫余，故里半荆棘。
- 奔腾豺虎群，逃避天地窄。
- 十年湖山游，幸不死锋镝。
- 朝穿云麓青，夜钓月溪白。
- 间关度阳九，阖室仅安适。
- 遽婴风树悲，呼天泪横臆。
- 坡陁东龙冈，怅望隔窀穸。
- 故乡渺归期，异县悲久客。
- 北辕吾未能，辽绝江海隔。
- 思我伯父贤，一别几更历。
- 寇至独不去，巍坐空四壁。
- 高标揖夷齐，九死出焚溺。
- 居为一乡望，后学所矜式。
- 泮水修复初，儒盟首开席。
- 我独随风蓬，孤陋阻规益。
- 明年秋鸿飞，槐花动行色。
- 庶遂升堂拜，情话输悃愊。
- 诗成喜不寐，兴逐飞天翼。

## 拼音
- wo3 jia1 bai3 hu4 men2 ， zu2 wang4 jia3 xiang1 guo2 。
- tang2 tang2 liu4 shi4 zu3 ， ming2 zai4 bi4 luo4 ji2 。
- ren2 yue1 wu2 gu4 hou2 ， shan4 zheng4 guang1 gu3 xi1 。
- hou4 yi4 lian2 zan1 ying1 ， bei3 yuan2 yin4 yu2 bai3 。
- li3 ju1 bai3 yu2 nian2 ， shi4 chu1 er4 qian1 shi2 。
- dang1 shi2 cong2 gui4 zhong1 ， ming2 ke1 dong4 cheng2 mo4 。
- bian4 gu4 hu1 xiang1 reng2 ， liu2 dang4 bing1 huo3 e4 。
- yi4 jing1 fen2 jie2 yu2 ， gu4 li3 ban4 jing1 ji2 。
- ben1 teng2 chai2 hu3 qun2 ， tao2 bi4 tian1 di4 zhai3 。
- shi2 nian2 hu2 shan1 you2 ， xing4 bu4 si3 feng1 di2 。
- chao2 chuan1 yun2 lu4 qing1 ， ye4 diao4 yue4 xi1 bai2 。
- jian1 guan1 du4 yang2 jiu3 ， he2 shi4 jin3 an1 shi4 。
- ju4 ying1 feng1 shu4 bei1 ， hu1 tian1 lei4 heng2 yi4 。
- po1 tuo2 dong1 long2 gang1 ， chang4 wang4 ge2 zhun1 xi1 。
- gu4 xiang1 miao3 gui1 qi1 ， yi4 xian4 bei1 jiu3 ke4 。
- bei3 yuan2 wu2 wei4 neng2 ， liao2 jue2 jiang1 hai3 ge2 。
- si1 wo3 bo2 fu4 xian2 ， yi4 bie2 ji3 geng1 li4 。
- kou4 zhi4 du2 bu2 qu4 ， wei1 zuo4 kong1 si4 bi4 。
- gao1 biao1 yi1 yi2 qi2 ， jiu3 si3 chu1 fen2 ni4 。
- ju1 wei4 yi4 xiang1 wang4 ， hou4 xue2 suo3 jin1 shi4 。
- pan4 shui3 xiu1 fu4 chu1 ， ru2 meng2 shou3 kai1 xi2 。
- wo3 du2 sui2 feng1 peng2 ， gu1 lou4 zu3 gui1 yi4 。
- ming2 nian2 qiu1 hong2 fei1 ， huai2 hua1 dong4 xing2 se4 。
- shu4 sui4 sheng1 tang2 bai4 ， qing2 hua4 shu1 kun3 bi4 。
- shi1 cheng2 xi3 bu2 mei4 ， xing1 zhu2 fei1 tian1 yi4 。

## 注释

## 译文

## 赏析
