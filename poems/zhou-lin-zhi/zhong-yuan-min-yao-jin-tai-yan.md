---
id: zhou-lin-zhi-zhong-yuan-min-yao-jin-tai-yan
title: 中原民谣 金台砚
titlePinyin: zhong1 yuan2 min2 yao2   jin1 tai2 yan4
titleSlug: zhong-yuan-min-yao-jin-tai-yan
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金台砚，旧日老张闻㝢县。
- 金华仙伯一品题，名高万石罗文传。
- 南辕回次白沟河，搴裳欲渡尘没靴。
- 向此画见限华裔，今乃接畛皆夷歌。
- 忽见御庄云蓊鬰，千章乔木参天碧。
- 始知佳气似舂陵，更喜眼前多旧物。
- 伴行蕃使言侏离，髯奴鐻耳乃有知。
- 叩辕敛袂出双璧，不待驲人来致辞。
- 自言所献非荆璞，仅比澄泥与铜雀。
- 雅称挥毫白玉堂，夜扫黄麻追灏噩。
- 人皆谓彼勤且诚，盍探露团分宝馨。
- 归家请办千斛墨，异时拟勒燕山铭。

## 拼音
- jin1 tai2 yan4 ， jiu4 ri4 lao3 zhang1 wen2 㝢 xian4 。
- jin1 hua2 xian1 bo2 yi4 pin3 ti2 ， ming2 gao1 wan4 shi2 luo2 wen2 chuan2 。
- nan2 yuan2 hui2 ci4 bai2 gou1 he2 ， qian1 shang0 yu4 du4 chen2 mei2 xue1 。
- xiang4 ci3 hua4 jian4 xian4 hua2 yi4 ， jin1 nai3 jie1 zhen3 jie1 yi2 ge1 。
- hu1 jian4 yu4 zhuang1 yun2 weng3 yu4 ， qian1 zhang1 qiao2 mu4 can1 tian1 bi4 。
- shi3 zhi1 jia1 qi4 si4 chong1 ling2 ， geng4 xi3 yan3 qian2 duo1 jiu4 wu4 。
- ban4 xing2 fan1 shi3 yan2 zhu1 li2 ， ran2 nu2 ju4 er3 nai3 you3 zhi1 。
- kou4 yuan2 lian3 mei4 chu1 shuang1 bi4 ， bu2 dai4 ri4 ren2 lai2 zhi4 ci2 。
- zi4 yan2 suo3 xian4 fei1 jing1 pu2 ， jin3 bi3 cheng2 ni2 yu3 tong2 que4 。
- ya3 cheng1 hui1 hao2 bai2 yu4 tang2 ， ye4 sao3 huang2 ma2 zhui1 hao4 e4 。
- ren2 jie1 wei4 bi3 qin2 qie3 cheng2 ， he2 tan4 lu4 tuan2 fen1 bao3 xin1 。
- gui1 jia1 qing3 ban4 qian1 hu2 mo4 ， yi4 shi2 ni3 le4 yan1 shan1 ming2 。

## 注释

## 译文

## 赏析
