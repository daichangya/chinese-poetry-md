---
id: zhou-lin-zhi-zhong-yuan-min-yao-du-fu-qiao
title: 中原民谣 渡浮桥
titlePinyin: zhong1 yuan2 min2 yao2   du4 fu2 qiao2
titleSlug: zhong-yuan-min-yao-du-fu-qiao
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 渡浮桥，黄流喷薄翻云涛。
- 骈头巨舰寸金纤，翼以巨木维虹腰。
- 戍河老兵三太息，顾语行人泪沾臆。
- 去年造桥民力殚，今年过桥车毂击。
- 只愁屡坏费修营，追呼无时困征役。
- 前月南朝天使来，欲令践此夸雄哉。
- 无何层冰蔽流下，三十六洪中夜摧。
- 当时白马津头渡，不下毡车上船去。
- 今朝缓辔扬鞭回，笑踏长鲸指归路。
- 但愿河伯常安流，斯桥不断千古浮。
- 他年过师枕席上，孰忧王旅行无舟。
- 适见黎阳山下驿，驿垣破处龟趺出。
- 丰碑大字天成桥，犹是宣和时相笔。

## 拼音
- du4 fu2 qiao2 ， huang2 liu2 pen1 bao2 fan1 yun2 tao1 。
- pian2 tou2 ju4 jian4 cun4 jin1 xian1 ， yi4 yi3 ju4 mu4 wei2 hong2 yao1 。
- shu4 he2 lao3 bing1 san1 tai4 xi1 ， gu4 yu3 xing2 ren2 lei4 zhan1 yi4 。
- qu4 nian2 zao4 qiao2 min2 li4 dan1 ， jin1 nian2 guo4 qiao2 che1 gu1 ji1 。
- zhi1 chou2 lü3 huai4 fei4 xiu1 ying2 ， zhui1 hu1 wu2 shi2 kun4 zheng1 yi4 。
- qian2 yue4 nan2 chao2 tian1 shi3 lai2 ， yu4 ling4 jian4 ci3 kua1 xiong2 zai1 。
- wu2 he2 ceng2 bing1 bi4 liu2 xia4 ， san1 shi2 liu4 hong2 zhong1 ye4 cui1 。
- dang1 shi2 bai2 ma3 jin1 tou2 du4 ， bu2 xia4 zhan1 che1 shang4 chuan2 qu4 。
- jin1 chao2 huan3 pei4 yang2 bian1 hui2 ， xiao4 ta4 chang2 jing1 zhi3 gui1 lu4 。
- dan4 yuan4 he2 bo2 chang2 an1 liu2 ， si1 qiao2 bu2 duan4 qian1 gu3 fu2 。
- ta1 nian2 guo4 shi1 zhen3 xi2 shang4 ， shu2 you1 wang2 lü3 xing2 wu2 zhou1 。
- shi4 jian4 li2 yang2 shan1 xia4 yi4 ， yi4 yuan2 po4 chu4 gui1 fu1 chu1 。
- feng1 bei1 da4 zi4 tian1 cheng2 qiao2 ， you2 shi4 xuan1 he2 shi2 xiang1 bi3 。

## 注释

## 译文

## 赏析
