---
id: zhou-lin-zhi-he-chen-da-jian
title: 和陈大监
titlePinyin: he2 chen2 da4 jian1
titleSlug: he-chen-da-jian
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见汉业已定犹勒兵，白登坐困师无名。
- 席门先生计无误，黠虏不得窥平城。
- 论功自合班人杰，盖世拔山威尽折。
- 漫夸勋业是韩彭，我出六奇秦项灭。
- 后来汉道如衰周，德尊一代陈太丘。
- 二方相继厉名节，不顾羔雁真善谋。
- 雪霜贸贸年芳改，凛凛松筠见风采。
- 豺狼当路狐狸号，独有孤鸿横四海。
- 至今逸韵传清商，云和之瑟弦高张。
- 耳孙磊落天下士，大才有出皆其长。
- 胸中万卷饶丘壑，鲜取遗音叩寂寞。
- 一朝解组又弹冠，出处无心付天乐。
- 我辈等是风月人，昔也同闬今为邻。
- 不妨对语味如蜡，扰扰万事从横陈。

## 拼音
- jun1 bu2 jian4 han4 ye4 yi3 ding4 you2 le4 bing1 ， bai2 deng1 zuo4 kun4 shi1 wu2 ming2 。
- xi2 men2 xian1 sheng1 ji4 wu2 wu4 ， xia2 lu3 bu4 de2 kui1 ping2 cheng2 。
- lun4 gong1 zi4 he2 ban1 ren2 jie2 ， gai4 shi4 ba2 shan1 wei1 jin4 zhe2 。
- man4 kua1 xun1 ye4 shi4 han2 peng2 ， wo3 chu1 liu4 qi2 qin2 xiang4 mie4 。
- hou4 lai2 han4 dao4 ru2 shuai1 zhou1 ， de2 zun1 yi2 dai4 chen2 tai4 qiu1 。
- er4 fang1 xiang1 ji4 li4 ming2 jie2 ， bu2 gu4 gao1 yan4 zhen1 shan4 mou2 。
- xue3 shuang1 mao4 mao4 nian2 fang1 gai3 ， lin3 lin3 song1 yun2 jian4 feng1 cai3 。
- chai2 lang2 dang1 lu4 hu2 li0 hao4 ， du2 you3 gu1 hong2 heng2 si4 hai3 。
- zhi4 jin1 yi4 yun4 chuan2 qing1 shang1 ， yun2 he2 zhi1 se4 xian2 gao1 zhang1 。
- er3 sun1 lei3 luo4 tian1 xia4 shi4 ， da4 cai2 you3 chu1 jie1 qi2 chang2 。
- xiong1 zhong1 wan4 juan4 rao2 qiu1 he4 ， xian1 qu3 yi2 yin1 kou4 ji4 mo4 。
- yi4 chao2 jie3 zu3 you4 tan2 guan1 ， chu1 chu4 wu2 xin1 fu4 tian1 le4 。
- wo3 bei4 deng3 shi4 feng1 yue4 ren2 ， xi1 ye3 tong2 han4 jin1 wei4 lin2 。
- bu4 fang2 dui4 yu3 wei4 ru2 la4 ， rao3 rao3 wan4 shi4 cong2 heng2 chen2 。

## 注释

## 译文

## 赏析
