---
id: zhou-lin-zhi-qiu-ri-zuo-mei-jue-er-you-zuo
title: 秋日坐寐觉而有作
titlePinyin: qiu1 ri4 zuo4 mei4 jue2 er2 you3 zuo4
titleSlug: qiu-ri-zuo-mei-jue-er-you-zuo
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南国逢秋色，西风扰客心。
- 久闲安饮啄，多病废登临。
- 壁倚青藜杖，窗横绿绮琴。
- 无鱼甘粝食，有酒任孤斟。
- 地僻千山瘠，人稀万籁瘖。
- 懒同牛卧垅，倦剧鸟归林。
- 纸阁居容膝，绳床坐整襟。
- 缩头须尔伴，便腹莫吾箴。
- 俛仰三眠柳，徘徊五戏禽。
- 忘形初隠几，得趣渐欹簪。
- 不假仙游枕，宁须女抱衾。
- 乍疑身栩栩，已觉息深深。
- 白凤才难继，黄粱事可寻。
- 有人呼昼漏，何处起寒砧。
- 短梦蘧然觉，斜晖惨欲阴。
- 桂开香吐粟，菊认蘂攒金。
- 磨熟双旗茗，炉残小瓣沈。
- 感时思别墅，开户见遥岑。
- 自别尧庭邃，俄惊墨突黔。
- 背无三甲起，头有二毛侵。
- 咎往眉难炙，言归足尚肣。
- 静忘波汹汹，老谙岁骎骎。
- 幸得安心法，聊为拥鼻吟。
- 黑甜夸胜味，黄落寄余音。
- 猿鹤休相怨，萍蓬自不禁。
- 却愁宵寐少，卧听竹萧森。

## 拼音
- nan2 guo2 feng2 qiu1 se4 ， xi1 feng1 rao3 ke4 xin1 。
- jiu3 xian2 an1 yin3 zhuo2 ， duo1 bing4 fei4 deng1 lin2 。
- bi4 yi3 qing1 li2 zhang4 ， chuang1 heng2 lü4 qi3 qin2 。
- wu2 yu2 gan1 li4 shi2 ， you3 jiu3 ren4 gu1 zhen1 。
- di4 pi4 qian1 shan1 ji2 ， ren2 xi1 wan4 lai4 yin1 。
- lan3 tong2 niu2 wo4 long3 ， juan4 ju4 niao3 gui1 lin2 。
- zhi3 ge2 ju1 rong2 xi1 ， sheng2 chuang2 zuo4 zheng3 jin1 。
- suo1 tou2 xu1 er3 ban4 ， bian4 fu4 mo4 wu2 zhen1 。
- fu3 yang3 san1 mian2 liu3 ， pai2 huai2 wu3 xi4 qin2 。
- wang4 xing2 chu1 yin3 ji3 ， de2 qu4 jian4 qi1 zan1 。
- bu4 jia3 xian1 you2 zhen3 ， ning2 xu1 nü3 bao4 qin1 。
- zha4 yi2 shen1 xu3 xu3 ， yi3 jue2 xi1 shen1 shen1 。
- bai2 feng4 cai2 nan2 ji4 ， huang2 liang2 shi4 ke3 xun2 。
- you3 ren2 hu1 zhou4 lou4 ， he2 chu4 qi3 han2 zhen1 。
- duan3 meng4 qu2 ran2 jue2 ， xie2 hui1 can3 yu4 yin1 。
- gui4 kai1 xiang1 tu3 su4 ， ju2 ren4 rui3 zan3 jin1 。
- mo2 shu2 shuang1 qi2 ming2 ， lu2 can2 xiao3 ban4 shen3 。
- gan3 shi2 si1 bie2 shu4 ， kai1 hu4 jian4 yao2 cen2 。
- zi4 bie2 yao2 ting2 sui4 ， e2 jing1 mo4 tu1 qian2 。
- bei4 wu2 san1 jia3 qi3 ， tou2 you3 er4 mao2 qin1 。
- jiu4 wang3 mei2 nan2 zhi4 ， yan2 gui1 zu2 shang4 han2 。
- jing4 wang4 bo1 xiong1 xiong1 ， lao3 an1 sui4 qin1 qin1 。
- xing4 de2 an1 xin1 fa3 ， liao2 wei4 yong1 bi2 yin2 。
- hei1 tian2 kua1 sheng4 wei4 ， huang2 luo4 ji4 yu2 yin1 。
- yuan2 he4 xiu1 xiang1 yuan4 ， ping2 peng2 zi4 bu4 jin1 。
- que4 chou2 xiao1 mei4 shao3 ， wo4 ting1 zhu2 xiao1 sen1 。

## 注释

## 译文

## 赏析
