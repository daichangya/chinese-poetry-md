---
id: zhou-lin-zhi-song-tai-dao-ren
title: 送台道人
titlePinyin: song4 tai2 dao4 ren2
titleSlug: song-tai-dao-ren
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我祖来从锦江曲，尚忆郫筒醉春渌。
- 轻衫拂石踏花归，近傍青城结茅屋。
- 子孙散作淮海居，奕叶英风凛相续。
- 不惟丛桂竞传芳，时有高人更超俗。
- 或随羽化附青蛇，或避诏征称赤局。
- 我生本是林泉人，失脚尘中困羁束。
- 每逢蜀士话维桑，便欲携筇访前躅。
- 道人家世出巴西，万里江山见眉目。
- 笑施砭石起膏肓，坐察形神穷倚伏。
- 我席为门君荷旃，相见忘情谢荣辱。
- 幽香小鼎暮烟横，浊酒一杯春蚁绿。
- 此身多病经百罹，只合纫兰与餐菊。
- 休论燕颔觅封侯，莫说鸢肩腾火速。
- 我有风怀就问君，何时一饱颜公粥。
- 今日君行跨奔鹿，欲下鹅洲穿柳谷。
- 他年愿结白云期，与君同看金峰鹄。

## 拼音
- wo3 zu3 lai2 cong2 jin3 jiang1 qu3 ， shang4 yi4 pi2 tong3 zui4 chun1 lu4 。
- qing1 shan1 fu2 shi2 ta4 hua1 gui1 ， jin4 bang4 qing1 cheng2 jie2 mao2 wu1 。
- zi3 sun1 san4 zuo4 huai2 hai3 ju1 ， yi4 ye4 ying1 feng1 lin3 xiang1 xu4 。
- bu4 wei2 cong2 gui4 jing4 chuan2 fang1 ， shi2 you3 gao1 ren2 geng4 chao1 su2 。
- huo4 sui2 yu3 hua4 fu4 qing1 she2 ， huo4 bi4 zhao4 zheng1 cheng1 chi4 ju2 。
- wo3 sheng1 ben3 shi4 lin2 quan2 ren2 ， shi1 jiao3 chen2 zhong1 kun4 ji1 shu4 。
- mei3 feng2 shu3 shi4 hua4 wei2 sang1 ， bian4 yu4 xie2 qiong2 fang3 qian2 zhu2 。
- dao4 ren2 jia1 shi4 chu1 ba1 xi1 ， wan4 li3 jiang1 shan1 jian4 mei2 mu4 。
- xiao4 shi1 bian1 shi2 qi3 gao1 huang1 ， zuo4 cha2 xing2 shen2 qiong2 yi3 fu2 。
- wo3 xi2 wei4 men2 jun1 he2 zhan1 ， xiang1 jian4 wang4 qing2 xie4 rong2 ru3 。
- you1 xiang1 xiao3 ding3 mu4 yan1 heng2 ， zhuo2 jiu3 yi4 bei1 chun1 yi3 lü4 。
- ci3 shen1 duo1 bing4 jing1 bai3 li2 ， zhi1 he2 ren4 lan2 yu3 can1 ju2 。
- xiu1 lun4 yan4 han4 mi4 feng1 hou2 ， mo4 shuo1 yuan1 jian1 teng2 huo3 su4 。
- wo3 you3 feng1 huai2 jiu4 wen4 jun1 ， he2 shi2 yi4 bao3 yan2 gong1 zhou1 。
- jin1 ri4 jun1 xing2 kua4 ben1 lu4 ， yu4 xia4 e2 zhou1 chuan1 liu3 gu3 。
- ta1 nian2 yuan4 jie2 bai2 yun2 qi1 ， yu3 jun1 tong2 kan4 jin1 feng1 hu2 。

## 注释

## 译文

## 赏析
