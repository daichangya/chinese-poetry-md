---
id: zhou-lin-zhi-cheng-pi-ren-li-qian-pan
title: 呈郫人李签判
titlePinyin: cheng2 pi2 ren2 li3 qian1 pan4
titleSlug: cheng-pi-ren-li-qian-pan
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 锦江烟水春茫茫，锦城游宴歌舞狂。
- 酒酣缓辔踏花去，尚说当年先侍郎。
- 后来游宦家因徙，子孙不复归桑梓。
- 世居淮海二百年，路隔关山七千里。
- 兵戈南下风尘昏，衣冠渡江黄屋奔。
- 淮乡几作边戍地，丛桂旧第无一存。
- 我从避乱梅花坞，钓月眠云拉巢许。
- 尔来又卜南郭居，自笑飘萍无定所。
- 见君襟韵真谪仙，从来游戏壶中天。
- 眷言我祖旧同闬，邂逅笑语心豁然。
- 平生行李遍方外，南逾五岭入苍翠。
- 脱靴未屈力士手，探囊已压髯奴背。
- 为叹干戈何日休，浮家泛宅江海游。
- 丹砂炼就葛洪鼎，茶灶行随鲁望舟。
- 天涯一见倾盖旧，青城猿鹤知存否。
- 会当叱驭过邛郲，相从却饮郫筒酒。

## 拼音
- jin3 jiang1 yan1 shui3 chun1 mang2 mang2 ， jin3 cheng2 you2 yan4 ge1 wu3 kuang2 。
- jiu3 han1 huan3 pei4 ta4 hua1 qu4 ， shang4 shuo1 dang1 nian2 xian1 shi4 lang2 。
- hou4 lai2 you2 huan4 jia1 yin1 xi3 ， zi3 sun1 bu2 fu4 gui1 sang1 zi3 。
- shi4 ju1 huai2 hai3 er4 bai3 nian2 ， lu4 ge2 guan1 shan1 qi1 qian1 li3 。
- bing1 ge1 nan2 xia4 feng1 chen2 hun1 ， yi1 guan1 du4 jiang1 huang2 wu1 ben1 。
- huai2 xiang1 ji3 zuo4 bian1 shu4 di4 ， cong2 gui4 jiu4 di4 wu2 yi4 cun2 。
- wo3 cong2 bi4 luan4 mei2 hua1 wu4 ， diao4 yue4 mian2 yun2 la1 chao2 xu3 。
- er3 lai2 you4 bu3 nan2 guo1 ju1 ， zi4 xiao4 piao1 ping2 wu2 ding4 suo3 。
- jian4 jun1 jin1 yun4 zhen1 zhe2 xian1 ， cong2 lai2 you2 xi4 hu2 zhong1 tian1 。
- juan4 yan2 wo3 zu3 jiu4 tong2 han4 ， xie4 hou4 xiao4 yu3 xin1 huo1 ran2 。
- ping2 sheng1 xing2 li0 bian4 fang1 wai4 ， nan2 yu2 wu3 ling3 ru4 cang1 cui4 。
- tuo1 xue1 wei4 qu1 li4 shi4 shou3 ， tan4 nang2 yi3 ya1 ran2 nu2 bei4 。
- wei4 tan4 gan1 ge1 he2 ri4 xiu1 ， fu2 jia1 fan4 zhai2 jiang1 hai3 you2 。
- dan1 sha1 lian4 jiu4 ge3 hong2 ding3 ， cha2 zao4 xing2 sui2 lu3 wang4 zhou1 。
- tian1 ya2 yi2 jian4 qing1 gai4 jiu4 ， qing1 cheng2 yuan2 he4 zhi1 cun2 fou3 。
- hui4 dang1 chi4 yu4 guo4 qiong2 lai2 ， xiang1 cong2 que4 yin3 pi2 tong3 jiu3 。

## 注释

## 译文

## 赏析
