---
id: zhou-lin-zhi-zhong-yuan-min-yao-zao-hai-chuan
title: 中原民谣 造海船
titlePinyin: zhong1 yuan2 min2 yao2   zao4 hai3 chuan2
titleSlug: zhong-yuan-min-yao-zao-hai-chuan
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 造海船，海旁朴斲雷殷山。
- 大船辟舰容万斛，小船飞鹘何翩翩。
- 传闻潞县燕京北，木柹翻空浪头白。
- 近年升作北通州，谓是背吭宜控扼。
- 坐令斩木千山童，民间十室八九空。
- 老者驾车辇输去，壮者腰斧从鸠工。
- 自期鼓檝沧溟隘，他时取道胶西寨。
- 樯愿相风风北来，飞航信宿趋吴会。
- 谁为此计狂且愚，南北土性天渊殊。
- 北人鞍马是长技，南人涛濑如坦涂。
- 果尔疑非万全策，驱民忍作鱼龙食。
- 任渠转海入江来，自有周郎当赤壁。

## 拼音
- zao4 hai3 chuan2 ， hai3 pang2 pu3 zhuo2 lei2 yin1 shan1 。
- da4 chuan2 pi4 jian4 rong2 wan4 hu2 ， xiao3 chuan2 fei1 hu2 he2 pian1 pian1 。
- chuan2 wen2 lu4 xian4 yan1 jing1 bei3 ， mu4 shi4 fan1 kong1 lang4 tou0 bai2 。
- jin4 nian2 sheng1 zuo4 bei3 tong1 zhou1 ， wei4 shi4 bei4 keng1 yi2 kong4 e4 。
- zuo4 ling4 zhan3 mu4 qian1 shan1 tong2 ， min2 jian1 shi2 shi4 ba1 jiu3 kong1 。
- lao3 zhe3 jia4 che1 nian3 shu1 qu4 ， zhuang4 zhe3 yao1 fu3 cong2 jiu1 gong1 。
- zi4 qi1 gu3 ji2 cang1 ming2 ai4 ， ta1 shi2 qu3 dao4 jiao1 xi1 zhai4 。
- qiang2 yuan4 xiang1 feng1 feng1 bei3 lai2 ， fei1 hang2 xin4 su4 qu1 wu2 hui4 。
- shui2 wei4 ci3 ji4 kuang2 qie3 yu2 ， nan2 bei3 tu3 xing4 tian1 yuan1 shu1 。
- bei3 ren2 an1 ma3 shi4 chang2 ji4 ， nan2 ren2 tao1 lai4 ru2 tan3 tu2 。
- guo3 er3 yi2 fei1 wan4 quan2 ce4 ， qu1 min2 ren3 zuo4 yu2 long2 shi2 。
- ren4 qu2 zhuan3 hai3 ru4 jiang1 lai2 ， zi4 you3 zhou1 lang2 dang1 chi4 bi4 。

## 注释

## 译文

## 赏析
