---
id: zhou-lin-zhi-zhong-yuan-min-yao-yan-jing-xiao
title: 中原民谣 燕京小
titlePinyin: zhong1 yuan2 min2 yao2   yan1 jing1 xiao3
titleSlug: zhong-yuan-min-yao-yan-jing-xiao
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 燕京小，钜防络野长蛇绕。
- 展辟城池数倍宽，帝居占尽民居少。
- 通天百寻殿十重，金爵觚棱在半空。
- 万户千门歌舞窄，不知九市人声寂。
- 时时日曀盲风来，杀气冥蒙胡舞塞。
- 旧来寝处穹庐中，今乃燕坐阿房宫。
- 犹嫌北方地寒苦，又欲南向观华风。
- 汴都我宋兴王宅，二百年来立宗祏。
- 一朝飞瓦下云端，尽毁前模变新饰。
- 故老恸哭壮士讙，吾宁忍死不忍观。
- 只恐金碧涂未干，死胡溅血川原丹。
- 群儿拍手歌相和，此地宁容犬羊涴。
- 旄头夜落五云开，还与吾皇泰微坐。

## 拼音
- yan1 jing1 xiao3 ， ju4 fang2 luo4 ye3 chang2 she2 rao4 。
- zhan3 pi4 cheng2 chi2 shu4 bei4 kuan1 ， di4 ju1 zhan4 jin4 min2 ju1 shao3 。
- tong1 tian1 bai3 xun2 dian4 shi2 chong2 ， jin1 jue2 gu1 leng2 zai4 ban4 kong1 。
- wan4 hu4 qian1 men2 ge1 wu3 zhai3 ， bu4 zhi1 jiu3 shi4 ren2 sheng1 ji4 。
- shi2 shi2 ri4 yi4 mang2 feng1 lai2 ， sha1 qi4 ming2 meng2 hu2 wu3 sai1 。
- jiu4 lai2 qin3 chu4 qiong2 lu2 zhong1 ， jin1 nai3 yan4 zuo4 e1 pang2 gong1 。
- you2 xian2 bei3 fang1 di4 han2 ku3 ， you4 yu4 nan2 xiang4 guan1 hua2 feng1 。
- bian4 dou1 wo3 song4 xing1 wang2 zhai2 ， er4 bai3 nian2 lai2 li4 zong1 shi2 。
- yi4 chao2 fei1 wa3 xia4 yun2 duan1 ， jin4 hui3 qian2 mo2 bian4 xin1 shi4 。
- gu4 lao3 tong4 ku1 zhuang4 shi4 huan1 ， wu2 ning2 ren3 si3 bu4 ren3 guan1 。
- zhi1 kong3 jin1 bi4 tu2 wei4 gan1 ， si3 hu2 jian4 xue4 chuan1 yuan2 dan1 。
- qun2 er2 pai1 shou3 ge1 xiang1 he2 ， ci3 di4 ning2 rong2 quan3 yang2 wo4 。
- mao2 tou2 ye4 luo4 wu3 yun2 kai1 ， hai2 yu3 wu2 huang2 tai4 wei1 zuo4 。

## 注释

## 译文

## 赏析
