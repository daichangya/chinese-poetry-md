---
id: zhou-lin-zhi-jiao-si-qing-cheng
title: 郊祀庆成
titlePinyin: jiao1 si4 qing4 cheng2
titleSlug: jiao-si-qing-cheng
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 紫极三阶正，黄宫一气旋。
- 迎阳周吉土，练日汉甘泉。
- 考典陈商辂，占祥察舜璇。
- 朝冠纷璀璨，斋幄湛蟺蜎。
- 荔席方颙若，油云已廓然。
- 瑶源尊始祖，绛节从群仙。
- 碧瓦霏烟外，雕梁丽日边。
- 大音谐美乐，芳荐列嘉笾。
- 默喜云孙燕，深期鼎祚延。
- 六虬纡制跸，九庙辟崇筵。
- 鬰鬯香稃熟，芝楹瑞叶连。
- 醇牺登硕俎，肃倡被朱弦。
- 孝奏灵咸格，诚存礼不愆。
- 清晨登玉轪，彩仗揭龙旃。
- 虎旅罗三卫，蜺旌亘百廛。
- 展容趋泰畤，裒福对苍圜。
- 扆坐张皇邸，帷宫驾采椽。
- 鼓钟传禁漏，星月粲高躔。
- 蠖略车回斗，荧煌衮象天。
- 华支金擢秀，雅奏玉鸣𫓶。
- 虚次停垂佩，登坛俨奉瑄。
- 兰生芬献斝，电燎鬰升烟。
- 气晏樵蒸焜，天澄境落褰。
- 涓成均拜胙，抃庆趣摩肩。
- 凤盖端闱敞，蝇书惠泽宣。
- 自欣千载遇，叨贰六卿联。
- 簪笔雕舆上，扶圭绣黼前。
- 独多亲日表，敢后赞云篇。
- 帝德惟天大，臣心匪石坚。
- 愿言陪虎拜，宝历万斯年。

## 拼音
- zi3 ji2 san1 jie1 zheng4 ， huang2 gong1 yi2 qi4 xuan2 。
- ying2 yang2 zhou1 ji2 tu3 ， lian4 ri4 han4 gan1 quan2 。
- kao3 dian3 chen2 shang1 lu4 ， zhan4 xiang2 cha2 shun4 xuan2 。
- chao2 guan1 fen1 cui3 can4 ， zhai1 wo4 zhan4 shan4 yuan1 。
- li4 xi2 fang1 yong2 ruo4 ， you2 yun2 yi3 kuo4 ran2 。
- yao2 yuan2 zun1 shi3 zu3 ， jiang4 jie2 cong2 qun2 xian1 。
- bi4 wa3 fei1 yan1 wai4 ， diao1 liang2 li4 ri4 bian1 。
- da4 yin1 xie2 mei3 le4 ， fang1 jian4 lie4 jia1 bian1 。
- mo4 xi3 yun2 sun1 yan4 ， shen1 qi1 ding3 zuo4 yan2 。
- liu4 qiu2 yu1 zhi4 bi4 ， jiu3 miao4 pi4 chong2 yan2 。
- yu4 chang4 xiang1 fu1 shu2 ， zhi1 ying2 rui4 ye4 lian2 。
- chun2 xi1 deng1 shuo4 zu3 ， su4 chang4 bei4 zhu1 xian2 。
- xiao4 zou4 ling2 xian2 ge2 ， cheng2 cun2 li3 bu4 qian1 。
- qing1 chen2 deng1 yu4 dai4 ， cai3 zhang4 jie1 long2 zhan1 。
- hu3 lü3 luo2 san1 wei4 ， ni2 jing1 gen4 bai3 chan2 。
- zhan3 rong2 qu1 tai4 zhi4 ， pou2 fu2 dui4 cang1 huan2 。
- yi3 zuo4 zhang1 huang2 di3 ， wei2 gong1 jia4 cai3 chuan2 。
- gu3 zhong1 chuan2 jin4 lou4 ， xing1 yue4 can4 gao1 chan2 。
- huo4 lüe4 che1 hui2 dou4 ， ying2 huang2 gun3 xiang4 tian1 。
- hua2 zhi1 jin1 zhuo2 xiu4 ， ya3 zou4 yu4 ming2 xuan1 。
- xu1 ci4 ting2 chui2 pei4 ， deng1 tan2 yan3 feng4 xuan1 。
- lan2 sheng1 fen1 xian4 jia3 ， dian4 liao2 yu4 sheng1 yan1 。
- qi4 yan4 qiao2 zheng1 kun1 ， tian1 cheng2 jing4 luo4 qian1 。
- juan1 cheng2 jun1 bai4 zuo4 ， bian4 qing4 qu4 mo2 jian1 。
- feng4 gai4 duan1 wei2 chang3 ， ying2 shu1 hui4 ze2 xuan1 。
- zi4 xin1 qian1 zai3 yu4 ， dao1 er4 liu4 qing1 lian2 。
- zan1 bi3 diao1 yu2 shang4 ， fu2 gui1 xiu4 fu3 qian2 。
- du2 duo1 qin1 ri4 biao3 ， gan3 hou4 zan4 yun2 pian1 。
- di4 de2 wei2 tian1 da4 ， chen2 xin1 fei3 shi2 jian1 。
- yuan4 yan2 pei2 hu3 bai4 ， bao3 li4 wan4 si1 nian2 。

## 注释

## 译文

## 赏析
