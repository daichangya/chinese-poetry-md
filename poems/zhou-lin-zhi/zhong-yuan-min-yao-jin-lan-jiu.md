---
id: zhou-lin-zhi-zhong-yuan-min-yao-jin-lan-jiu
title: 中原民谣 金澜酒
titlePinyin: zhong1 yuan2 min2 yao2   jin1 lan2 jiu3
titleSlug: zhong-yuan-min-yao-jin-lan-jiu
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 金澜酒，皓月委波光入酒。
- 冰壶避暑压琼艘，火炕敌寒挥玉斗。
- 追欢长是秉烛游，日高未放传杯手。
- 生平饮血狐兔场，酿糜为酒毡为裳。
- 犹存故事设茶食，金刚大镯胡麻香。
- 五辛盈柈雁粉黑，岂解玉食罗云浆。
- 南使来时北风冽，冰山峨峨千里雪。
- 休嗟虏酒不醉人，别有班觞下层阙。
- 或言此酒名金澜，金数欲尽天意阑。
- 醉魂未醒醆未覆，会看骨肉争相残。
- 一双宝榼云龙翥，明日辞朝倒壶去。
- 旨留余沥酹亡胡，帝乡自有蔷薇露。

## 拼音
- jin1 lan2 jiu3 ， hao4 yue4 wei3 bo1 guang1 ru4 jiu3 。
- bing1 hu2 bi4 shu3 ya1 qiong2 sou1 ， huo3 kang4 di2 han2 hui1 yu4 dou4 。
- zhui1 huan1 chang2 shi4 bing3 zhu2 you2 ， ri4 gao1 wei4 fang4 chuan2 bei1 shou3 。
- sheng1 ping2 yin3 xue4 hu2 tu4 chang3 ， niang4 mi2 wei4 jiu3 zhan1 wei4 shang0 。
- you2 cun2 gu4 shi4 she4 cha2 shi2 ， jin1 gang1 da4 zhuo2 hu2 ma2 xiang1 。
- wu3 xin1 ying2 pan2 yan4 fen3 hei1 ， qi3 jie3 yu4 shi2 luo2 yun2 jiang1 。
- nan2 shi3 lai2 shi2 bei3 feng1 lie4 ， bing1 shan1 e2 e2 qian1 li3 xue3 。
- xiu1 jie1 lu3 jiu3 bu2 zui4 ren2 ， bie2 you3 ban1 shang1 xia4 ceng2 que1 。
- huo4 yan2 ci3 jiu3 ming2 jin1 lan2 ， jin1 shu4 yu4 jin4 tian1 yi4 lan2 。
- zui4 hun2 wei4 xing3 zhan3 wei4 fu4 ， hui4 kan4 gu3 rou4 zheng1 xiang1 can2 。
- yi4 shuang1 bao3 ke1 yun2 long2 zhu4 ， ming2 ri4 ci2 chao2 dao3 hu2 qu4 。
- zhi3 liu2 yu2 li4 lei4 wang2 hu2 ， di4 xiang1 zi4 you3 qiang2 wei1 lu4 。

## 注释

## 译文

## 赏析
