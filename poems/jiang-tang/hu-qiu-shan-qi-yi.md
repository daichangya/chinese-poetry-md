---
id: jiang-tang-hu-qiu-shan-qi-yi
title: 虎丘山  其一
titlePinyin: hu3 qiu1 shan1     qi2 yi1
titleSlug: hu-qiu-shan-qi-yi
author: 蒋堂
authorPinyin: jiang3 tang2
authorSlug: jiang-tang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 虎丘何为山，鲸波涌而显。
- 惟青镇一隅，峙秀状无限。
- 遥峰乃众阴，四望拱孤𪩘。
- 上有梵王家，高压长洲苑。
- 游人接踵来，千里必重趼。
- 奔走趋层巓，凌竞陟云栈。
- 下瞰洞庭卑，傍睨灵岩浅。
- 巍乎屹宝阁，仰之目睛眩。
- 中有明光书，丽若日星烜。
- 三朝所秘藏，百灵共幽赞。
- 兹焉真福庭，瞻者皆色洒。
- 敻觉尘世非，恍如化城现。
- 塔顶拂彤霞，山脚环青甽。
- 北崖宿雪寒，东阜晨曦暖。
- 阴森岩腹空，诘屈廊腰转。
- 秋磬落云端，宵灯耿天半。
- 处者病恼蠲，来者钝根遣。
- 予膺邦寄时，所历游屐遍。
- 不领旌旗行，恐惊禽鹿散。
- 扪萝穷邃深，据槛望平远。
- 寻幽既欢欣，访古或兴叹。
- 葬金坟已隳，淬剑池犹漫。
- 冰霰凋古杉，朱丹浮断简。
- 珍重讲石存，讥评鬼诗诞。
- 唐贤留风什，遗墨罗粉版。
- 险语悉冥搜，清景不可逭。
- 国朝有笔札，岩壁刻棱婉。
- 刀矟君谟书，龙蛇不疑篆。
- 二美贲禅扃，千古骇人眼。
- 于时出世师，净住日营缮。
- 发缘善侣臻，毕力梓工僝。
- 绀宇生光辉，胜概如采绚。
- 海众咸安栖，宗风愈恢阐。
- 迦陵觉音清，石室惊筹满。
- 自惟挂缨归，心与纷拏断。
- 每来寻香刹，常得峨野弁。
- 久留莲漏移，相接犀谈款。
- 露井汲云浆，冰甆试芳荈。
- 最怜草树春，几爱烟岚晚。
- 愿借一庵名，于兹修止观。

## 拼音
- hu3 qiu1 he2 wei4 shan1 ， jing1 bo1 yong3 er2 xian3 。
- wei2 qing1 zhen4 yi4 yu2 ， zhi4 xiu4 zhuang4 wu2 xian4 。
- yao2 feng1 nai3 zhong4 yin1 ， si4 wang4 gong3 gu1 yan3 。
- shang4 you3 fan4 wang2 jia1 ， gao1 ya1 chang2 zhou1 yuan4 。
- you2 ren2 jie1 zhong3 lai2 ， qian1 li3 bi4 zhong4 jian3 。
- ben1 zou3 qu1 ceng2 dian1 ， ling2 jing4 zhi4 yun2 zhan4 。
- xia4 kan4 dong4 ting2 bei1 ， bang4 ni4 ling2 yan2 qian3 。
- wei1 hu1 yi4 bao3 ge2 ， yang3 zhi1 mu4 jing1 xuan4 。
- zhong1 you3 ming2 guang1 shu1 ， li4 ruo4 ri4 xing1 xuan1 。
- san1 chao2 suo3 mi4 cang2 ， bai3 ling2 gong4 you1 zan4 。
- zi1 yan1 zhen1 fu2 ting2 ， zhan1 zhe3 jie1 se4 sa3 。
- xiong4 jue2 chen2 shi4 fei1 ， huang3 ru2 hua4 cheng2 xian4 。
- ta3 ding3 fu2 tong2 xia2 ， shan1 jiao3 huan2 qing1 zhen4 。
- bei3 ya2 su4 xue3 han2 ， dong1 fu4 chen2 xi1 nuan3 。
- yin1 sen1 yan2 fu4 kong1 ， jie2 qu1 lang2 yao1 zhuan3 。
- qiu1 qing4 luo4 yun2 duan1 ， xiao1 deng1 geng3 tian1 ban4 。
- chu4 zhe3 bing4 nao3 juan1 ， lai2 zhe3 dun4 gen1 qian3 。
- yu3 ying1 bang1 ji4 shi2 ， suo3 li4 you2 ji1 bian4 。
- bu4 ling3 jing1 qi2 xing2 ， kong3 jing1 qin2 lu4 san4 。
- men2 luo2 qiong2 sui4 shen1 ， ju4 kan3 wang4 ping2 yuan3 。
- xun2 you1 ji4 huan1 xin1 ， fang3 gu3 huo4 xing1 tan4 。
- zang4 jin1 fen2 yi3 hui1 ， cui4 jian4 chi2 you2 man4 。
- bing1 xian4 diao1 gu3 shan1 ， zhu1 dan1 fu2 duan4 jian3 。
- zhen1 zhong4 jiang3 shi2 cun2 ， ji1 ping2 gui3 shi1 dan4 。
- tang2 xian2 liu2 feng1 shen2 ， yi2 mo4 luo2 fen3 ban3 。
- xian3 yu3 xi1 ming2 sou1 ， qing1 jing3 bu4 ke3 huan4 。
- guo2 chao2 you3 bi3 zha2 ， yan2 bi4 ke4 leng2 wan3 。
- dao1 shuo4 jun1 mo2 shu1 ， long2 she2 bu4 yi2 zhuan4 。
- er4 mei3 ben1 chan2 jiong1 ， qian1 gu3 hai4 ren2 yan3 。
- yu2 shi2 chu1 shi4 shi1 ， jing4 zhu4 ri4 ying2 shan4 。
- fa1 yuan2 shan4 lü3 zhen1 ， bi4 li4 zi3 gong1 chan2 。
- gan4 yu3 sheng1 guang1 hui1 ， sheng4 gai4 ru2 cai3 xuan4 。
- hai3 zhong4 xian2 an1 qi1 ， zong1 feng1 yu4 hui1 chan3 。
- jia1 ling2 jue2 yin1 qing1 ， shi2 shi4 jing1 chou2 man3 。
- zi4 wei2 gua4 ying1 gui1 ， xin1 yu3 fen1 na2 duan4 。
- mei3 lai2 xun2 xiang1 cha4 ， chang2 de2 e2 ye3 bian4 。
- jiu3 liu2 lian2 lou4 yi2 ， xiang1 jie1 xi1 tan2 kuan3 。
- lu4 jing3 ji2 yun2 jiang1 ， bing1 ci2 shi4 fang1 chuan3 。
- zui4 lian2 cao3 shu4 chun1 ， ji3 ai4 yan1 lan2 wan3 。
- yuan4 jie4 yi4 an1 ming2 ， yu2 zi1 xiu1 zhi3 guan1 。

## 注释

## 译文

## 赏析
