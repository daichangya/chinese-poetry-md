---
id: jiang-tang-min-shan
title: 闵山
titlePinyin: min3 shan1
titleSlug: min-shan
author: 蒋堂
authorPinyin: jiang3 tang2
authorSlug: jiang-tang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东南亘群山，形气成断续。
- 兹山穷崭绝，孤峙越之腹。
- 鬰苍瞰城𬮱，胜秀为民福。
- 所宜禁樵苏，主者在严肃。
- 不知平昔时，谁氏来班录。
- 私庖计薪爨，无时伐良木。
- 官膳利货财，弥年翦修竹。
- 忽忽事斧斤，丁丁响川谷。
- 万叶坏密幄，千竿倒寒玉。
- 轮囷无完枝，檀栾鲜遗族。
- 戕贼殊未厌，峰峦翠将秃。
- 鹤侣怨且惊，云容惨以恶。
- 非唯挫生意，仰乃伤雅俗。
- 王者有仁恩，行苇亦沾沐。
- 嗟嗟若人者，忍不思化育。
- 今予剖信符，于兹憩丹毂。
- 谓山岂无灵，胡为人所黩。
- 呼吏对泉石，申禁护林麓。
- 庶几养翘英，勿使罹残酷。
- 来者贤使君，斯言愿为复。

## 拼音
- dong1 nan2 gen4 qun2 shan1 ， xing2 qi4 cheng2 duan4 xu4 。
- zi1 shan1 qiong2 zhan3 jue2 ， gu1 zhi4 yue4 zhi1 fu4 。
- yu4 cang1 kan4 cheng2 yin1 ， sheng4 xiu4 wei4 min2 fu2 。
- suo3 yi2 jin4 qiao2 su1 ， zhu3 zhe3 zai4 yan2 su4 。
- bu4 zhi1 ping2 xi1 shi2 ， shui2 shi4 lai2 ban1 lu4 。
- si1 pao2 ji4 xin1 cuan4 ， wu2 shi2 fa2 liang2 mu4 。
- guan1 shan4 li4 huo4 cai2 ， mi2 nian2 jian3 xiu1 zhu2 。
- hu1 hu1 shi4 fu3 jin1 ， ding1 ding1 xiang3 chuan1 gu3 。
- wan4 ye4 huai4 mi4 wo4 ， qian1 gan1 dao3 han2 yu4 。
- lun2 qun1 wu2 wan2 zhi1 ， tan2 luan2 xian1 yi2 zu2 。
- qiang1 zei2 shu1 wei4 yan4 ， feng1 luan2 cui4 jiang1 tu1 。
- he4 lü3 yuan4 qie3 jing1 ， yun2 rong2 can3 yi3 e4 。
- fei1 wei2 cuo4 sheng1 yi4 ， yang3 nai3 shang1 ya3 su2 。
- wang2 zhe3 you3 ren2 en1 ， xing2 wei3 yi4 zhan1 mu4 。
- jie1 jie1 ruo4 ren2 zhe3 ， ren3 bu4 si1 hua4 yu4 。
- jin1 yu3 pou1 xin4 fu2 ， yu2 zi1 qi4 dan1 gu1 。
- wei4 shan1 qi3 wu2 ling2 ， hu2 wei4 ren2 suo3 du2 。
- hu1 li4 dui4 quan2 shi2 ， shen1 jin4 hu4 lin2 lu4 。
- shu4 ji1 yang3 qiao4 ying1 ， wu4 shi3 li2 can2 ku4 。
- lai2 zhe3 xian2 shi3 jun1 ， si1 yan2 yuan4 wei4 fu4 。

## 注释

## 译文

## 赏析
