---
id: jiang-tang-fei-lai-shan
title: 飞来山
titlePinyin: fei1 lai2 shan1
titleSlug: fei-lai-shan
author: 蒋堂
authorPinyin: jiang3 tang2
authorSlug: jiang-tang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有山昔飞来，神怪安可测。
- 万壑鼓风雷，千岩为羽翼。
- 胡为忽移徙，到此无倾侧。
- 灵越得奇峰，瑯琊失遗迹。
- 烟云随而至，杉篁古所植。
- 如何草创时，躺作瞿昙宅。
- 闻之有苾𫇴，岁久苦刓刻。
- 凿声响深崖，火烬淬层壁。
- 平为土木基，蔑有苍翠色。
- 金粟千亿身，窣堵百余尺。
- 回廊尽复叠，寸地无闲隙。
- 一聚红尘中，万瓦青烟羃。
- 成彼有为善，斯可长太息。
- 我试来寻山，山形俱变易。
- 方念此崭绝，安得如往昔。
- 不谓山之足，下落言偃室。
- 知是骞翥时，于兹堕岩石。
- 屹尔画疆畔，其谁敢侵蚀。
- 随宜得形胜，触目见崷崒。
- 小桂结沈阴，清露有疏滴。
- 巾履日可赏，琴樽雅成饰。
- 多谢对幽岑，亦足开烦臆。
- 若在祇园间，岂更存余碧。

## 拼音
- you3 shan1 xi1 fei1 lai2 ， shen2 guai4 an1 ke3 ce4 。
- wan4 he4 gu3 feng1 lei2 ， qian1 yan2 wei4 yu3 yi4 。
- hu2 wei4 hu1 yi2 xi3 ， dao4 ci3 wu2 qing1 ce4 。
- ling2 yue4 de2 qi2 feng1 ， lang2 ya2 shi1 yi2 ji4 。
- yan1 yun2 sui2 er2 zhi4 ， shan1 huang2 gu3 suo3 zhi2 。
- ru2 he2 cao3 chuang4 shi2 ， tang3 zuo4 qu2 tan2 zhai2 。
- wen2 zhi1 you3 bi4 𫇴 ， sui4 jiu3 ku3 wan2 ke4 。
- zao2 sheng1 xiang3 shen1 ya2 ， huo3 jin4 cui4 ceng2 bi4 。
- ping2 wei4 tu3 mu4 ji1 ， mie4 you3 cang1 cui4 se4 。
- jin1 su4 qian1 yi4 shen1 ， su1 du3 bai3 yu2 chi3 。
- hui2 lang2 jin4 fu4 die2 ， cun4 di4 wu2 xian2 xi4 。
- yi2 ju4 hong2 chen2 zhong1 ， wan4 wa3 qing1 yan1 mi4 。
- cheng2 bi3 you3 wei4 shan4 ， si1 ke3 chang2 tai4 xi1 。
- wo3 shi4 lai2 xun2 shan1 ， shan1 xing2 ju4 bian4 yi4 。
- fang1 nian4 ci3 zhan3 jue2 ， an1 de2 ru2 wang3 xi1 。
- bu2 wei4 shan1 zhi1 zu2 ， xia4 luo4 yan2 yan3 shi4 。
- zhi1 shi4 qian1 zhu4 shi2 ， yu2 zi1 duo4 yan2 shi2 。
- yi4 er3 hua4 jiang1 pan4 ， qi2 shui2 gan3 qin1 shi2 。
- sui2 yi2 de2 xing2 sheng4 ， chu4 mu4 jian4 qiu2 zu2 。
- xiao3 gui4 jie2 shen3 yin1 ， qing1 lu4 you3 shu1 di1 。
- jin1 lü3 ri4 ke3 shang3 ， qin2 zun1 ya3 cheng2 shi4 。
- duo1 xie4 dui4 you1 cen2 ， yi4 zu2 kai1 fan2 yi4 。
- ruo4 zai4 qi2 yuan2 jian1 ， qi3 geng4 cun2 yu2 bi4 。

## 注释

## 译文

## 赏析
