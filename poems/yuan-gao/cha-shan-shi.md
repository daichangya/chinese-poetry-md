---
id: yuan-gao-cha-shan-shi
title: 茶山诗
titlePinyin: cha2 shan1 shi1
titleSlug: cha-shan-shi
author: 袁高
authorPinyin: yuan2 gao1
authorSlug: yuan-gao
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 禹贡通远俗，所图在安人。后王失其本，职吏不敢陈。
- 亦有奸佞者，因兹欲求伸。动生千金费，日使万姓贫。
- 我来顾渚源，得与茶事亲。氓辍耕农耒，采采实苦辛。
- 一夫旦当役，尽室皆同臻。扪葛上欹壁，蓬头入荒榛。
- 终朝不盈掬，手足皆鳞皴。悲嗟遍空山，草木为不春。
- 阴岭芽未吐，使者牒已频。心争造化功，走挺糜鹿均。
- 选纳无昼夜，捣声昏继晨。众工何枯栌，俯视弥伤神。
- 皇帝尚巡狩，东郊路多堙。周回绕天涯，所献愈艰勤。
- 况减兵革困，重兹固疲民。未知供御余，谁合分此珍。
- 顾省忝邦守，又惭复因循。茫茫沧海间，丹愤何由申。

## 拼音
- yu3 gong4 tong1 yuan3 su2 ， suo3 tu2 zai4 an1 ren2 。 hou4 wang2 shi1 qi2 ben3 ， zhi2 li4 bu4 gan3 chen2 。
- yi4 you3 jian1 ning4 zhe3 ， yin1 zi1 yu4 qiu2 shen1 。 dong4 sheng1 qian1 jin1 fei4 ， ri4 shi3 wan4 xing4 pin2 。
- wo3 lai2 gu4 zhu3 yuan2 ， de2 yu3 cha2 shi4 qin1 。 mang2 chuo4 geng1 nong2 lei3 ， cai3 cai3 shi2 ku3 xin1 。
- yi4 fu1 dan4 dang1 yi4 ， jin4 shi4 jie1 tong2 zhen1 。 men2 ge3 shang4 qi1 bi4 ， peng2 tou2 ru4 huang1 zhen1 。
- zhong1 chao2 bu4 ying2 ju1 ， shou3 zu2 jie1 lin2 cun1 。 bei1 jie1 bian4 kong1 shan1 ， cao3 mu4 wei4 bu4 chun1 。
- yin1 ling3 ya2 wei4 tu3 ， shi3 zhe3 die2 yi3 pin2 。 xin1 zheng1 zao4 hua4 gong1 ， zou3 ting3 mi2 lu4 jun1 。
- xuan3 na4 wu2 zhou4 ye4 ， dao3 sheng1 hun1 ji4 chen2 。 zhong4 gong1 he2 ku1 lu2 ， fu3 shi4 mi2 shang1 shen2 。
- huang2 di4 shang4 xun2 shou4 ， dong1 jiao1 lu4 duo1 yin1 。 zhou1 hui2 rao4 tian1 ya2 ， suo3 xian4 yu4 jian1 qin2 。
- kuang4 jian3 bing1 ge2 kun4 ， zhong4 zi1 gu4 pi2 min2 。 wei4 zhi1 gong4 yu4 yu2 ， shui2 he2 fen1 ci3 zhen1 。
- gu4 sheng3 tian3 bang1 shou3 ， you4 can2 fu4 yin1 xun2 。 mang2 mang2 cang1 hai3 jian1 ， dan1 fen4 he2 you2 shen1 。

## 注释

## 译文

## 赏析
