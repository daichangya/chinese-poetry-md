---
id: zhao-shi-reng-zeng-shen-xiao-zi
title: 赠申孝子
titlePinyin: zeng4 shen1 xiao4 zi3
titleSlug: zeng-shen-xiao-zi
author: 赵士礽
authorPinyin: zhao4 shi4 reng2
authorSlug: zhao-shi-reng
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 铅山乃灵山，号为七宝库。
- 有时地爱宝，人杰时一付。
- 礼闱较文章，发为性仁赋。
- 盛美固不绝，且作忠孝路。
- 时凶盗贼多，炽焰不容捕。
- 长驱斩关来，提挥远相诉。
- 申生本医家，首冲众贼怒。
- 有子趋而前，悲泣湿衣袧。
- 愿代父之死，三刀色不怖。
- 贼曰汝子孝，解衣衬血污。
- 以此两全生，父子欢如故。
- 何不上明君，表旌当金铸。

## 拼音
- yan2 shan1 nai3 ling2 shan1 ， hao4 wei4 qi1 bao3 ku4 。
- you3 shi2 di4 ai4 bao3 ， ren2 jie2 shi2 yi2 fu4 。
- li3 wei2 jiao4 wen2 zhang1 ， fa1 wei4 xing4 ren2 fu4 。
- sheng4 mei3 gu4 bu4 jue2 ， qie3 zuo4 zhong1 xiao4 lu4 。
- shi2 xiong1 dao4 zei2 duo1 ， chi4 yan4 bu4 rong2 bu3 。
- chang2 qu1 zhan3 guan1 lai2 ， ti2 hui1 yuan3 xiang1 su4 。
- shen1 sheng1 ben3 yi1 jia1 ， shou3 chong1 zhong4 zei2 nu4 。
- you3 zi3 qu1 er2 qian2 ， bei1 qi4 shi1 yi1 gou1 。
- yuan4 dai4 fu4 zhi1 si3 ， san1 dao1 se4 bu2 bu4 。
- zei2 yue1 ru3 zi3 xiao4 ， jie3 yi1 chen4 xue4 wu1 。
- yi3 ci3 liang3 quan2 sheng1 ， fu4 zi3 huan1 ru2 gu4 。
- he2 bu2 shang4 ming2 jun1 ， biao3 jing1 dang1 jin1 zhu4 。

## 注释

## 译文

## 赏析
