---
id: yan-shu-guo-hua-fu-shu-wu
title: 过华夫书屋
titlePinyin: guo4 hua2 fu1 shu1 wu1
titleSlug: guo-hua-fu-shu-wu
author: 晏殊
authorPinyin: yan4 shu1
authorSlug: yan-shu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西斋辉赫亘山隅，嘉致清风世莫如。
- 乡党名流依绛帐，烟萝幽境似仙居。
- 趋庭子弟皆攀桂，弹铗宾朋总食鱼。
- 汗简传经亚邹鲁，粉牌留咏尽严徐。
- 杯盘互动先生馔，门巷应停长者车。
- 坟籍岂惟精四部，弦歌常见习三余。
- 玳簪珠履延豪士，缥帙牙签刊赐书。
- 碧沼暮凉浮菡萏，纱窗秋静漏蟾蜍。
- 闲庭潇洒移泉石，华表峥嵘冠里闾。
- 我恨羁游在芸阁，不陪诸彦曳长裾。

## 拼音
- xi1 zhai1 hui1 he4 gen4 shan1 yu2 ， jia1 zhi4 qing1 feng1 shi4 mo4 ru2 。
- xiang1 dang3 ming2 liu2 yi1 jiang4 zhang4 ， yan1 luo2 you1 jing4 si4 xian1 ju1 。
- qu1 ting2 zi3 di4 jie1 pan1 gui4 ， tan2 jia2 bin1 peng2 zong3 shi2 yu2 。
- han4 jian3 chuan2 jing1 ya4 zou1 lu3 ， fen3 pai2 liu2 yong3 jin4 yan2 xu2 。
- bei1 pan2 hu4 dong4 xian1 sheng1 zhuan4 ， men2 xiang4 ying4 ting2 zhang3 zhe3 che1 。
- fen2 ji2 qi3 wei2 jing1 si4 bu4 ， xian2 ge1 chang2 jian4 xi2 san1 yu2 。
- dai4 zan1 zhu1 lü3 yan2 hao2 shi4 ， piao3 zhi4 ya2 qian1 kan1 ci4 shu1 。
- bi4 zhao3 mu4 liang2 fu2 han4 dan4 ， sha1 chuang1 qiu1 jing4 lou4 chan2 chu2 。
- xian2 ting2 xiao1 sa3 yi2 quan2 shi2 ， hua2 biao3 zheng1 rong2 guan1 li3 lü2 。
- wo3 hen4 ji1 you2 zai4 yun2 ge2 ， bu4 pei2 zhu1 yan4 ye4 chang2 ju1 。

## 注释

## 译文

## 赏析
