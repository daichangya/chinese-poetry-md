---
title: 钱勰
---
钱勰（一○三四～一○九七），字穆父，行四（《东坡诗集注》卷二《和钱四寄其弟龢》题注），吴越王后裔，惟演从孙。以荫为将作监主簿。仁宗皇祐三年（一○五二），监陈州粮料院。神宗熙宁三年（一○七○），知尉氏县，擢流内铨主簿，除三司盐铁判官。历京西、河北、京东提刑。元丰三年（一○八○），除陕西都转运使。六年，奉使高丽，还，拜中书舍人。哲宗元祐元年（一○八六），迁给事中，除龙图阁待制、权知开封府。三年，知越州。四年，徙瀛州。七年，权户部尚书。八年，加龙图阁直学士再知开封府（《续资治通鉴长编》卷四八四）。绍圣元年（一○九四），除翰林学士、知制诰兼侍读。罢知池州。四年卒，年六十四。后入元祐党籍。事见《梁谿集》卷一六七《钱公墓志铭》及《宋史》卷三一七《钱惟演传》，《东都事略》卷四八有传。今录诗二十二首。
