---
id: li-gong-lin-jin-ci-yuan-yun-feng-chou-shen-si-xue-shi-nian-you
title: 谨次元韵奉酬慎思学士年友
titlePinyin: jin3 ci4 yuan2 yun4 feng4 chou2 shen4 si1 xue2 shi4 nian2 you3
titleSlug: jin-ci-yuan-yun-feng-chou-shen-si-xue-shi-nian-you
author: 李公麟
authorPinyin: li3 gong1 lin2
authorSlug: li-gong-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君家祝融水一方，平生书闱食可忘。
- 云河潄润搴瑶芳，天帝璧府雠书郎。
- 驰骋千载凌子长，神清骨秀颜色苍。
- 书淫传癖笑舆狂，十年此会同都堂。
- 上楼吟春碾旗枪，诗筒吴歈赓楚羌。
- 一律校文公否臧，日饱大官沆瀣粮。
- 朱鸾入网空南冈，贤书奏牍纷满床。
- 朝出粉闱暮帝旁，骎骎天路群龙骧。
- 病鸱帖帖乃污隍，白云陇望因俶装。
- 放歌长林声激扬，佩兰思馨虽朋亡。
- 云出鸟还聊自偿，羽扇麈尾随经囊。
- 龙眠乃是无何乡，朝游不辞麋鹿行。
- 归卧展图观骕骦，宪贫颂古时歌商。
- 徜徉兴罢住云房，焚柏翻经究法王。
- 冉冉暗度岁月光，山头草青还叶黄。
- 洞明已死闲骨香，凡志未就嗟凉凉。
- 亲颠向白每称觞，旨甘鞭后难翱翔。
- 朅来窃食天中央，古人千岁空相望。
- 同文锁密御史霜，得公再集评文章。
- 亦说种松辋口庄，使我梦蝶栩栩忙。
- 便欲负郭占农祥，门开傥容倚孔墙。
- 想挽北斗下挹浆，箜篌更对高秋张。

## 拼音
- jun1 jia1 zhu4 rong2 shui3 yi4 fang1 ， ping2 sheng1 shu1 wei2 shi2 ke3 wang4 。
- yun2 he2 shu4 run4 qian1 yao2 fang1 ， tian1 di4 bi4 fu3 chou2 shu1 lang2 。
- chi2 cheng3 qian1 zai3 ling2 zi3 chang2 ， shen2 qing1 gu3 xiu4 yan2 se4 cang1 。
- shu1 yin2 chuan2 pi3 xiao4 yu2 kuang2 ， shi2 nian2 ci3 hui4 tong2 dou1 tang2 。
- shang4 lou2 yin2 chun1 nian3 qi2 qiang1 ， shi1 tong3 wu2 yu2 geng1 chu3 qiang1 。
- yi2 lü4 xiao4 wen2 gong1 fou3 zang1 ， ri4 bao3 da4 guan1 hang4 xie4 liang2 。
- zhu1 luan2 ru4 wang3 kong1 nan2 gang1 ， xian2 shu1 zou4 du2 fen1 man3 chuang2 。
- chao2 chu1 fen3 wei2 mu4 di4 pang2 ， qin1 qin1 tian1 lu4 qun2 long2 xiang1 。
- bing4 chi1 tie1 tie1 nai3 wu1 huang2 ， bai2 yun2 long3 wang4 yin1 chu4 zhuang1 。
- fang4 ge1 chang2 lin2 sheng1 ji1 yang2 ， pei4 lan2 si1 xin1 sui1 peng2 wang2 。
- yun2 chu1 niao3 hai2 liao2 zi4 chang2 ， yu3 shan4 zhu3 wei3 sui2 jing1 nang2 。
- long2 mian2 nai3 shi4 wu2 he2 xiang1 ， chao2 you2 bu4 ci2 mi2 lu4 xing2 。
- gui1 wo4 zhan3 tu2 guan1 su4 shuang1 ， xian4 pin2 song4 gu3 shi2 ge1 shang1 。
- chang2 yang2 xing1 ba4 zhu4 yun2 fang2 ， fen2 bai3 fan1 jing1 jiu1 fa3 wang2 。
- ran3 ran3 an4 du4 sui4 yue4 guang1 ， shan1 tou2 cao3 qing1 hai2 ye4 huang2 。
- dong4 ming2 yi3 si3 xian2 gu3 xiang1 ， fan2 zhi4 wei4 jiu4 jie1 liang2 liang2 。
- qin1 dian1 xiang4 bai2 mei3 cheng1 shang1 ， zhi3 gan1 bian1 hou4 nan2 ao2 xiang2 。
- qie4 lai2 qie4 shi2 tian1 zhong1 yang1 ， gu3 ren2 qian1 sui4 kong1 xiang1 wang4 。
- tong2 wen2 suo3 mi4 yu4 shi3 shuang1 ， de2 gong1 zai4 ji2 ping2 wen2 zhang1 。
- yi4 shuo1 zhong3 song1 wang3 kou3 zhuang1 ， shi3 wo3 meng4 die2 xu3 xu3 mang2 。
- bian4 yu4 fu4 guo1 zhan4 nong2 xiang2 ， men2 kai1 tang3 rong2 yi3 kong3 qiang2 。
- xiang3 wan3 bei3 dou4 xia4 yi4 jiang1 ， kong1 hou2 geng4 dui4 gao1 qiu1 zhang1 。

## 注释

## 译文

## 赏析
