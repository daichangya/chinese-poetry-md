---
id: yu-gui-shang-yue
title: 赏月
titlePinyin: shang3 yue4
titleSlug: shang-yue
author: 俞桂
authorPinyin: yu2 gui4
authorSlug: yu-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天浄无一云，地浄无一尘。
- 十六月圆满，皎皎白玉轮。
- 古今同此月，照破世间人。
- 夜久方浴出，露坐风满襟。
- 清影入窗户，聊足尉我心。
- 所欠一樽酒，所乏一张琴。
- 如此好月色，惜乎在海滨。
- 痴儿官事了，空自疲精神。
- 不得赏新月，酬酢相与频。
- 今宵诗兴动，狂吟渔溪民。
- 独对犹复尔，况逢亲共宾。

## 拼音
- tian1 jing4 wu2 yi4 yun2 ， di4 jing4 wu2 yi4 chen2 。
- shi2 liu4 yue4 yuan2 man3 ， jiao3 jiao3 bai2 yu4 lun2 。
- gu3 jin1 tong2 ci3 yue4 ， zhao4 po4 shi4 jian1 ren2 。
- ye4 jiu3 fang1 yu4 chu1 ， lu4 zuo4 feng1 man3 jin1 。
- qing1 ying3 ru4 chuang1 hu4 ， liao2 zu2 wei4 wo3 xin1 。
- suo3 qian4 yi4 zun1 jiu3 ， suo3 fa2 yi4 zhang1 qin2 。
- ru2 ci3 hao3 yue4 se4 ， xi1 hu1 zai4 hai3 bin1 。
- chi1 er2 guan1 shi4 le0 ， kong1 zi4 pi2 jing1 shen2 。
- bu4 de2 shang3 xin1 yue4 ， chou2 cu4 xiang1 yu3 pin2 。
- jin1 xiao1 shi1 xing4 dong4 ， kuang2 yin2 yu2 xi1 min2 。
- du2 dui4 you2 fu4 er3 ， kuang4 feng2 qin1 gong4 bin1 。

## 注释

## 译文

## 赏析
