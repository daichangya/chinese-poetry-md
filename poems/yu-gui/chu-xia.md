---
id: yu-gui-chu-xia
title: 初夏
titlePinyin: chu1 xia4
titleSlug: chu-xia
author: 俞桂
authorPinyin: yu2 gui4
authorSlug: yu-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蔷薇花已谢，芍药拟下坡。
- 午阴有嘉树，景序犹清和。
- 日得诗篇咏，门无俗客过。
- 笋胎今岁少，荷叶小池多。
- 春去余旬日，夏云已嵯峩。
- 吾年嗟老矣，身事笑蹉跎。
- 但欲卧白石，幽岩扪青萝。
- 已与心料理，不必问如何。

## 拼音
- qiang2 wei1 hua1 yi3 xie4 ， shao2 yao4 ni3 xia4 po1 。
- wu3 yin1 you3 jia1 shu4 ， jing3 xu4 you2 qing1 he2 。
- ri4 de2 shi1 pian1 yong3 ， men2 wu2 su2 ke4 guo4 。
- sun3 tai1 jin1 sui4 shao3 ， he2 ye4 xiao3 chi2 duo1 。
- chun1 qu4 yu2 xun2 ri4 ， xia4 yun2 yi3 cuo2 e2 。
- wu2 nian2 jie1 lao3 yi3 ， shen1 shi4 xiao4 cuo1 tuo2 。
- dan4 yu4 wo4 bai2 shi2 ， you1 yan2 men2 qing1 luo2 。
- yi3 yu3 xin1 liao4 li3 ， bu2 bi4 wen4 ru2 he2 。

## 注释

## 译文

## 赏析
