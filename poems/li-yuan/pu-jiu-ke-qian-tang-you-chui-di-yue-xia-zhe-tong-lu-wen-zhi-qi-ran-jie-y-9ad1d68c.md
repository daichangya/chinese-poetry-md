---
id: li-yuan-pu-jiu-ke-qian-tang-you-chui-di-yue-xia-zhe-tong-lu-wen-zhi-qi-ran-jie-y-9ad1d68c
title: 仆久客钱塘有吹笛月下者同旅闻之凄然皆有归思属令赋之
titlePinyin: pu2 jiu3 ke4 qian2 tang2 you3 chui1 di2 yue4 xia4 zhe3 tong2 lü3 wen2 zhi1 qi1 ran2 jie1 you3 gui1 si1 shu3 ling4 fu4 zhi1
titleSlug: pu-jiu-ke-qian-tang-you-chui-di-yue-xia-zhe-tong-lu-wen-zhi-qi-ran-jie-y-9ad1d68c
author: 李远
authorPinyin: li3 yuan3
authorSlug: li-yuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 柯亭之椽不复得，蕲州黄竹今尚存。
- 苍崖翠壁产修干，千顷萧索烟云昏。
- 羌人眼力发天巧，长笛裁成凤膺饱。
- 老龙余响出空星，欲喷炎天作秋晓。
- 西湖夜寂凉风生，山头一钩新月明。
- 商声凄悲羽声壮，行子忽忽难为情。
- 时无绿珠清音激皓齿，野王临风三弄亦已矣。
- 唯有愁端无古今，举刀不断东流水。
- 深闺兰灯照空床，笛声不如离恨长。
- 曲终人散一惆怅，回首江山非故乡。
- 万事浮云过寥廓，且醉杯中琥珀薄。
- 君不见玉管横吹黄鹤楼，江城五月梅花落。

## 拼音
- ke1 ting2 zhi1 chuan2 bu2 fu4 de2 ， qi2 zhou1 huang2 zhu2 jin1 shang4 cun2 。
- cang1 ya2 cui4 bi4 chan3 xiu1 gan1 ， qian1 qing3 xiao1 suo3 yan1 yun2 hun1 。
- qiang1 ren2 yan3 li4 fa1 tian1 qiao3 ， chang2 di2 cai2 cheng2 feng4 ying1 bao3 。
- lao3 long2 yu2 xiang3 chu1 kong1 xing1 ， yu4 pen1 yan2 tian1 zuo4 qiu1 xiao3 。
- xi1 hu2 ye4 ji4 liang2 feng1 sheng1 ， shan1 tou2 yi4 gou1 xin1 yue4 ming2 。
- shang1 sheng1 qi1 bei1 yu3 sheng1 zhuang4 ， xing2 zi3 hu1 hu1 nan2 wei2 qing2 。
- shi2 wu2 lü4 zhu1 qing1 yin1 ji1 hao4 chi3 ， ye3 wang2 lin2 feng1 san1 nong4 yi4 yi3 yi3 。
- wei2 you3 chou2 duan1 wu2 gu3 jin1 ， ju3 dao1 bu2 duan4 dong1 liu2 shui3 。
- shen1 gui1 lan2 deng1 zhao4 kong1 chuang2 ， di2 sheng1 bu4 ru2 li2 hen4 chang2 。
- qu3 zhong1 ren2 san4 yi4 chou2 chang4 ， hui2 shou3 jiang1 shan1 fei1 gu4 xiang1 。
- wan4 shi4 fu2 yun2 guo4 liao2 kuo4 ， qie3 zui4 bei1 zhong1 hu3 po4 bao2 。
- jun1 bu2 jian4 yu4 guan3 heng2 chui1 huang2 he4 lou2 ， jiang1 cheng2 wu3 yue4 mei2 hua1 luo4 。

## 注释

## 译文

## 赏析
