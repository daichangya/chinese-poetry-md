---
id: liu-ming-shi-mo-chi-fa-xiang-shi-cheng-jiang-jiao
title: 墨池发祥诗呈蒋教
titlePinyin: mo4 chi2 fa1 xiang2 shi1 cheng2 jiang3 jiao4
titleSlug: mo-chi-fa-xiang-shi-cheng-jiang-jiao
author: 刘名世
authorPinyin: liu2 ming2 shi4
authorSlug: liu-ming-shi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城头学宫高巍巍，中有方井号墨池。
- 穷冬不竭春不溢，往往石眼通江湄。
- 故老相传右军宅，涤砚濡毫向池侧。
- 兰亭绝笔迹成尘，此间池水犹能黑。
- 绍兴之年值丙寅，一夕鬰鬰浮乌云。
- 乡闾拭目看盛事，集英三唱人姓陈。
- 又闻淳熙改元岁，隔春预作文章瑞。
- 甲科夺得汉庭魁，贤关解褐冠多士。
- 九岁奇童面圣颜，阖郡十人俱赐第。
- 近来复作烟雾飞，盈盈玉斗磨歙丝。
- 忽焉阴霾黯苍汉，模糊顷刻风披披。
- 巧如奇花开异草，天女织出绞绡衣。
- 须臾变态千万状，妙手点染水墨奇。
- 此事颇亦涉神怪，疑有鬼物来游嬉。
- 不然下垫千年龟，图书之祥将发挥。
- 吾乡文物盛洙泗，执经问道肩相随。
- 残膏賸馥大沾溉，诸生借润今其时。
- 文昌终有应图契，韩门高第皆可为。
- 先令地脉进佳贶，主张在公非义之。

## 拼音
- cheng2 tou2 xue2 gong1 gao1 wei1 wei1 ， zhong1 you3 fang1 jing3 hao4 mo4 chi2 。
- qiong2 dong1 bu4 jie2 chun1 bu2 yi4 ， wang3 wang3 shi2 yan3 tong1 jiang1 mei2 。
- gu4 lao3 xiang1 chuan2 you4 jun1 zhai2 ， di2 yan4 ru2 hao2 xiang4 chi2 ce4 。
- lan2 ting2 jue2 bi3 ji4 cheng2 chen2 ， ci3 jian1 chi2 shui3 you2 neng2 hei1 。
- shao4 xing1 zhi1 nian2 zhi2 bing3 yin2 ， yi4 xi1 yu4 yu4 fu2 wu1 yun2 。
- xiang1 lü2 shi4 mu4 kan4 sheng4 shi4 ， ji2 ying1 san1 chang4 ren2 xing4 chen2 。
- you4 wen2 chun2 xi1 gai3 yuan2 sui4 ， ge2 chun1 yu4 zuo4 wen2 zhang1 rui4 。
- jia3 ke1 duo2 de2 han4 ting2 kui2 ， xian2 guan1 jie3 he4 guan1 duo1 shi4 。
- jiu3 sui4 qi2 tong2 mian4 sheng4 yan2 ， he2 jun4 shi2 ren2 ju4 ci4 di4 。
- jin4 lai2 fu4 zuo4 yan1 wu4 fei1 ， ying2 ying2 yu4 dou4 mo2 xi1 si1 。
- hu1 yan1 yin1 mai2 an4 cang1 han4 ， mo2 hu0 qing3 ke4 feng1 pi1 pi1 。
- qiao3 ru2 qi2 hua1 kai1 yi4 cao3 ， tian1 nü3 zhi1 chu1 jiao3 xiao1 yi1 。
- xu1 yu2 bian4 tai4 qian1 wan4 zhuang4 ， miao4 shou3 dian3 ran3 shui3 mo4 qi2 。
- ci3 shi4 po1 yi4 she4 shen2 guai4 ， yi2 you3 gui3 wu4 lai2 you2 xi1 。
- bu4 ran2 xia4 dian4 qian1 nian2 gui1 ， tu2 shu1 zhi1 xiang2 jiang1 fa1 hui1 。
- wu2 xiang1 wen2 wu4 sheng4 zhu1 si4 ， zhi2 jing1 wen4 dao4 jian1 xiang1 sui2 。
- can2 gao1 sheng4 fu4 da4 zhan1 gai4 ， zhu1 sheng1 jie4 run4 jin1 qi2 shi2 。
- wen2 chang1 zhong1 you3 ying4 tu2 qi4 ， han2 men2 gao1 di4 jie1 ke3 wei4 。
- xian1 ling4 di4 mai4 jin4 jia1 kuang4 ， zhu3 zhang1 zai4 gong1 fei1 yi4 zhi1 。

## 注释

## 译文

## 赏析
