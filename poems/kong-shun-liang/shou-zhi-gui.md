---
id: kong-shun-liang-shou-zhi-gui
title: 手植桧
titlePinyin: shou3 zhi2 gui4
titleSlug: shou-zhi-gui
author: 孔舜亮
authorPinyin: kong3 shun4 liang4
authorSlug: kong-shun-liang
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣人嘉异种，移对诵弦堂。
- 双本无今古，千年任雪霜。
- 右旋符地顺，左纽象乾纲。
- 影覆诗书府，根盘礼义乡。
- 盛同文不朽，高与道相当。
- 洙泗滋荣茂，龟蒙借鬰苍。
- 毓灵全木帝，钟秀极勾芒。
- 气爽群居席，烟凝数仞墙。
- 阴连槐市绿，子落杏坛香。
- 布露周千尺，腾凌上百常。
- 傍欺泮林小，远笑峄桐黄。
- 屹若擎天柱，森如出日桑。
- 风中雕虎啸，云际老龙骧。
- 直欲惊魑魅，端疑待凤凰。
- 鳞差阙巩甲，干错羽林枪。
- 大节忠臣概，坚心志士方。
- 鲁宫侵不得，秦火纵何伤。
- 宣子休夸树，姬人漫爱堂。
- 松卑虚视爵，花贱柱封王。
- 谁念真儒迹，何当议宠章。

## 拼音
- sheng4 ren2 jia1 yi4 zhong3 ， yi2 dui4 song4 xian2 tang2 。
- shuang1 ben3 wu2 jin1 gu3 ， qian1 nian2 ren4 xue3 shuang1 。
- you4 xuan2 fu2 di4 shun4 ， zuo3 niu3 xiang4 qian2 gang1 。
- ying3 fu4 shi1 shu1 fu3 ， gen1 pan2 li3 yi4 xiang1 。
- sheng4 tong2 wen2 bu4 xiu3 ， gao1 yu3 dao4 xiang1 dang1 。
- zhu1 si4 zi1 rong2 mao4 ， gui1 meng2 jie4 yu4 cang1 。
- yu4 ling2 quan2 mu4 di4 ， zhong1 xiu4 ji2 gou1 mang2 。
- qi4 shuang3 qun2 ju1 xi2 ， yan1 ning2 shu4 ren4 qiang2 。
- yin1 lian2 huai2 shi4 lü4 ， zi3 luo4 xing4 tan2 xiang1 。
- bu4 lu4 zhou1 qian1 chi3 ， teng2 ling2 shang4 bai3 chang2 。
- bang4 qi1 pan4 lin2 xiao3 ， yuan3 xiao4 yi4 tong2 huang2 。
- yi4 ruo4 qing2 tian1 zhu4 ， sen1 ru2 chu1 ri4 sang1 。
- feng1 zhong1 diao1 hu3 xiao4 ， yun2 ji4 lao3 long2 xiang1 。
- zhi2 yu4 jing1 chi1 mei4 ， duan1 yi2 dai4 feng4 huang2 。
- lin2 cha4 que1 gong3 jia3 ， gan1 cuo4 yu3 lin2 qiang1 。
- da4 jie2 zhong1 chen2 gai4 ， jian1 xin1 zhi4 shi4 fang1 。
- lu3 gong1 qin1 bu4 de2 ， qin2 huo3 zong4 he2 shang1 。
- xuan1 zi3 xiu1 kua1 shu4 ， ji1 ren2 man4 ai4 tang2 。
- song1 bei1 xu1 shi4 jue2 ， hua1 jian4 zhu4 feng1 wang2 。
- shui2 nian4 zhen1 ru2 ji4 ， he2 dang1 yi4 chong3 zhang1 。

## 注释

## 译文

## 赏析
