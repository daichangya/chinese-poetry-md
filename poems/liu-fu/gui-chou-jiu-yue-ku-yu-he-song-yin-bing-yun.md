---
id: liu-fu-gui-chou-jiu-yue-ku-yu-he-song-yin-bing-yun
title: 癸丑九月苦雨和宋饮冰韵
titlePinyin: gui3 chou3 jiu3 yue4 ku3 yu3 he2 song4 yin3 bing1 yun4
titleSlug: gui-chou-jiu-yue-ku-yu-he-song-yin-bing-yun
author: 刘黻
authorPinyin: liu2 fu2
authorSlug: liu-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 旱潦苦伤稼，景象难休休。
- 老农早夜祝，愿见虞与周。
- 弥望泪欲滴，相对如楚囚。
- 苍天叫不应，空使霜白头。
- 市廛强喧饰，村落多阒幽。
- 偻指千载间，曾无三两秋。
- 灶冷蛙产釜，瓮闲埃积𫇴。
- 长此更不已，菜色沦荒丘。
- 阳精赫阴霾，庶宽漆室忧。

## 拼音
- han4 liao2 ku3 shang1 jia4 ， jing3 xiang4 nan2 xiu1 xiu1 。
- lao3 nong2 zao3 ye4 zhu4 ， yuan4 jian4 yu2 yu3 zhou1 。
- mi2 wang4 lei4 yu4 di1 ， xiang1 dui4 ru2 chu3 qiu2 。
- cang1 tian1 jiao4 bu2 ying4 ， kong1 shi3 shuang1 bai2 tou2 。
- shi4 chan2 qiang2 xuan1 shi4 ， cun1 luo4 duo1 qu4 you1 。
- lü3 zhi3 qian1 zai3 jian1 ， ceng2 wu2 san1 liang3 qiu1 。
- zao4 leng3 wa1 chan3 fu3 ， weng4 xian2 ai1 ji1 𫇴 。
- chang2 ci3 geng4 bu4 yi3 ， cai4 se4 lun2 huang1 qiu1 。
- yang2 jing1 he4 yin1 mai2 ， shu4 kuan1 qi1 shi4 you1 。

## 注释

## 译文

## 赏析
