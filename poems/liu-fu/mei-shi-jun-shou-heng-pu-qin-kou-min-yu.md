---
id: liu-fu-mei-shi-jun-shou-heng-pu-qin-kou-min-yu
title: 梅使君守横浦擒寇闵雨
titlePinyin: mei2 shi3 jun1 shou3 heng2 pu3 qin2 kou4 min3 yu3
titleSlug: mei-shi-jun-shou-heng-pu-qin-kou-min-yu
author: 刘黻
authorPinyin: liu2 fu2
authorSlug: liu-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 猛虎久负嵎，吞噬草木痏。
- 流毒烈赣吉，一呼蜂猬起。
- 老天福黔黎，雪村镇梅垒。
- 指授讨捕略，前驱谢张李。
- 火箭穷其巢，推算捷如驶。
- 露布星火驰，余狞悉披靡。
- 大暑炽焚惔，心芗焫一缕。
- 甘泽随车至，咸曰雪村雨。
- 人事天道协，除恶乃臻媺。
- 洞落洗腥秽，生意从此始。
- 鸡豚醉秋社，老农自相语。
- 生长子复孙，一饭不安匕。
- 南人今不反，合爪鲤城主。
- 愿缓除书来，德风遍田里。

## 拼音
- meng3 hu3 jiu3 fu4 yu2 ， tun1 shi4 cao3 mu4 wei3 。
- liu2 du2 lie4 gan4 ji2 ， yi4 hu1 feng1 wei4 qi3 。
- lao3 tian1 fu2 qian2 li2 ， xue3 cun1 zhen4 mei2 lei3 。
- zhi3 shou4 tao3 bu3 lüe4 ， qian2 qu1 xie4 zhang1 li3 。
- huo3 jian4 qiong2 qi2 chao2 ， tui1 suan4 jie2 ru2 shi3 。
- lu4 bu4 xing1 huo3 chi2 ， yu2 ning2 xi1 pi1 mi3 。
- da4 shu3 chi4 fen2 dan4 ， xin1 xiang1 ruo4 yi4 lü3 。
- gan1 ze2 sui2 che1 zhi4 ， xian2 yue1 xue3 cun1 yu3 。
- ren2 shi4 tian1 dao4 xie2 ， chu2 e4 nai3 zhen1 mei3 。
- dong4 luo4 xi3 xing1 hui4 ， sheng1 yi4 cong2 ci3 shi3 。
- ji1 tun2 zui4 qiu1 she4 ， lao3 nong2 zi4 xiang1 yu3 。
- sheng1 zhang3 zi3 fu4 sun1 ， yi2 fan4 bu4 an1 bi3 。
- nan2 ren2 jin1 bu4 fan3 ， he2 zhua3 li3 cheng2 zhu3 。
- yuan4 huan3 chu2 shu1 lai2 ， de2 feng1 bian4 tian2 li3 。

## 注释

## 译文

## 赏析
