---
id: liu-fu-yong-yue-zhui-he-han-chang-li-yun
title: 咏月追和韩昌黎韵
titlePinyin: yong3 yue4 zhui1 he2 han2 chang1 li2 yun4
titleSlug: yong-yue-zhui-he-han-chang-li-yun
author: 刘黻
authorPinyin: liu2 fu2
authorSlug: liu-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 初秋十五夕，皓月来沧溟。
- 白鹭与共色，乌鹊能践灵。
- 逢掖觅桂荫，孩提窥兔形。
- 凉气浄余暑，浮光滑青冥。
- 列宿各韬彩，腐草休衒萤。
- 浩荡灵槎泛，莹洁仙掌泠。
- 门静送佳客，窗虚照群经。
- 佛阁高低见，谯更远近聆。
- 竹风摇琐碎，花影列娉婷。
- 静坐禅安室，闲行诗绕庭。
- 银河占米价，璇象认文星。
- 何处笛传浦，谁家酒散亭。
- 深闺悲蟋蟀，逆旅愬蓬萍。
- 水阔平连素，山低远抹青。
- 有心齐肘腋，无计得轮停。
- 八蜡神司社，方诸溜纳瓶。
- 鱼翻波可乐，禽警露频听。
- 历历天疑近，沈沈夜不扃。
- 广寒非寂寞，沙界遍辉荧。
- 盈阙天之理，尧阶任落蓂。

## 拼音
- chu1 qiu1 shi2 wu3 xi1 ， hao4 yue4 lai2 cang1 ming2 。
- bai2 lu4 yu3 gong4 se4 ， wu1 que4 neng2 jian4 ling2 。
- feng2 ye4 mi4 gui4 yin4 ， hai2 ti2 kui1 tu4 xing2 。
- liang2 qi4 jing4 yu2 shu3 ， fu2 guang1 hua2 qing1 ming2 。
- lie4 su4 ge4 tao1 cai3 ， fu3 cao3 xiu1 xuan4 ying2 。
- hao4 dang4 ling2 cha2 fan4 ， ying2 jie2 xian1 zhang3 ling2 。
- men2 jing4 song4 jia1 ke4 ， chuang1 xu1 zhao4 qun2 jing1 。
- fo2 ge2 gao1 di1 jian4 ， qiao2 geng4 yuan3 jin4 ling2 。
- zhu2 feng1 yao2 suo3 sui4 ， hua1 ying3 lie4 ping1 ting2 。
- jing4 zuo4 chan2 an1 shi4 ， xian2 xing2 shi1 rao4 ting2 。
- yin2 he2 zhan4 mi3 jia4 ， xuan2 xiang4 ren4 wen2 xing1 。
- he2 chu4 di2 chuan2 pu3 ， shui2 jia1 jiu3 san4 ting2 。
- shen1 gui1 bei1 xi1 shuai4 ， ni4 lü3 shuo4 peng2 ping2 。
- shui3 kuo4 ping2 lian2 su4 ， shan1 di1 yuan3 mo3 qing1 。
- you3 xin1 qi2 zhou3 ye4 ， wu2 ji4 de2 lun2 ting2 。
- ba1 la4 shen2 si1 she4 ， fang1 zhu1 liu1 na4 ping2 。
- yu2 fan1 bo1 ke3 le4 ， qin2 jing3 lu4 pin2 ting1 。
- li4 li4 tian1 yi2 jin4 ， shen3 shen3 ye4 bu4 jiong1 。
- guang3 han2 fei1 ji4 mo4 ， sha1 jie4 bian4 hui1 ying2 。
- ying2 que1 tian1 zhi1 li3 ， yao2 jie1 ren4 luo4 mi4 。

## 注释

## 译文

## 赏析
