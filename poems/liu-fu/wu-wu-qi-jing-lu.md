---
id: liu-fu-wu-wu-qi-jing-lu
title: 兀兀栖精庐
titlePinyin: wu4 wu4 qi1 jing1 lu2
titleSlug: wu-wu-qi-jing-lu
author: 刘黻
authorPinyin: liu2 fu2
authorSlug: liu-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兀兀栖精庐，青山日相对。
- 静照年少非，动虞壮士悔。
- 耕锄计已晚，畚筑力犹耐。
- 夜卧司马衾，晨餐鲁直菜。
- 自计清庙修，谁知圜壁坏。
- 人情春水波，世事寒云态。
- 直道丛百谪，孤踪绕群吠。
- 拘累僒形骸，忧危积肝肺。
- 逢人口即瘖，出户足如碍。
- 周程俨范模，刘张遗謦欬。
- 涤垢学归愚，达增务韬晦。
- 志苦秋不磨，发白春匪载。
- 采菊聊倾觞，延兰可纫佩。
- 官餽乏三月，家书隔千载。
- 楚语欲听惯，峒关惊未溃。
- 冥冥瘴雾间，冋冋灵光在。
- 莫挥感时泪，山水怡吾爱。

## 拼音
- wu4 wu4 qi1 jing1 lu2 ， qing1 shan1 ri4 xiang1 dui4 。
- jing4 zhao4 nian2 shao4 fei1 ， dong4 yu2 zhuang4 shi4 hui3 。
- geng1 chu2 ji4 yi3 wan3 ， ben3 zhu4 li4 you2 nai4 。
- ye4 wo4 si1 ma3 qin1 ， chen2 can1 lu3 zhi2 cai4 。
- zi4 ji4 qing1 miao4 xiu1 ， shui2 zhi1 huan2 bi4 huai4 。
- ren2 qing2 chun1 shui3 bo1 ， shi4 shi4 han2 yun2 tai4 。
- zhi2 dao4 cong2 bai3 zhe2 ， gu1 zong1 rao4 qun2 fei4 。
- ju1 lei4 jiong3 xing2 hai2 ， you1 wei1 ji1 gan1 fei4 。
- feng2 ren2 kou3 ji2 yin1 ， chu1 hu4 zu2 ru2 ai4 。
- zhou1 cheng2 yan3 fan4 mo2 ， liu2 zhang1 yi2 qing3 kai4 。
- di2 gou4 xue2 gui1 yu2 ， da2 zeng1 wu4 tao1 hui4 。
- zhi4 ku3 qiu1 bu4 mo2 ， fa1 bai2 chun1 fei3 zai3 。
- cai3 ju2 liao2 qing1 shang1 ， yan2 lan2 ke3 ren4 pei4 。
- guan1 kui4 fa2 san1 yue4 ， jia1 shu1 ge2 qian1 zai3 。
- chu3 yu3 yu4 ting1 guan4 ， dong4 guan1 jing1 wei4 kui4 。
- ming2 ming2 zhang4 wu4 jian1 ， jiong1 jiong1 ling2 guang1 zai4 。
- mo4 hui1 gan3 shi2 lei4 ， shan1 shui3 yi2 wu2 ai4 。

## 注释

## 译文

## 赏析
