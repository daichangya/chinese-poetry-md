---
id: liu-fu-zeng-wang-you-yu
title: 赠王幼玉
titlePinyin: zeng4 wang2 you4 yu4
titleSlug: zeng-wang-you-yu
author: 柳富
authorPinyin: liu3 fu4
authorSlug: liu-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 紫府楼阁高相倚，金碧户牖红晖起。
- 其间燕息皆仙子，绝世妖姿妙难比。
- 偶然思念起尘心，几年谪向衡阳市。
- 阿娇飞下九天来，长在娼家偶然耳。
- 天姿才色拟绝伦，压倒花衢众罗绮。
- 绀髪浓堆巫峡云，翠眸横剪秋江水。
- 素手纤长细细圆，春笋脱向青云里。
- 纹履鲜花窄窄弓，凤头翅起红裙底。
- 有时笑倚小栏杆，桃花无言乱红委。
- 王孙逆目似劳魂，东邻一见还羞死。
- 自此城中豪富儿，呼僮控马相追随。
- 千金买得歌一曲，暮雨朝云镇相续。
- 皇都年少是柳君，体段风流万事足。
- 幼玉一见苦留心，殷勤厚遣行人祝。
- 青羽飞来洞户前，惟郎苦恨多拘束。
- 偷身不使父母知，江亭暗共才郎宿。
- 犹恐恩情未甚坚，解开鬟髻对郎前。
- 一缕云随金剪断，两心浓更密如绵。
- 自古美事多磨隔，无时两意空悬悬。
- 清宵长叹明月下，花时洒泪东风前。
- 怨入朱弦危更断，泪如珠颗自相连。
- 危楼独倚无人会，新书写恨托谁传。
- 奈何幼玉家有母，知此端倪蓄嗔怒。
- 千金买醉嘱佣人，密约幽欢镇相悮。
- 将刃欲加连理枝，引弓欲弹鹣鹣羽。
- 仙山只在海中心，风逆波紧无船渡。
- 桃源去路隔烟霞，咫尺尘埃无觅处。
- 郎心玉意共殷勤，同指松筠情愈固。
- 愿郎誓死莫改移，人事有时自相遇。
- 他日得郎归来时，携手同上烟霞路。

## 拼音
- zi3 fu3 lou2 ge2 gao1 xiang1 yi3 ， jin1 bi4 hu4 you3 hong2 hui1 qi3 。
- qi2 jian1 yan4 xi1 jie1 xian1 zi3 ， jue2 shi4 yao1 zi1 miao4 nan2 bi3 。
- ou3 ran2 si1 nian4 qi3 chen2 xin1 ， ji3 nian2 zhe2 xiang4 heng2 yang2 shi4 。
- a1 jiao1 fei1 xia4 jiu3 tian1 lai2 ， chang2 zai4 chang1 jia1 ou3 ran2 er3 。
- tian1 zi1 cai2 se4 ni3 jue2 lun2 ， ya1 dao3 hua1 qu2 zhong4 luo2 qi3 。
- gan4 fa4 nong2 dui1 wu1 xia2 yun2 ， cui4 mou2 heng2 jian3 qiu1 jiang1 shui3 。
- su4 shou3 xian1 chang2 xi4 xi4 yuan2 ， chun1 sun3 tuo1 xiang4 qing1 yun2 li3 。
- wen2 lü3 xian1 hua1 zhai3 zhai3 gong1 ， feng4 tou2 chi4 qi3 hong2 qun2 di3 。
- you3 shi2 xiao4 yi3 xiao3 lan2 gan1 ， tao2 hua1 wu2 yan2 luan4 hong2 wei3 。
- wang2 sun1 ni4 mu4 si4 lao2 hun2 ， dong1 lin2 yi2 jian4 hai2 xiu1 si3 。
- zi4 ci3 cheng2 zhong1 hao2 fu4 er2 ， hu1 tong2 kong4 ma3 xiang1 zhui1 sui2 。
- qian1 jin1 mai3 de2 ge1 yi4 qu3 ， mu4 yu3 chao2 yun2 zhen4 xiang1 xu4 。
- huang2 dou1 nian2 shao4 shi4 liu3 jun1 ， ti3 duan4 feng1 liu2 wan4 shi4 zu2 。
- you4 yu4 yi2 jian4 ku3 liu2 xin1 ， yin1 qin2 hou4 qian3 xing2 ren2 zhu4 。
- qing1 yu3 fei1 lai2 dong4 hu4 qian2 ， wei2 lang2 ku3 hen4 duo1 ju1 shu4 。
- tou1 shen1 bu4 shi3 fu4 mu3 zhi1 ， jiang1 ting2 an4 gong4 cai2 lang2 su4 。
- you2 kong3 en1 qing2 wei4 shen4 jian1 ， jie3 kai1 huan2 ji4 dui4 lang2 qian2 。
- yi4 lü3 yun2 sui2 jin1 jian3 duan4 ， liang3 xin1 nong2 geng4 mi4 ru2 mian2 。
- zi4 gu3 mei3 shi4 duo1 mo2 ge2 ， wu2 shi2 liang3 yi4 kong1 xuan2 xuan2 。
- qing1 xiao1 chang2 tan4 ming2 yue4 xia4 ， hua1 shi2 sa3 lei4 dong1 feng1 qian2 。
- yuan4 ru4 zhu1 xian2 wei1 geng4 duan4 ， lei4 ru2 zhu1 ke1 zi4 xiang1 lian2 。
- wei1 lou2 du2 yi3 wu2 ren2 hui4 ， xin1 shu1 xie3 hen4 tuo1 shui2 chuan2 。
- nai4 he2 you4 yu4 jia1 you3 mu3 ， zhi1 ci3 duan1 ni2 xu4 chen1 nu4 。
- qian1 jin1 mai3 zui4 zhu3 yong1 ren2 ， mi4 yue1 you1 huan1 zhen4 xiang1 wu4 。
- jiang1 ren4 yu4 jia1 lian2 li3 zhi1 ， yin3 gong1 yu4 tan2 jian1 jian1 yu3 。
- xian1 shan1 zhi1 zai4 hai3 zhong1 xin1 ， feng1 ni4 bo1 jin3 wu2 chuan2 du4 。
- tao2 yuan2 qu4 lu4 ge2 yan1 xia2 ， zhi3 chi3 chen2 ai1 wu2 mi4 chu4 。
- lang2 xin1 yu4 yi4 gong4 yin1 qin2 ， tong2 zhi3 song1 yun2 qing2 yu4 gu4 。
- yuan4 lang2 shi4 si3 mo4 gai3 yi2 ， ren2 shi4 you3 shi2 zi4 xiang1 yu4 。
- ta1 ri4 de2 lang2 gui1 lai2 shi2 ， xie2 shou3 tong2 shang4 yan1 xia2 lu4 。

## 注释

## 译文

## 赏析
