---
id: chen-bing-wang-huang-shan-ci
title: 望黄山词
titlePinyin: wang4 huang2 shan1 ci2
titleSlug: wang-huang-shan-ci
author: 陈炳
authorPinyin: chen2 bing3
authorSlug: chen-bing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 望黄山兮峨峨，见接天以葱青。
- 纷群峰兮怪奇，眩百变兮幽明。
- 朱砂汤兮山椒，下白龙兮甚灵。
- 袭深潭兮百尺，夜有光兮晶荧。
- 山中泉兮娱嬉，坐蛇虺兮隠形。
- 岁徂夏兮不雨，农失望兮麕惊。
- 禾稼鬰兮满野，垂槁死兮无成。
- 诉哀恫兮神祠，牲豆陈兮芬馨。
- 巫夸诩兮后先，龙跧处兮皇宁。
- 合归云兮九霄，麾雷公兮震霆。
- 前丰隆兮戒路，叱雨师兮建瓴。
- 予朅来兮江东，元砻窍兮储瓶。
- 井邑荒兮穷谷，门两版兮常扃。
- 泛袯襫兮良勤，几视日兮占星。
- 粟升斗兮莫饱，将填壑兮鳏茕。
- 官吾卑兮何求，职水旱兮忧矜。
- 愿时以云兮又以雨，黄之田兮世世可耕。

## 拼音
- wang4 huang2 shan1 xi1 e2 e2 ， jian4 jie1 tian1 yi3 cong1 qing1 。
- fen1 qun2 feng1 xi1 guai4 qi2 ， xuan4 bai3 bian4 xi1 you1 ming2 。
- zhu1 sha1 tang1 xi1 shan1 jiao1 ， xia4 bai2 long2 xi1 shen4 ling2 。
- xi2 shen1 tan2 xi1 bai3 chi3 ， ye4 you3 guang1 xi1 jing1 ying2 。
- shan1 zhong1 quan2 xi1 yu2 xi1 ， zuo4 she2 hui1 xi1 yin3 xing2 。
- sui4 cu2 xia4 xi1 bu4 yu3 ， nong2 shi1 wang4 xi1 jun1 jing1 。
- he2 jia4 yu4 xi1 man3 ye3 ， chui2 gao3 si3 xi1 wu2 cheng2 。
- su4 ai1 dong4 xi1 shen2 ci2 ， sheng1 dou4 chen2 xi1 fen1 xin1 。
- wu1 kua1 xu3 xi1 hou4 xian1 ， long2 quan2 chu4 xi1 huang2 ning2 。
- he2 gui1 yun2 xi1 jiu3 xiao1 ， hui1 lei2 gong1 xi1 zhen4 ting2 。
- qian2 feng1 long2 xi1 jie4 lu4 ， chi4 yu3 shi1 xi1 jian4 ling2 。
- yu3 qie4 lai2 xi1 jiang1 dong1 ， yuan2 long2 qiao4 xi1 chu3 ping2 。
- jing3 yi4 huang1 xi1 qiong2 gu3 ， men2 liang3 ban3 xi1 chang2 jiong1 。
- fan4 bo2 shi4 xi1 liang2 qin2 ， ji3 shi4 ri4 xi1 zhan1 xing1 。
- su4 sheng1 dou4 xi1 mo4 bao3 ， jiang1 tian2 he4 xi1 guan1 qiong2 。
- guan1 wu2 bei1 xi1 he2 qiu2 ， zhi2 shui3 han4 xi1 you1 jin1 。
- yuan4 shi2 yi3 yun2 xi1 you4 yi3 yu3 ， huang2 zhi1 tian2 xi1 shi4 shi4 ke3 geng1 。

## 注释

## 译文

## 赏析
