---
title: 元勋
---
元勋，字不伐，河南阳翟（今河南禹县）人，自称京兆人（《题白帝庙诗序》）。聿子。自哲宗元祐初从黄庭坚游几二十年。曾知宁国县（明嘉靖《宁国县志》卷三）。高宗绍兴十七年（一一四七），为右朝散大夫知利州，以事贬夔州编管（《建炎以来系年要录》卷一五六）。二十五年，诏除名勒停，未几复右朝散大夫（同上书卷一七○）。官终知随州。事见《山谷别集》卷一八《与元不伐书》及注。今录诗九首。
