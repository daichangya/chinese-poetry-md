---
id: zhao-ding-chen-you-zi-yi-fu-guan-zhong-shan-qi-zuo-shi-song-zhi-yin-ci-qi-yun
title: 犹子奕赴官中山奇作诗送之因次其韵
titlePinyin: you2 zi3 yi4 fu4 guan1 zhong1 shan1 qi2 zuo4 shi1 song4 zhi1 yin1 ci4 qi2 yun4
titleSlug: you-zi-yi-fu-guan-zhong-shan-qi-zuo-shi-song-zhi-yin-ci-qi-yun
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人生贵天真，圭角何必露。
- 肮脏世虽憎，岂弟神所许。
- 嗟尔守一官，十年不改故。
- 儿寒屡号朝，妻饥数啼暮。
- 又随五斗米，远向千里去。
- 中山貔虎屯，北鄙咽喉据。
- 我昔少年游，梦景堕飞雾。
- 犹思雁塔凉，尚爱石丈主。
- 迨汝闲暇时，寻我经行处。
- 聊因起遐想，会自有佳趣。
- 此外姑置之，勿改平生度。
- 功名无巧手，富贵有夷路。
- 往复版筑中，时来犹举傅。

## 拼音
- ren2 sheng1 gui4 tian1 zhen1 ， gui1 jiao3 he2 bi4 lu4 。
- ang1 zang1 shi4 sui1 zeng1 ， qi3 di4 shen2 suo3 xu3 。
- jie1 er3 shou3 yi4 guan1 ， shi2 nian2 bu4 gai3 gu4 。
- er2 han2 lü3 hao4 chao2 ， qi1 ji1 shu4 ti2 mu4 。
- you4 sui2 wu3 dou3 mi3 ， yuan3 xiang4 qian1 li3 qu4 。
- zhong1 shan1 pi2 hu3 tun2 ， bei3 bi3 yan1 hou2 ju4 。
- wo3 xi1 shao4 nian2 you2 ， meng4 jing3 duo4 fei1 wu4 。
- you2 si1 yan4 ta3 liang2 ， shang4 ai4 shi2 zhang4 zhu3 。
- dai4 ru3 xian2 xia2 shi2 ， xun2 wo3 jing1 xing2 chu4 。
- liao2 yin1 qi3 xia2 xiang3 ， hui4 zi4 you3 jia1 qu4 。
- ci3 wai4 gu1 zhi4 zhi1 ， wu4 gai3 ping2 sheng1 du4 。
- gong1 ming2 wu2 qiao3 shou3 ， fu4 gui4 you3 yi2 lu4 。
- wang3 fu4 ban3 zhu4 zhong1 ， shi2 lai2 you2 ju3 fu4 。

## 注释

## 译文

## 赏析
