---
id: zhao-ding-chen-ci-yun-zi-pan-dao-chu-ma-si
title: 次韵子磐悼畜马死
titlePinyin: ci4 yun4 zi3 pan2 dao4 chu4 ma3 si3
titleSlug: ci-yun-zi-pan-dao-chu-ma-si
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻古者八骏图，白义𫘧耳皆龙驹。
- 独嘶长风志万里，意态自与凡马殊。
- 常时陆陆未足道，一日致远君应须。
- 朝秣幽燕暮吴粤，顾视款段犹泥涂。
- 王良不生造父死，校计岂复分毫铢。
- 忆君初应将军召，随身惟以一马俱。
- 官曹卑微骑从少，岂有负弩供前驱。
- 忽然据鞍欲有适，老兵一诺费百呼。
- 空槽无刍但与饮，坐令槁死城南隅。
- 天嫌此马非俊物，如君岂合冉冉趋。
- 才高不肯露头角，有计甘学水中凫。
- 故令驽蹇自毙踣，欲君感慨求夷途。
- 当捐千金市绝足，勿仗短策驱庸奴。
- 人生但可印如斗，世上岂患骓无乌。
- 马骨朽时君贵矣，颇应忆著敝帷无。

## 拼音
- wu2 wen2 gu3 zhe3 ba1 jun4 tu2 ， bai2 yi4 lu4 er3 jie1 long2 ju1 。
- du2 si1 chang2 feng1 zhi4 wan4 li3 ， yi4 tai4 zi4 yu3 fan2 ma3 shu1 。
- chang2 shi2 lu4 lu4 wei4 zu2 dao4 ， yi2 ri4 zhi4 yuan3 jun1 ying4 xu1 。
- chao2 mo4 you1 yan4 mu4 wu2 yue4 ， gu4 shi4 kuan3 duan4 you2 ni2 tu2 。
- wang2 liang2 bu4 sheng1 zao4 fu4 si3 ， xiao4 ji4 qi3 fu4 fen1 hao2 zhu1 。
- yi4 jun1 chu1 ying4 jiang1 jun1 zhao4 ， sui2 shen1 wei2 yi3 yi4 ma3 ju4 。
- guan1 cao2 bei1 wei1 qi2 cong2 shao3 ， qi3 you3 fu4 nu3 gong4 qian2 qu1 。
- hu1 ran2 ju4 an1 yu4 you3 shi4 ， lao3 bing1 yi2 nuo4 fei4 bai3 hu1 。
- kong1 cao2 wu2 chu2 dan4 yu3 yin3 ， zuo4 ling4 gao3 si3 cheng2 nan2 yu2 。
- tian1 xian2 ci3 ma3 fei1 jun4 wu4 ， ru2 jun1 qi3 he2 ran3 ran3 qu1 。
- cai2 gao1 bu4 ken3 lu4 tou2 jiao3 ， you3 ji4 gan1 xue2 shui3 zhong1 fu2 。
- gu4 ling4 nu2 jian3 zi4 bi4 bo2 ， yu4 jun1 gan3 kai3 qiu2 yi2 tu2 。
- dang1 juan1 qian1 jin1 shi4 jue2 zu2 ， wu4 zhang4 duan3 ce4 qu1 yong1 nu2 。
- ren2 sheng1 dan4 ke3 yin4 ru2 dou4 ， shi4 shang4 qi3 huan4 zhui1 wu2 wu1 。
- ma3 gu3 xiu3 shi2 jun1 gui4 yi3 ， po1 ying4 yi4 zhu4 bi4 wei2 wu2 。

## 注释

## 译文

## 赏析
