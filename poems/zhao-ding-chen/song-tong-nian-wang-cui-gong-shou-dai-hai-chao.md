---
id: zhao-ding-chen-song-tong-nian-wang-cui-gong-shou-dai-hai-chao
title: 送同年王粹公受代还朝
titlePinyin: song4 tong2 nian2 wang2 cui4 gong1 shou4 dai4 hai2 chao2
titleSlug: song-tong-nian-wang-cui-gong-shou-dai-hai-chao
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔年讲学城南馆，君余二十我方冠。
- 读书兀兀敝精神，刺口纷纷谈治乱。
- 集英赐第偶追随，慈孝题名容齿间。
- 欲将步武踵夔龙，肯以功名论管晏。
- 一时意气若风狂，二纪光阴如梦幻。
- 青眼全稀苦贱贫，白头太早伤忧患。
- 塞上逢迎心骨惊，尊前太息容颜换。
- 哀哉田叔墓已拱，老矣朱公人所慢。
- 分甘位下莫相怜，赢得身强聊自谏。
- 君去方趋魏阙朝，我归乍解军书绊。
- 河南河北地比邻，春后秋前花烂熳。
- 兴来命驾岂吾难，会访蓝桥容一盼。

## 拼音
- xi1 nian2 jiang3 xue2 cheng2 nan2 guan3 ， jun1 yu2 er4 shi2 wo3 fang1 guan1 。
- du2 shu1 wu4 wu4 bi4 jing1 shen2 ， ci4 kou3 fen1 fen1 tan2 zhi4 luan4 。
- ji2 ying1 ci4 di4 ou3 zhui1 sui2 ， ci2 xiao4 ti2 ming2 rong2 chi3 jian1 。
- yu4 jiang1 bu4 wu3 zhong3 kui2 long2 ， ken3 yi3 gong1 ming2 lun4 guan3 yan4 。
- yi4 shi2 yi4 qi4 ruo4 feng1 kuang2 ， er4 ji4 guang1 yin1 ru2 meng4 huan4 。
- qing1 yan3 quan2 xi1 ku3 jian4 pin2 ， bai2 tou2 tai4 zao3 shang1 you1 huan4 。
- sai4 shang4 feng2 ying2 xin1 gu3 jing1 ， zun1 qian2 tai4 xi1 rong2 yan2 huan4 。
- ai1 zai1 tian2 shu1 mu4 yi3 gong3 ， lao3 yi3 zhu1 gong1 ren2 suo3 man4 。
- fen1 gan1 wei4 xia4 mo4 xiang1 lian2 ， ying2 de2 shen1 qiang2 liao2 zi4 jian4 。
- jun1 qu4 fang1 qu1 wei4 que1 chao2 ， wo3 gui1 zha4 jie3 jun1 shu1 ban4 。
- he2 nan2 he2 bei3 di4 bi3 lin2 ， chun1 hou4 qiu1 qian2 hua1 lan4 man4 。
- xing1 lai2 ming4 jia4 qi3 wu2 nan2 ， hui4 fang3 lan2 qiao2 rong2 yi2 pan4 。

## 注释

## 译文

## 赏析
