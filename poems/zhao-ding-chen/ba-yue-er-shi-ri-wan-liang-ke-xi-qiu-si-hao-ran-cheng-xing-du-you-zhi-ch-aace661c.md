---
id: zhao-ding-chen-ba-yue-er-shi-ri-wan-liang-ke-xi-qiu-si-hao-ran-cheng-xing-du-you-zhi-ch-aace661c
title: 八月二十日晚凉可喜秋思浩然乘兴独游至崇宁寺谒须上人表以次元闻而造焉既归而作是诗
titlePinyin: ba1 yue4 er4 shi2 ri4 wan3 liang2 ke3 xi3 qiu1 si1 hao4 ran2 cheng2 xing1 du2 you2 zhi4 chong2 ning2 si4 ye4 xu1 shang4 ren2 biao3 yi3 ci4 yuan2 wen2 er2 zao4 yan1 ji4 gui1 er2 zuo4 shi4 shi1
titleSlug: ba-yue-er-shi-ri-wan-liang-ke-xi-qiu-si-hao-ran-cheng-xing-du-you-zhi-ch-aace661c
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋风日已佳，今我何不乐。
- 出门念所之，兴至不待约。
- 言乘独往愿，偶信登山脚。
- 道人心似灰，白首无住著。
- 经旬不下堂，为我蹑芒𪨗。
- 茶瓶既徐进，涧水亦屡酌。
- 谈从青山远，思与孤云薄。
- 俯观市上人，扰扰何纷泊。
- 向来簿领中，岂复知寥廓。
- 两侯天下士，皎若云间鹤。
- 肯作哙等伍，此意真不恶。
- 少年悦纷华，寒士守寂寞。
- 譬如冰与炭，志亦言其各。
- 请为东土游，一继支许作。

## 拼音
- qiu1 feng1 ri4 yi3 jia1 ， jin1 wo3 he2 bu2 le4 。
- chu1 men2 nian4 suo3 zhi1 ， xing1 zhi4 bu2 dai4 yue1 。
- yan2 cheng2 du2 wang3 yuan4 ， ou3 xin4 deng1 shan1 jiao3 。
- dao4 ren2 xin1 si4 hui1 ， bai2 shou3 wu2 zhu4 zhu4 。
- jing1 xun2 bu2 xia4 tang2 ， wei4 wo3 nie4 mang2 𪨗 。
- cha2 ping2 ji4 xu2 jin4 ， jian4 shui3 yi4 lü3 zhuo2 。
- tan2 cong2 qing1 shan1 yuan3 ， si1 yu3 gu1 yun2 bao2 。
- fu3 guan1 shi4 shang4 ren2 ， rao3 rao3 he2 fen1 bo2 。
- xiang4 lai2 bo2 ling3 zhong1 ， qi3 fu4 zhi1 liao2 kuo4 。
- liang3 hou2 tian1 xia4 shi4 ， jiao3 ruo4 yun2 jian1 he4 。
- ken3 zuo4 kuai4 deng3 wu3 ， ci3 yi4 zhen1 bu2 e4 。
- shao4 nian2 yue4 fen1 hua2 ， han2 shi4 shou3 ji4 mo4 。
- pi4 ru2 bing1 yu3 tan4 ， zhi4 yi4 yan2 qi2 ge4 。
- qing3 wei4 dong1 tu3 you2 ， yi2 ji4 zhi1 xu3 zuo4 。

## 注释

## 译文

## 赏析
