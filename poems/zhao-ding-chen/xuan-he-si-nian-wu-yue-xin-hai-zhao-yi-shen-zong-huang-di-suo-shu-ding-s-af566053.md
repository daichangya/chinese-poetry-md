---
id: zhao-ding-chen-xuan-he-si-nian-wu-yue-xin-hai-zhao-yi-shen-zong-huang-di-suo-shu-ding-s-af566053
title: 宣和四年五月辛亥诏以神宗皇帝所书鼎说十二字藏于延英阁臣鼎臣赋诗以纪其事
titlePinyin: xuan1 he2 si4 nian2 wu3 yue4 xin1 hai4 zhao4 yi3 shen2 zong1 huang2 di4 suo3 shu1 ding3 shuo1 shi2 er4 zi4 cang2 yu2 yan2 ying1 ge2 chen2 ding3 chen2 fu4 shi1 yi3 ji4 qi2 shi4
titleSlug: xuan-he-si-nian-wu-yue-xin-hai-zhao-yi-shen-zong-huang-di-suo-shu-ding-s-af566053
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 孤臣生苦晚，仅及熙宁初。
- 虽沾化育恩，不睹衣冠余。
- 呜呼丕显哉，谟训存诸书。
- 议论略秦汉，制作追唐虞。
- 每闻父老言，太息涕泪濡。
- 不意垂老年，观此河出图。
- 禹鼎沦泗水，异说纷相诬。
- 蔽之十二言，一洗诸儒迂。
- 天意盖若曰，世定后圣无。
- 要当缵禹功，千载与之俱。
- 各力所未遑，翼子其付诸。
- 崇宁果图功，继志若合符。
- 屹然奠九鼎，四海安复盂。
- 此书天所锡，制器实权舆。
- 岩岩宝阁尊，万灵所依于。
- 嗟尔九州民，跂行与蹶趋。
- 瞻之必稽首，过者当下车。

## 拼音
- gu1 chen2 sheng1 ku3 wan3 ， jin3 ji2 xi1 ning2 chu1 。
- sui1 zhan1 hua4 yu4 en1 ， bu4 du3 yi1 guan1 yu2 。
- wu1 hu1 pi1 xian3 zai1 ， mo2 xun4 cun2 zhu1 shu1 。
- yi4 lun4 lüe4 qin2 han4 ， zhi4 zuo4 zhui1 tang2 yu2 。
- mei3 wen2 fu4 lao3 yan2 ， tai4 xi1 ti4 lei4 ru2 。
- bu2 yi4 chui2 lao3 nian2 ， guan1 ci3 he2 chu1 tu2 。
- yu3 ding3 lun2 si4 shui3 ， yi4 shuo1 fen1 xiang1 wu1 。
- bi4 zhi1 shi2 er4 yan2 ， yi4 xi3 zhu1 ru2 yu1 。
- tian1 yi4 gai4 ruo4 yue1 ， shi4 ding4 hou4 sheng4 wu2 。
- yao4 dang1 zuan3 yu3 gong1 ， qian1 zai3 yu3 zhi1 ju4 。
- ge4 li4 suo3 wei4 huang2 ， yi4 zi3 qi2 fu4 zhu1 。
- chong2 ning2 guo3 tu2 gong1 ， ji4 zhi4 ruo4 he2 fu2 。
- yi4 ran2 dian4 jiu3 ding3 ， si4 hai3 an1 fu4 yu2 。
- ci3 shu1 tian1 suo3 xi1 ， zhi4 qi4 shi2 quan2 yu2 。
- yan2 yan2 bao3 ge2 zun1 ， wan4 ling2 suo3 yi1 yu2 。
- jie1 er3 jiu3 zhou1 min2 ， qi2 xing2 yu3 jue3 qu1 。
- zhan1 zhi1 bi4 qi3 shou3 ， guo4 zhe3 dang1 xia4 che1 。

## 注释

## 译文

## 赏析
