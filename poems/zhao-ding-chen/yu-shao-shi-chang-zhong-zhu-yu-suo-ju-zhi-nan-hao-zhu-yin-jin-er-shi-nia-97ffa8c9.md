---
id: zhao-ding-chen-yu-shao-shi-chang-zhong-zhu-yu-suo-ju-zhi-nan-hao-zhu-yin-jin-er-shi-nia-97ffa8c9
title: 余少时尝种竹于所居之南号竹隠今二十年矣而隠之志盖未遂也孙志康善篆尝欲得竹隠二字题其上因叙所以为诗以乞之且呈好事诸君子各乞一诗以为旧隠光华
titlePinyin: yu2 shao3 shi2 chang2 zhong3 zhu2 yu2 suo3 ju1 zhi1 nan2 hao4 zhu2 yin3 jin1 er4 shi2 nian2 yi3 er2 yin3 zhi1 zhi4 gai4 wei4 sui4 ye3 sun1 zhi4 kang1 shan4 zhuan4 chang2 yu4 de2 zhu2 yin3 er4 zi4 ti2 qi2 shang4 yin1 xu4 suo3 yi3 wei2 shi1 yi3 qi3 zhi1 qie3 cheng2 hao3 shi4 zhu1 jun1 zi3 ge4 qi3 yi4 shi1 yi3 wei2 jiu4 yin3 guang1 hua2
titleSlug: yu-shao-shi-chang-zhong-zhu-yu-suo-ju-zhi-nan-hao-zhu-yin-jin-er-shi-nia-97ffa8c9
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先君昔谢事，勇退不待年。
- 区中五亩宅，郭外二顷田。
- 归装无一金，买书费万钱。
- 余时老莱衣，方冠绝可怜。
- 赐第殿东厢，弃官天北边。
- 耕耘具甘旨，采掇求兰荃。
- 积竹南墙下，清阴颇萧然。
- 谓此可隠矣，曰余其老焉。
- 人事喜龃龉，壮志诚迁延。
- 身遭患难余，仕为饥冻牵。
- 浮舟客江湖，仗剑临幽燕。
- 儿女道路长，岁月鞍马捐。
- 一与故隠别，逮此成华颠。
- 传闻箨龙儿，一一长刺天。
- 出处令人悲，太息夜不眠。
- 同舍有孙楚，笔势何翩翩。
- 未甘丞相后，不许中郎前。
- 何以慰此君，丐子翰墨妍。
- 持归榜吾隠，不翅青玉镌。
- 异时傥过我，物色扬雄廛。
- 贫家何所有，满林玉碧鲜。
- 渭川已太广，淇澳空自贤。
- 君看青琅玕，知我非臞仙。

## 拼音
- xian1 jun1 xi1 xie4 shi4 ， yong3 tui4 bu2 dai4 nian2 。
- qu1 zhong1 wu3 mu3 zhai2 ， guo1 wai4 er4 qing3 tian2 。
- gui1 zhuang1 wu2 yi4 jin1 ， mai3 shu1 fei4 wan4 qian2 。
- yu2 shi2 lao3 lai2 yi1 ， fang1 guan1 jue2 ke3 lian2 。
- ci4 di4 dian4 dong1 xiang1 ， qi4 guan1 tian1 bei3 bian1 。
- geng1 yun2 ju4 gan1 zhi3 ， cai3 duo1 qiu2 lan2 quan2 。
- ji1 zhu2 nan2 qiang2 xia4 ， qing1 yin1 po1 xiao1 ran2 。
- wei4 ci3 ke3 yin3 yi3 ， yue1 yu2 qi2 lao3 yan1 。
- ren2 shi4 xi3 ju3 yu3 ， zhuang4 zhi4 cheng2 qian1 yan2 。
- shen1 zao1 huan4 nan4 yu2 ， shi4 wei4 ji1 dong4 qian1 。
- fu2 zhou1 ke4 jiang1 hu2 ， zhang4 jian4 lin2 you1 yan4 。
- er2 nü3 dao4 lu4 chang2 ， sui4 yue4 an1 ma3 juan1 。
- yi4 yu3 gu4 yin3 bie2 ， dai3 ci3 cheng2 hua2 dian1 。
- chuan2 wen2 tuo4 long2 er2 ， yi1 yi1 chang2 ci4 tian1 。
- chu1 chu4 ling4 ren2 bei1 ， tai4 xi1 ye4 bu4 mian2 。
- tong2 she4 you3 sun1 chu3 ， bi3 shi4 he2 pian1 pian1 。
- wei4 gan1 cheng2 xiang4 hou4 ， bu4 xu3 zhong1 lang2 qian2 。
- he2 yi3 wei4 ci3 jun1 ， gai4 zi3 han4 mo4 yan2 。
- chi2 gui1 bang3 wu2 yin3 ， bu2 chi4 qing1 yu4 juan1 。
- yi4 shi2 tang3 guo4 wo3 ， wu4 se4 yang2 xiong2 chan2 。
- pin2 jia1 he2 suo3 you3 ， man3 lin2 yu4 bi4 xian1 。
- wei4 chuan1 yi3 tai4 guang3 ， qi2 ao4 kong1 zi4 xian2 。
- jun1 kan4 qing1 lang2 gan1 ， zhi1 wo3 fei1 qu2 xian1 。

## 注释

## 译文

## 赏析
