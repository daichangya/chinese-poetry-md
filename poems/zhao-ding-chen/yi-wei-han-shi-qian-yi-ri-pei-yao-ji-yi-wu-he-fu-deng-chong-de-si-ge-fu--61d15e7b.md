---
id: zhao-ding-chen-yi-wei-han-shi-qian-yi-ri-pei-yao-ji-yi-wu-he-fu-deng-chong-de-si-ge-fu--61d15e7b
title: 乙未寒食前一日陪姚季一吴和甫登崇德寺阁赋诗以驾言出游以写我忧为韵分得我出二字  其二
titlePinyin: yi3 wei4 han2 shi2 qian2 yi2 ri4 pei2 yao2 ji4 yi4 wu2 he2 fu3 deng1 chong2 de2 si4 ge2 fu4 shi1 yi3 jia4 yan2 chu1 you2 yi3 xie3 wo3 you1 wei4 yun4 fen1 de0 wo3 chu1 er4 zi4     qi2 er4
titleSlug: yi-wei-han-shi-qian-yi-ri-pei-yao-ji-yi-wu-he-fu-deng-chong-de-si-ge-fu--61d15e7b
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高阁切浮云，仰观势嵂崒。
- 兴来偶攀跻，意若凌超忽。
- 壮哉洛阳都，宫殿耸突兀。
- 城中十万家，古来豪侠窟。
- 楼观何轩昂，花竹争炳蔚。
- 澹澹烟霭间，俯见孤鸟没。
- 缅怀中令君，节钺耀衮韨。
- 镇守极膏腴，割剥到肌骨。
- 黄金不却老，晚节顾佞佛。
- 陂陀何为者，岁久尚奇崛。
- 空令吾党士，登践许仓卒。
- 踌躇不忍归，待得星斗出。

## 拼音
- gao1 ge2 qie4 fu2 yun2 ， yang3 guan1 shi4 lü4 zu2 。
- xing1 lai2 ou3 pan1 ji1 ， yi4 ruo4 ling2 chao1 hu1 。
- zhuang4 zai1 luo4 yang2 dou1 ， gong1 dian4 song3 tu1 wu4 。
- cheng2 zhong1 shi2 wan4 jia1 ， gu3 lai2 hao2 xia2 ku1 。
- lou2 guan1 he2 xuan1 ang2 ， hua1 zhu2 zheng1 bing3 wei4 。
- dan4 dan4 yan1 ai3 jian1 ， fu3 jian4 gu1 niao3 mei2 。
- mian3 huai2 zhong1 ling4 jun1 ， jie2 yue4 yao4 gun3 fu2 。
- zhen4 shou3 ji2 gao1 yu2 ， ge1 bao1 dao4 ji1 gu3 。
- huang2 jin1 bu2 que4 lao3 ， wan3 jie2 gu4 ning4 fo2 。
- bei1 tuo2 he2 wei4 zhe3 ， sui4 jiu3 shang4 qi2 jue2 。
- kong1 ling4 wu2 dang3 shi4 ， deng1 jian4 xu3 cang1 cu4 。
- chou2 chu2 bu4 ren3 gui1 ， dai4 de2 xing1 dou4 chu1 。

## 注释

## 译文

## 赏析
