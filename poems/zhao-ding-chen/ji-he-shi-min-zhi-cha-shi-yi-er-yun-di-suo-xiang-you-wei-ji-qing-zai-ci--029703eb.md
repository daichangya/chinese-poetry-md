---
id: zhao-ding-chen-ji-he-shi-min-zhi-cha-shi-yi-er-yun-di-suo-xiang-you-wei-ji-qing-zai-ci--029703eb
title: 既和时敏止茶诗矣而允迪所饷犹未及请再次韵求之
titlePinyin: ji4 he2 shi2 min3 zhi3 cha2 shi1 yi3 er2 yun3 di2 suo3 xiang3 you2 wei4 ji2 qing3 zai4 ci4 yun4 qiu2 zhi1
titleSlug: ji-he-shi-min-zhi-cha-shi-yi-er-yun-di-suo-xiang-you-wei-ji-qing-zai-ci--029703eb
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 钩绳异曲直，凿枘殊圆方。
- 蛤死不脱壳，锥颖要出囊。
- 风蛇互矜怜，蚌鹬相探尝。
- 纷然天壤间，巨细靡不藏。
- 孰能使之齐，贤哉我未皇。
- 付之将毋同，蛮貊犹故乡。
- 方生天马驹，头作千里昂。
- 平生刚褊心，立朝慕周昌。
- 置之岯山下，所用乃针芒。
- 苦憎茶扰人，能妨春梦长。
- 季也谓不然，辨理殊坚强。
- 我欲两可之，笙磬同一堂。
- 楚人固失矣，齐论亦岂当。
- 请归亡是翁，文字搜枯肠。

## 拼音
- gou1 sheng2 yi4 qu1 zhi2 ， zao2 rui4 shu1 yuan2 fang1 。
- ha2 si3 bu4 tuo1 ke2 ， zhui1 ying3 yao4 chu1 nang2 。
- feng1 she2 hu4 jin1 lian2 ， bang4 yu4 xiang1 tan4 chang2 。
- fen1 ran2 tian1 rang3 jian1 ， ju4 xi4 mi2 bu4 cang2 。
- shu2 neng2 shi3 zhi1 qi2 ， xian2 zai1 wo3 wei4 huang2 。
- fu4 zhi1 jiang1 wu2 tong2 ， man2 mo4 you2 gu4 xiang1 。
- fang1 sheng1 tian1 ma3 ju1 ， tou2 zuo4 qian1 li3 ang2 。
- ping2 sheng1 gang1 bian3 xin1 ， li4 chao2 mu4 zhou1 chang1 。
- zhi4 zhi1 pi1 shan1 xia4 ， suo3 yong4 nai3 zhen1 mang2 。
- ku3 zeng1 cha2 rao3 ren2 ， neng2 fang2 chun1 meng4 chang2 。
- ji4 ye3 wei4 bu4 ran2 ， bian4 li3 shu1 jian1 qiang2 。
- wo3 yu4 liang3 ke3 zhi1 ， sheng1 qing4 tong2 yi4 tang2 。
- chu3 ren2 gu4 shi1 yi3 ， qi2 lun4 yi4 qi3 dang1 。
- qing3 gui1 wang2 shi4 weng1 ， wen2 zi4 sou1 ku1 chang2 。

## 注释

## 译文

## 赏析
