---
id: zhao-ding-chen-jun-wen-lu-yue-xiang-guo-jin-de-shu-zhe-qian-yan-ou-du-yu-mei-hua-shi-ci-cca715c6
title: 均文屡约相过近得书辄迁延偶读予梅花诗次韵以趣北辕之约
titlePinyin: jun1 wen2 lü3 yue1 xiang1 guo4 jin4 de2 shu1 zhe2 qian1 yan2 ou3 du2 yu3 mei2 hua1 shi1 ci4 yun4 yi3 qu4 bei3 yuan2 zhi1 yue1
titleSlug: jun-wen-lu-yue-xiang-guo-jin-de-shu-zhe-qian-yan-ou-du-yu-mei-hua-shi-ci-cca715c6
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江南仲御才英发，身佩琼琚冠宝月。
- 骅骝未肯就缰衔，乍蹋天街频啮掣。
- 忽然醉里谪三湘，顿觉新诗愈超绝。
- 人疑夫子不堪忧，豪气壮心当少折。
- 不知世故转磨礲，凛凛太阿初不缺。
- 归逢北客笑无言，但道湖南苦秋热。
- 许来过我已三书，欲对清樽话离别。
- 可怜杨叶漫飞烟，坐叹榴花空点血。
- 平生一诺季将军，邂逅相逢应有说。
- 颇闻列屋尽蛾眉，自教绕梁歌郢雪。
- 君能辄暇暂来无，莫待新声都按彻。

## 拼音
- jiang1 nan2 zhong4 yu4 cai2 ying1 fa1 ， shen1 pei4 qiong2 ju1 guan1 bao3 yue4 。
- hua2 liu2 wei4 ken3 jiu4 jiang1 xian2 ， zha4 ta4 tian1 jie1 pin2 nie4 che4 。
- hu1 ran2 zui4 li3 zhe2 san1 xiang1 ， dun4 jue2 xin1 shi1 yu4 chao1 jue2 。
- ren2 yi2 fu1 zi3 bu4 kan1 you1 ， hao2 qi4 zhuang4 xin1 dang1 shao3 zhe2 。
- bu4 zhi1 shi4 gu4 zhuan3 mo2 long2 ， lin3 lin3 tai4 a1 chu1 bu4 que1 。
- gui1 feng2 bei3 ke4 xiao4 wu2 yan2 ， dan4 dao4 hu2 nan2 ku3 qiu1 re4 。
- xu3 lai2 guo4 wo3 yi3 san1 shu1 ， yu4 dui4 qing1 zun1 hua4 li2 bie2 。
- ke3 lian2 yang2 ye4 man4 fei1 yan1 ， zuo4 tan4 liu2 hua1 kong1 dian3 xue4 。
- ping2 sheng1 yi2 nuo4 ji4 jiang1 jun1 ， xie4 hou4 xiang1 feng2 ying1 you3 shuo1 。
- po1 wen2 lie4 wu1 jin4 e2 mei2 ， zi4 jiao4 rao4 liang2 ge1 ying3 xue3 。
- jun1 neng2 zhe2 xia2 zan4 lai2 wu2 ， mo4 dai4 xin1 sheng1 dou1 an4 che4 。

## 注释

## 译文

## 赏析
