---
id: zhao-ding-chen-fang-shi-min-yi-cha-xiang-li-xiao-yuan-yin-zuo-shi-zhi-cha-qi-di-yuan-ru-34d5cb3b
title: 方时敏以茶饷李萧远因作诗止茶其弟元若允迪闻之谓茶不可止和其诗复以茶二餠寄其兄三子皆余所善也时敏既止茶不当复受允迪之饷而萧远巍然亦不得以独飨也故次其韵以请二子
titlePinyin: fang1 shi2 min3 yi3 cha2 xiang3 li3 xiao1 yuan3 yin1 zuo4 shi1 zhi3 cha2 qi2 di4 yuan2 ruo4 yun3 di2 wen2 zhi1 wei4 cha2 bu4 ke3 zhi3 he2 qi2 shi1 fu4 yi3 cha2 er4 bing3 ji4 qi2 xiong1 san1 zi3 jie1 yu2 suo3 shan4 ye3 shi2 min3 ji4 zhi3 cha2 bu4 dang1 fu4 shou4 yun3 di2 zhi1 xiang3 er2 xiao1 yuan3 wei1 ran2 yi4 bu4 de2 yi3 du2 xiang3 ye3 gu4 ci4 qi2 yun4 yi3 qing3 er4 zi3
titleSlug: fang-shi-min-yi-cha-xiang-li-xiao-yuan-yin-zuo-shi-zhi-cha-qi-di-yuan-ru-34d5cb3b
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 得士一夔足，我独交两方。
- 腹有书五车，家无钱一囊。
- 人皆不堪忧，愠色渠未尝。
- 大冯河梁上，正作龟头藏。
- 西山挹爽气，北窗傲羲皇。
- 对茗不肯饮，醉倒温柔乡。
- 泮宫有臞仙，野鹤姿昂昂。
- 少年苦书淫，壮岁惟诗昌。
- 平生重取与，一介分毫芒。
- 受贶独不辞，大啜意甚长。
- 我本田间人，虽老尚木强。
- 边韶请割席，陆羽愿升堂。
- 破铛杂姜盐，煎煮我所当。
- 丐子龙凤骨，浇我藜藿肠。

## 拼音
- de2 shi4 yi4 kui2 zu2 ， wo3 du2 jiao1 liang3 fang1 。
- fu4 you3 shu1 wu3 che1 ， jia1 wu2 qian2 yi4 nang2 。
- ren2 jie1 bu4 kan1 you1 ， yun4 se4 qu2 wei4 chang2 。
- da4 feng2 he2 liang2 shang4 ， zheng4 zuo4 gui1 tou2 cang2 。
- xi1 shan1 yi4 shuang3 qi4 ， bei3 chuang1 ao4 xi1 huang2 。
- dui4 ming2 bu4 ken3 yin3 ， zui4 dao3 wen1 rou2 xiang1 。
- pan4 gong1 you3 qu2 xian1 ， ye3 he4 zi1 ang2 ang2 。
- shao4 nian2 ku3 shu1 yin2 ， zhuang4 sui4 wei2 shi1 chang1 。
- ping2 sheng1 zhong4 qu3 yu3 ， yi2 jie4 fen1 hao2 mang2 。
- shou4 kuang4 du2 bu4 ci2 ， da4 chuo4 yi4 shen4 chang2 。
- wo3 ben3 tian2 jian1 ren2 ， sui1 lao3 shang4 mu4 qiang2 。
- bian1 shao2 qing3 ge1 xi2 ， lu4 yu3 yuan4 sheng1 tang2 。
- po4 dang1 za2 jiang1 yan2 ， jian1 zhu3 wo3 suo3 dang1 。
- gai4 zi3 long2 feng4 gu3 ， jiao1 wo3 li2 huo4 chang2 。

## 注释

## 译文

## 赏析
