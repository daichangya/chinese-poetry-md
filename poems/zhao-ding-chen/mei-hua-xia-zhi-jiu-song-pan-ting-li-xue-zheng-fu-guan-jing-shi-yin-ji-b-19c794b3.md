---
id: zhao-ding-chen-mei-hua-xia-zhi-jiu-song-pan-ting-li-xue-zheng-fu-guan-jing-shi-yin-ji-b-19c794b3
title: 梅花下置酒送潘廷立学正赴官京师因寄博士王尧明监簿刘仲忱
titlePinyin: mei2 hua1 xia4 zhi4 jiu3 song4 pan1 ting2 li4 xue2 zheng4 fu4 guan1 jing1 shi1 yin1 ji4 bo2 shi4 wang2 yao2 ming2 jian1 bo2 liu2 zhong4 chen2
titleSlug: mei-hua-xia-zhi-jiu-song-pan-ting-li-xue-zheng-fu-guan-jing-shi-yin-ji-b-19c794b3
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卧龙山下梅花发，举杯半夜邀明月。
- 自从却棹酒船回，一十五年如电掣。
- 相逢忽在百花洲，玉骨冰姿愈奇绝。
- 粲然顾我低欲笑，敛袵对之那忍折。
- 应怜我老遽如许，鬓发摧秃牙齿缺。
- 对花不饮可奈何，急唤潘郎相煖热。
- 潘郎趣召许朝天，昨日见之今日别。
- 莫嫌韩愈困虀盐，会有王良收汗血。
- 同僚满屋多豪杰，仓卒立谈难尽说。
- 请于主簿觅于思，博士龙头如玉雪。
- 故人傥问我何如，正被梅花恼不彻。

## 拼音
- wo4 long2 shan1 xia4 mei2 hua1 fa1 ， ju3 bei1 ban4 ye4 yao1 ming2 yue4 。
- zi4 cong2 que4 zhao4 jiu3 chuan2 hui2 ， yi1 shi2 wu3 nian2 ru2 dian4 che4 。
- xiang1 feng2 hu1 zai4 bai3 hua1 zhou1 ， yu4 gu3 bing1 zi1 yu4 qi2 jue2 。
- can4 ran2 gu4 wo3 di1 yu4 xiao4 ， lian3 ren4 dui4 zhi1 na4 ren3 zhe2 。
- ying4 lian2 wo3 lao3 ju4 ru2 xu3 ， bin4 fa4 cui1 tu1 ya2 chi3 que1 。
- dui4 hua1 bu4 yin3 ke3 nai4 he2 ， ji2 huan4 pan1 lang2 xiang1 xuan1 re4 。
- pan1 lang2 qu4 zhao4 xu3 chao2 tian1 ， zuo2 ri4 jian4 zhi1 jin1 ri4 bie2 。
- mo4 xian2 han2 yu4 kun4 ji1 yan2 ， hui4 you3 wang2 liang2 shou1 han4 xue4 。
- tong2 liao2 man3 wu1 duo1 hao2 jie2 ， cang1 cu4 li4 tan2 nan2 jin4 shuo1 。
- qing3 yu2 zhu3 bo2 mi4 yu2 si1 ， bo2 shi4 long2 tou2 ru2 yu4 xue3 。
- gu4 ren2 tang3 wen4 wo3 he2 ru2 ， zheng4 bei4 mei2 hua1 nao3 bu2 che4 。

## 注释

## 译文

## 赏析
