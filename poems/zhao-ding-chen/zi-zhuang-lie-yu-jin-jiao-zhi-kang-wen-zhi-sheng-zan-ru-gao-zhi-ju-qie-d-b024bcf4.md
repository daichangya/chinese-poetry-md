---
id: zhao-ding-chen-zi-zhuang-lie-yu-jin-jiao-zhi-kang-wen-zhi-sheng-zan-ru-gao-zhi-ju-qie-d-b024bcf4
title: 子庄猎于近郊志康闻之盛赞如皋之举且督分鲜之饷再以诗往而子庄不报夫践霜雪跨陵谷以从禽荒之游乐则乐矣然未必贤伉俪之所喜也不然鲜胡为而不至哉故余再次来韵以索其情
titlePinyin: zi3 zhuang1 lie4 yu2 jin4 jiao1 zhi4 kang1 wen2 zhi1 sheng4 zan4 ru2 gao1 zhi1 ju3 qie3 du1 fen1 xian1 zhi1 xiang3 zai4 yi3 shi1 wang3 er2 zi3 zhuang1 bu2 bao4 fu1 jian4 shuang1 xue3 kua4 ling2 gu3 yi3 cong2 qin2 huang1 zhi1 you2 le4 ze2 le4 yi3 ran2 wei4 bi4 xian2 kang4 li4 zhi1 suo3 xi3 ye3 bu4 ran2 xian1 hu2 wei4 er2 bu2 zhi4 zai1 gu4 yu2 zai4 ci4 lai2 yun4 yi3 suo3 qi2 qing2
titleSlug: zi-zhuang-lie-yu-jin-jiao-zhi-kang-wen-zhi-sheng-zan-ru-gao-zhi-ju-qie-d-b024bcf4
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 爱君谈兵如赵涉，往与西人锋刃接。
- 尊前或诋次公狂，市上颇疑韩信怯。
- 忽然结束变轩昂，驽马自驱千骑猎。
- 狐狸博硕正吾须，鸟雀细微谁女慑。
- 风驰白羽欻惊飞，火点红旗时一晔。
- 将叔无狃戒其伤，君足正应防妇蹑。
- 千金之子不垂堂，坐使颦眉羞美靥。
- 径当去剑释皮冠，腥血淋漓休使喋。
- 贤如孟光不与谋，搏兽于原毋乃辄。
- 闻君三日静思愆，谢过莫如吾计捷。
- 熊膰兔首速分张，好客庶几闾里侠。
- 归家一笑定卿卿，止猎之书犹满箧。

## 拼音
- ai4 jun1 tan2 bing1 ru2 zhao4 she4 ， wang3 yu3 xi1 ren2 feng1 ren4 jie1 。
- zun1 qian2 huo4 di3 ci4 gong1 kuang2 ， shi4 shang4 po1 yi2 han2 xin4 qie4 。
- hu1 ran2 jie2 shu4 bian4 xuan1 ang2 ， nu2 ma3 zi4 qu1 qian1 qi2 lie4 。
- hu2 li0 bo2 shuo4 zheng4 wu2 xu1 ， niao3 que4 xi4 wei1 shui2 nü3 she4 。
- feng1 chi2 bai2 yu3 chua1 jing1 fei1 ， huo3 dian3 hong2 qi2 shi2 yi2 ye4 。
- jiang1 shu1 wu2 niu3 jie4 qi2 shang1 ， jun1 zu2 zheng4 ying4 fang2 fu4 nie4 。
- qian1 jin1 zhi1 zi3 bu4 chui2 tang2 ， zuo4 shi3 pin2 mei2 xiu1 mei3 ye4 。
- jing4 dang1 qu4 jian4 shi4 pi2 guan1 ， xing1 xue4 lin2 li2 xiu1 shi3 die2 。
- xian2 ru2 meng4 guang1 bu4 yu3 mou2 ， bo2 shou4 yu2 yuan2 wu2 nai3 zhe2 。
- wen2 jun1 san1 ri4 jing4 si1 qian1 ， xie4 guo4 mo4 ru2 wu2 ji4 jie2 。
- xiong2 fan2 tu4 shou3 su4 fen1 zhang1 ， hao4 ke4 shu4 ji1 lü2 li3 xia2 。
- gui1 jia1 yi2 xiao4 ding4 qing1 qing1 ， zhi3 lie4 zhi1 shu1 you2 man3 qie4 。

## 注释

## 译文

## 赏析
