---
id: zhao-ding-chen-song-zhao-yan-zhi-yi-song-ban-gao-li-ren-gui-guo
title: 送赵延之亿送伴高丽人归国
titlePinyin: song4 zhao4 yan2 zhi1 yi4 song4 ban4 gao1 li2 ren2 gui1 guo2
titleSlug: song-zhao-yan-zhi-yi-song-ban-gao-li-ren-gui-guo
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 九州遗迹皆禹功，高丽之通自元丰。
- 元丰圣人汤勇智，远交欲断匈奴臂。
- 越裳九译何自来，轺车不动丽人至。
- 至今航海输国珍，稽首朝正礼甚驯。
- 吾皇寤寐率昭考，宠以大国升为宾。
- 海上凌秋潮信熟，去凭贾客船如屋。
- 诏书拣选尚书郎，持节送之恩意缛。
- 东夷北敌世为邻，久苦诛求夷甚贫。
- 愿归筦钥事天子，厌以形势初无因。
- 颇闻天骄国方扰，种落攻之天所讨。
- 附书凭子问三韩，畏头畏尾何时了。
- 天兵吊伐那可期，幽燕本自吾遗黎。
- 请将鸭绿酿为酒，来犒王师古北口。

## 拼音
- jiu3 zhou1 yi2 ji4 jie1 yu3 gong1 ， gao1 li2 zhi1 tong1 zi4 yuan2 feng1 。
- yuan2 feng1 sheng4 ren2 tang1 yong3 zhi4 ， yuan3 jiao1 yu4 duan4 xiong1 nu2 bi4 。
- yue4 shang0 jiu3 yi4 he2 zi4 lai2 ， yao2 che1 bu2 dong4 li4 ren2 zhi4 。
- zhi4 jin1 hang2 hai3 shu1 guo2 zhen1 ， qi3 shou3 chao2 zheng4 li3 shen4 xun4 。
- wu2 huang2 wu4 mei4 lü4 zhao1 kao3 ， chong3 yi3 da4 guo2 sheng1 wei4 bin1 。
- hai3 shang4 ling2 qiu1 chao2 xin4 shu2 ， qu4 ping2 jia3 ke4 chuan2 ru2 wu1 。
- zhao4 shu1 jian3 xuan3 shang4 shu1 lang2 ， chi2 jie2 song4 zhi1 en1 yi4 ru4 。
- dong1 yi2 bei3 di2 shi4 wei4 lin2 ， jiu3 ku3 zhu1 qiu2 yi2 shen4 pin2 。
- yuan4 gui1 guan3 yao4 shi4 tian1 zi3 ， yan4 yi3 xing2 shi4 chu1 wu2 yin1 。
- po1 wen2 tian1 jiao1 guo2 fang1 rao3 ， zhong3 luo4 gong1 zhi1 tian1 suo3 tao3 。
- fu4 shu1 ping2 zi3 wen4 san1 han2 ， wei4 tou2 wei4 wei3 he2 shi2 le0 。
- tian1 bing1 diao4 fa2 na4 ke3 qi1 ， you1 yan4 ben3 zi4 wu2 yi2 li2 。
- qing3 jiang1 ya1 lü4 niang4 wei4 jiu3 ， lai2 kao4 wang2 shi1 gu3 bei3 kou3 。

## 注释

## 译文

## 赏析
