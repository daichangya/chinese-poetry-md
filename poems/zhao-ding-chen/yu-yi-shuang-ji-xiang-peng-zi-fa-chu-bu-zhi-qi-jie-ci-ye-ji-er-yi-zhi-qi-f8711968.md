---
id: zhao-ding-chen-yu-yi-shuang-ji-xiang-peng-zi-fa-chu-bu-zhi-qi-jie-ci-ye-ji-er-yi-zhi-qi-f8711968
title: 余以双鸡饷彭子发初不知其皆雌也既而易之其谬如前子发有诗因次其韵
titlePinyin: yu2 yi3 shuang1 ji1 xiang3 peng2 zi3 fa1 chu1 bu4 zhi1 qi2 jie1 ci2 ye3 ji4 er2 yi4 zhi1 qi2 miu4 ru2 qian2 zi3 fa1 you3 shi1 yin1 ci4 qi2 yun4
titleSlug: yu-yi-shuang-ji-xiang-peng-zi-fa-chu-bu-zhi-qi-jie-ci-ye-ji-er-yi-zhi-qi-f8711968
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 家贫苦厌鸡，粱稻费畜养。
- 群居颇狼籍，庶类日崇长。
- 持以赠东家，料择增卤莽。
- 经旬默不鸣，先生为拊掌。
- 马也牝而骊，达士有遗相。
- 望之似木鸡，何尝微技痒。
- 当令守其雌，不必厉清吭。
- 开笼郑女双，对舞江妃两。
- 索我于形骸，见为无乃爽。
- 聊复相解颐，风来闻笑响。

## 拼音
- jia1 pin2 ku3 yan4 ji1 ， liang2 dao4 fei4 xu4 yang3 。
- qun2 ju1 po1 lang2 ji2 ， shu4 lei4 ri4 chong2 chang2 。
- chi2 yi3 zeng4 dong1 jia1 ， liao4 ze2 zeng1 lu3 mang3 。
- jing1 xun2 mo4 bu4 ming2 ， xian1 sheng1 wei4 fu3 zhang3 。
- ma3 ye3 pin4 er2 li2 ， da2 shi4 you3 yi2 xiang1 。
- wang4 zhi1 si4 mu4 ji1 ， he2 chang2 wei1 ji4 yang3 。
- dang1 ling4 shou3 qi2 ci2 ， bu2 bi4 li4 qing1 keng1 。
- kai1 long2 zheng4 nü3 shuang1 ， dui4 wu3 jiang1 fei1 liang3 。
- suo3 wo3 yu2 xing2 hai2 ， jian4 wei4 wu2 nai3 shuang3 。
- liao2 fu4 xiang1 jie3 yi2 ， feng1 lai2 wen2 xiao4 xiang3 。

## 注释

## 译文

## 赏析
