---
id: zhao-ding-chen-you-zi-qi-cong-jiang-zhe-jing-zhi-chen-bo-heng-zhi-pi-ba-yue-shi-ri-deng-9b7d88c7
title: 犹子奇从江浙经置陈伯亨之辟八月十日登舟饯之于郊外作是诗以送之
titlePinyin: you2 zi3 qi2 cong2 jiang1 zhe4 jing1 zhi4 chen2 bo2 heng1 zhi1 pi4 ba1 yue4 shi2 ri4 deng1 zhou1 jian4 zhi1 yu2 jiao1 wai4 zuo4 shi4 shi1 yi3 song4 zhi1
titleSlug: you-zi-qi-cong-jiang-zhe-jing-zhi-chen-bo-heng-zhi-pi-ba-yue-shi-ri-deng-9b7d88c7
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 于越本夷蛮，弄兵篁竹中。
- 吏士懦不武，未尝更战攻。
- 私忧顾妻子，闻贼内已讧。
- 咄哉林武将，一旦先望风。
- 遂令六州民，老稚遭闵凶。
- 天子怒赫然，王师出罴熊。
- 聊弹一指端，电灭纷已空。
- 疮痍今尚新，噍食若未充。
- 如更大病余，护视须良工。
- 平生陈太邱，经济蟠心胸。
- 久持四方节，未食千户封。
- 功名真有时，仓卒果奋庸。
- 嗷嗷百万家，頼此白头翁。
- 汝今从其招，绿水依芙蓉。
- 勿以贱自嫌，王事当匪躬。
- 江湖日已清，公归列夔龙。
- 行持酒一𥬠，迎汝国门东。

## 拼音
- yu2 yue4 ben3 yi2 man2 ， nong4 bing1 huang2 zhu2 zhong1 。
- li4 shi4 nuo4 bu4 wu3 ， wei4 chang2 geng4 zhan4 gong1 。
- si1 you1 gu4 qi1 zi3 ， wen2 zei2 nei4 yi3 hong4 。
- duo1 zai1 lin2 wu3 jiang4 ， yi2 dan4 xian1 wang4 feng1 。
- sui4 ling4 liu4 zhou1 min2 ， lao3 zhi4 zao1 min3 xiong1 。
- tian1 zi3 nu4 he4 ran2 ， wang2 shi1 chu1 pi2 xiong2 。
- liao2 tan2 yi4 zhi3 duan1 ， dian4 mie4 fen1 yi3 kong1 。
- chuang1 yi2 jin1 shang4 xin1 ， jiao4 shi2 ruo4 wei4 chong1 。
- ru2 geng4 da4 bing4 yu2 ， hu4 shi4 xu1 liang2 gong1 。
- ping2 sheng1 chen2 tai4 qiu1 ， jing1 ji4 pan2 xin1 xiong1 。
- jiu3 chi2 si4 fang1 jie2 ， wei4 shi2 qian1 hu4 feng1 。
- gong1 ming2 zhen1 you3 shi2 ， cang1 cu4 guo3 fen4 yong1 。
- ao2 ao2 bai3 wan4 jia1 ， lai4 ci3 bai2 tou2 weng1 。
- ru3 jin1 cong2 qi2 zhao1 ， lü4 shui3 yi1 fu2 rong2 。
- wu4 yi3 jian4 zi4 xian2 ， wang2 shi4 dang1 fei3 gong1 。
- jiang1 hu2 ri4 yi3 qing1 ， gong1 gui1 lie4 kui2 long2 。
- xing2 chi2 jiu3 yi1 𥬠 ， ying2 ru3 guo2 men2 dong1 。

## 注释

## 译文

## 赏析
