---
id: zhao-ding-chen-li-han-lao-jian-guo-bu-ji-jian-yi-shi-xie-zhi
title: 李汉老见过不及见以诗谢之
titlePinyin: li3 han4 lao3 jian4 guo4 bu4 ji2 jian4 yi3 shi1 xie4 zhi1
titleSlug: li-han-lao-jian-guo-bu-ji-jian-yi-shi-xie-zhi
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 埋没簿领中，气结不得吐。
- 官柳欲飞花，春事遽如许。
- 骑马出东城，意若鸿鹄举。
- 独行虽少味，自足宽靡盬。
- 归来儿女曹，怪事说覶缕。
- 有客适过翁，身骑五色羽。
- 自非翱瀛洲，恐是翔紫府。
- 云来久踌躇，鹤去迷处所。
- 我老俗吏中，人物谁比数。
- 頼独有故人，慰藉能伛俯。
- 一臂乃失之，遇事真龃龉。
- 朝来益痴绝，物色徧庭宇。
- 尚寻履迹余，用意毋乃鲁。

## 拼音
- mai2 mo4 bo2 ling3 zhong1 ， qi4 jie2 bu4 de2 tu3 。
- guan1 liu3 yu4 fei1 hua1 ， chun1 shi4 ju4 ru2 xu3 。
- qi2 ma3 chu1 dong1 cheng2 ， yi4 ruo4 hong2 hu2 ju3 。
- du2 xing2 sui1 shao3 wei4 ， zi4 zu2 kuan1 mi2 gu3 。
- gui1 lai2 er2 nü3 cao2 ， guai4 shi4 shuo1 luo2 lü3 。
- you3 ke4 shi4 guo4 weng1 ， shen1 qi2 wu3 se4 yu3 。
- zi4 fei1 ao2 ying2 zhou1 ， kong3 shi4 xiang2 zi3 fu3 。
- yun2 lai2 jiu3 chou2 chu2 ， he4 qu4 mi2 chu4 suo3 。
- wo3 lao3 su2 li4 zhong1 ， ren2 wu4 shui2 bi3 shu4 。
- lai4 du2 you3 gu4 ren2 ， wei4 jie4 neng2 yu3 fu3 。
- yi2 bi4 nai3 shi1 zhi1 ， yu4 shi4 zhen1 ju3 yu3 。
- chao2 lai2 yi4 chi1 jue2 ， wu4 se4 bian4 ting2 yu3 。
- shang4 xun2 lü3 ji4 yu2 ， yong4 yi4 wu2 nai3 lu3 。

## 注释

## 译文

## 赏析
