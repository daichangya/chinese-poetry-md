---
id: zhao-ding-chen-ci-yun-chen-xiu-zhong-ti-hui-ji-song-wei-cheng-hui-ting
title: 次韵陈修仲题会稽宋尉澄晖亭
titlePinyin: ci4 yun4 chen2 xiu1 zhong4 ti2 hui4 ji1 song4 wei4 cheng2 hui1 ting2
titleSlug: ci-yun-chen-xiu-zhong-ti-hui-ji-song-wei-cheng-hui-ting
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鉴湖绕君家，近在门前路。
- 置亭昔未善，对面无觅处。
- 胜地天所储，造物费陶铸。
- 惟昔居者谁，熟视不知措。
- 会逢赏心人，卓荦见深度。
- 疏朗引湖山，豁达去屏户。
- 开轩明月来，解榻清风驻。
- 初无结驷劳，怪此咄嗟具。
- 更得黄绢词，当烦神物护。

## 拼音
- jian4 hu2 rao4 jun1 jia1 ， jin4 zai4 men2 qian2 lu4 。
- zhi4 ting2 xi1 wei4 shan4 ， dui4 mian4 wu2 mi4 chu4 。
- sheng4 di4 tian1 suo3 chu3 ， zao4 wu4 fei4 tao2 zhu4 。
- wei2 xi1 ju1 zhe3 shui2 ， shu2 shi4 bu4 zhi1 cuo4 。
- hui4 feng2 shang3 xin1 ren2 ， zhuo2 luo4 jian4 shen1 du4 。
- shu1 lang3 yin3 hu2 shan1 ， huo1 da2 qu4 ping2 hu4 。
- kai1 xuan1 ming2 yue4 lai2 ， jie3 ta4 qing1 feng1 zhu4 。
- chu1 wu2 jie2 si4 lao2 ， guai4 ci3 duo1 jie1 ju4 。
- geng4 de2 huang2 juan4 ci2 ， dang1 fan2 shen2 wu4 hu4 。

## 注释

## 译文

## 赏析
