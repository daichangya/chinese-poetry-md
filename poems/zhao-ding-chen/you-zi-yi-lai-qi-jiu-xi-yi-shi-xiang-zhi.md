---
id: zhao-ding-chen-you-zi-yi-lai-qi-jiu-xi-yi-shi-xiang-zhi
title: 犹子奕来乞酒戏以诗饷之
titlePinyin: you2 zi3 yi4 lai2 qi3 jiu3 xi4 yi3 shi1 xiang3 zhi1
titleSlug: you-zi-yi-lai-qi-jiu-xi-yi-shi-xiang-zhi
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 滏阳从事如瓠壶，虽如瓠壶中不粗。
- 十围腰腹八尺躯，出行不敢用肩舆。
- 马壮如牛形虎如，载之喘汗蹶不趋。
- 倒床甘寝鼻辄呼，隠如雷霆惊里闾。
- 觉来长啸忽轩渠，口吻咳唾出明珠。
- 诋嘲风月戏鸟鱼，攟摭草木穷根须。
- 大声铿锵金石俱，小声要眇韵笙竽。
- 泠泠清风濯暑余，玉壶之冰列坐隅。
- 夷甫卫玠谈玄虚，蒙庄执策算有无。
- 乃知公孙不硕肤，炯如列仙形甚臞。
- 瑶泉之酒出中厨，时节贡献帝所须，颇亦沾丐及吾徒。
- 知汝燥吻思江湖，作书亟遣长须奴。
- 焦山未沃东海枯，笑我一勺安可濡。

## 拼音
- fu3 yang2 cong2 shi4 ru2 hu4 hu2 ， sui1 ru2 hu4 hu2 zhong1 bu4 cu1 。
- shi2 wei2 yao1 fu4 ba1 chi3 qu1 ， chu1 xing2 bu4 gan3 yong4 jian1 yu2 。
- ma3 zhuang4 ru2 niu2 xing2 hu3 ru2 ， zai3 zhi1 chuan3 han4 jue3 bu4 qu1 。
- dao3 chuang2 gan1 qin3 bi2 zhe2 hu1 ， yin3 ru2 lei2 ting2 jing1 li3 lü2 。
- jue2 lai2 chang2 xiao4 hu1 xuan1 qu2 ， kou3 wen3 hai1 tuo4 chu1 ming2 zhu1 。
- di3 chao2 feng1 yue4 xi4 niao3 yu2 ， jun4 zhi2 cao3 mu4 qiong2 gen1 xu1 。
- da4 sheng1 keng1 qiang1 jin1 shi2 ju4 ， xiao3 sheng1 yao4 miao3 yun4 sheng1 yu2 。
- ling2 ling2 qing1 feng1 zhuo2 shu3 yu2 ， yu4 hu2 zhi1 bing1 lie4 zuo4 yu2 。
- yi2 fu3 wei4 jie4 tan2 xuan2 xu1 ， meng2 zhuang1 zhi2 ce4 suan4 you3 wu2 。
- nai3 zhi1 gong1 sun1 bu2 shuo4 fu1 ， jiong3 ru2 lie4 xian1 xing2 shen4 qu2 。
- yao2 quan2 zhi1 jiu3 chu1 zhong1 chu2 ， shi2 jie2 gong4 xian4 di4 suo3 xu1 ， po1 yi4 zhan1 gai4 ji2 wu2 tu2 。
- zhi1 ru3 zao4 wen3 si1 jiang1 hu2 ， zuo4 shu1 ji2 qian3 chang2 xu1 nu2 。
- jiao1 shan1 wei4 wo4 dong1 hai3 ku1 ， xiao4 wo3 yi4 shao2 an1 ke3 ru2 。

## 注释

## 译文

## 赏析
