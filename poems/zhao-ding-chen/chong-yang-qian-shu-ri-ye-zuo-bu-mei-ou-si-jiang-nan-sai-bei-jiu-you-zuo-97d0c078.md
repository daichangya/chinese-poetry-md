---
id: zhao-ding-chen-chong-yang-qian-shu-ri-ye-zuo-bu-mei-ou-si-jiang-nan-sai-bei-jiu-you-zuo-97d0c078
title: 重阳前数日夜坐不寐偶思江南塞北旧游作诗呈志康诸友
titlePinyin: chong2 yang2 qian2 shu4 ri4 ye4 zuo4 bu2 mei4 ou3 si1 jiang1 nan2 sai4 bei3 jiu4 you2 zuo4 shi1 cheng2 zhi4 kang1 zhu1 you3
titleSlug: chong-yang-qian-shu-ri-ye-zuo-bu-mei-ou-si-jiang-nan-sai-bei-jiu-you-zuo-97d0c078
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔在江东作重九，斩新凉气生杯酒。
- 右军有宅山最高，岁岁与客登其首。
- 菊花弄蘂天未霜，吴儿琵琶能断肠。
- 半天语笑中夜里，山下人家惊走藏。
- 禹穴探书无所得，笑指燕然疑可勒。
- 燕南新筑黄金台，乃复招我何为哉。
- 五年醉倒南楼上，楼上黄花无处放。
- 将军喜气自生春，尽释风霜作和畅。
- 美人低按小秦筝，坐中劝酒一再行。
- 风前孟嘉帽欲落，席上孙郎句已成。
- 一生散诞无羁束，到处容容尸斗禄。
- 况复今年值众贤，珠玉在侧真可怜。
- 重阳更欲登高去，莫遣风流减去年。

## 拼音
- xi1 zai4 jiang1 dong1 zuo4 chong2 jiu3 ， zhan3 xin1 liang2 qi4 sheng1 bei1 jiu3 。
- you4 jun1 you3 zhai2 shan1 zui4 gao1 ， sui4 sui4 yu3 ke4 deng1 qi2 shou3 。
- ju2 hua1 nong4 rui3 tian1 wei4 shuang1 ， wu2 er2 pi2 pa0 neng2 duan4 chang2 。
- ban4 tian1 yu3 xiao4 zhong1 ye4 li3 ， shan1 xia4 ren2 jia1 jing1 zou3 cang2 。
- yu3 xue2 tan4 shu1 wu2 suo3 de2 ， xiao4 zhi3 yan4 ran2 yi2 ke3 le4 。
- yan4 nan2 xin1 zhu4 huang2 jin1 tai2 ， nai3 fu4 zhao1 wo3 he2 wei4 zai1 。
- wu3 nian2 zui4 dao3 nan2 lou2 shang4 ， lou2 shang4 huang2 hua1 wu2 chu4 fang4 。
- jiang1 jun1 xi3 qi4 zi4 sheng1 chun1 ， jin4 shi4 feng1 shuang1 zuo4 he2 chang4 。
- mei3 ren2 di1 an4 xiao3 qin2 zheng1 ， zuo4 zhong1 quan4 jiu3 yi2 zai4 xing2 。
- feng1 qian2 meng4 jia1 mao4 yu4 luo4 ， xi2 shang4 sun1 lang2 ju4 yi3 cheng2 。
- yi4 sheng1 san4 dan4 wu2 ji1 shu4 ， dao4 chu4 rong2 rong2 shi1 dou4 lu4 。
- kuang4 fu4 jin1 nian2 zhi2 zhong4 xian2 ， zhu1 yu4 zai4 ce4 zhen1 ke3 lian2 。
- chong2 yang2 geng4 yu4 deng1 gao1 qu4 ， mo4 qian3 feng1 liu2 jian3 qu4 nian2 。

## 注释

## 译文

## 赏析
