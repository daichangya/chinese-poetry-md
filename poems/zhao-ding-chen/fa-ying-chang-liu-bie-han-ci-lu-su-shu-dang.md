---
id: zhao-ding-chen-fa-ying-chang-liu-bie-han-ci-lu-su-shu-dang
title: 发颍昌留别韩次律苏叔党
titlePinyin: fa1 ying3 chang1 liu2 bie2 han2 ci4 lü4 su1 shu1 dang3
titleSlug: fa-ying-chang-liu-bie-han-ci-lu-su-shu-dang
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 行迈日久远，亲旧日已疏。
- 眼中惟牙官，从我走道途。
- 俗状谁使汝，渐赤由近朱。
- 颍川多名士，古来豪侠区。
- 历代愧不能，叩门韩与苏。
- 酌我瓮头春，舞我闺中姝。
- 清言发谈笑，嘲戏颇不无。
- 使我面辄阔，自忘官职粗。
- 斐然欲从之，文字相与娱。
- 我行未渠央，欲驾复踌躇。
- 人生如寄耳，聚散安可图。
- 区区惜别离，此志乃非夫。
- 临风但相思，有使即寄书。

## 拼音
- xing2 mai4 ri4 jiu3 yuan3 ， qin1 jiu4 ri4 yi3 shu1 。
- yan3 zhong1 wei2 ya2 guan1 ， cong2 wo3 zou3 dao4 tu2 。
- su2 zhuang4 shui2 shi3 ru3 ， jian4 chi4 you2 jin4 zhu1 。
- ying3 chuan1 duo1 ming2 shi4 ， gu3 lai2 hao2 xia2 qu1 。
- li4 dai4 kui4 bu4 neng2 ， kou4 men2 han2 yu3 su1 。
- zhuo2 wo3 weng4 tou2 chun1 ， wu3 wo3 gui1 zhong1 shu1 。
- qing1 yan2 fa1 tan2 xiao4 ， chao2 xi4 po1 bu4 wu2 。
- shi3 wo3 mian4 zhe2 kuo4 ， zi4 wang4 guan1 zhi2 cu1 。
- fei3 ran2 yu4 cong2 zhi1 ， wen2 zi4 xiang1 yu3 yu2 。
- wo3 xing2 wei4 qu2 yang1 ， yu4 jia4 fu4 chou2 chu2 。
- ren2 sheng1 ru2 ji4 er3 ， ju4 san4 an1 ke3 tu2 。
- qu1 qu1 xi1 bie2 li2 ， ci3 zhi4 nai3 fei1 fu1 。
- lin2 feng1 dan4 xiang1 si1 ， you3 shi3 ji2 ji4 shu1 。

## 注释

## 译文

## 赏析
