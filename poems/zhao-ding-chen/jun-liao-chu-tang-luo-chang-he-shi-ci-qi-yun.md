---
id: zhao-ding-chen-jun-liao-chu-tang-luo-chang-he-shi-ci-qi-yun
title: 郡僚出塘泺唱和诗次其韵
titlePinyin: jun4 liao2 chu1 tang2 luo4 chang4 he4 shi1 ci4 qi2 yun4
titleSlug: jun-liao-chu-tang-luo-chang-he-shi-ci-qi-yun
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 水穷瘴海南，陆尽狼胥北。
- 祖宗受之天，以为冠带国。
- 维时耶律氏，好乱乐祸贼。
- 夜动鼠穴中，阴计屡以默。
- 廷臣请加兵，薄伐陈往则。
- 尧舜仁如天，一言群议塞。
- 幽燕亦吾民，此意多不识。
- 至信及豚鱼，深恩被动植。
- 古来战场地，父老今力穑。
- 耘夏水泱泱，获秋禾翼翼。
- 当年守边将，至今犹血食。
- 乌虖战危事，胜败有失得。
- 祖宗讳言兵，阴功千万亿。
- 不见陂塘上，沟塍如组织。
- 传闻天骄儿，颇亦知帝力。
- 祖孙相付授，日夜自约勒。
- 慎勿负中原，天地父母德。

## 拼音
- shui3 qiong2 zhang4 hai3 nan2 ， lu4 jin4 lang2 xu1 bei3 。
- zu3 zong1 shou4 zhi1 tian1 ， yi3 wei2 guan1 dai4 guo2 。
- wei2 shi2 ye1 lü4 shi4 ， hao3 luan4 le4 huo4 zei2 。
- ye4 dong4 shu3 xue2 zhong1 ， yin1 ji4 lü3 yi3 mo4 。
- ting2 chen2 qing3 jia1 bing1 ， bao2 fa2 chen2 wang3 ze2 。
- yao2 shun4 ren2 ru2 tian1 ， yi4 yan2 qun2 yi4 sai1 。
- you1 yan4 yi4 wu2 min2 ， ci3 yi4 duo1 bu4 shi2 。
- zhi4 xin4 ji2 tun2 yu2 ， shen1 en1 bei4 dong4 zhi2 。
- gu3 lai2 zhan4 chang3 di4 ， fu4 lao3 jin1 li4 se4 。
- yun2 xia4 shui3 yang1 yang1 ， huo4 qiu1 he2 yi4 yi4 。
- dang1 nian2 shou3 bian1 jiang1 ， zhi4 jin1 you2 xue4 shi2 。
- wu1 hu1 zhan4 wei1 shi4 ， sheng4 bai4 you3 shi1 de2 。
- zu3 zong1 hui4 yan2 bing1 ， yin1 gong1 qian1 wan4 yi4 。
- bu2 jian4 bei1 tang2 shang4 ， gou1 cheng2 ru2 zu3 zhi1 。
- chuan2 wen2 tian1 jiao1 er2 ， po1 yi4 zhi1 di4 li4 。
- zu3 sun1 xiang1 fu4 shou4 ， ri4 ye4 zi4 yue1 le4 。
- shen4 wu4 fu4 zhong1 yuan2 ， tian1 di4 fu4 mu3 de2 。

## 注释

## 译文

## 赏析
