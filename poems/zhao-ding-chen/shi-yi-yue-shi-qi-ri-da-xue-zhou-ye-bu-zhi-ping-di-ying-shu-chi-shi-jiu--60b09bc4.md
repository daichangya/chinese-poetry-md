---
id: zhao-ding-chen-shi-yi-yue-shi-qi-ri-da-xue-zhou-ye-bu-zhi-ping-di-ying-shu-chi-shi-jiu--60b09bc4
title: 十一月十七日大雪昼夜不止平地盈数尺十九日雪中与时可载酒相率出郊谒子庄因登爽亭临轩纵饮四望浩然澒洞一色真奇胜也孙志康畏寒不出已而有诗因次其韵
titlePinyin: shi2 yi1 yue4 shi2 qi1 ri4 da4 xue3 zhou4 ye4 bu4 zhi3 ping2 di4 ying2 shu4 chi3 shi2 jiu3 ri4 xue3 zhong1 yu3 shi2 ke3 zai3 jiu3 xiang1 shuai4 chu1 jiao1 ye4 zi3 zhuang1 yin1 deng1 shuang3 ting2 lin2 xuan1 zong4 yin3 si4 wang4 hao4 ran2 hong4 dong4 yi2 se4 zhen1 qi2 sheng4 ye3 sun1 zhi4 kang1 wei4 han2 bu4 chu1 yi3 er2 you3 shi1 yin1 ci4 qi2 yun4
titleSlug: shi-yi-yue-shi-qi-ri-da-xue-zhou-ye-bu-zhi-ping-di-ying-shu-chi-shi-jiu--60b09bc4
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小阁仅堪容一席，西望诸山天咫尺。
- 兴来踏雪共登临，径醉何曾论斗石。
- 风前少皞陈堂堂，万骑衔枚替戾冈。
- 倾河倒汉天上落，蓝宝荆珍尽卷将。
- 海边属国寒到骨，帘里寿阳花满房。
- 恨君闭户不好奇，三人醉倒君不知。
- 须怜暖律易消铄，行见芳洲生杜若。
- 肯捐冻死求一适，聊畏思归老庄舄。

## 拼音
- xiao3 ge2 jin3 kan1 rong2 yi4 xi2 ， xi1 wang4 zhu1 shan1 tian1 zhi3 chi3 。
- xing1 lai2 ta4 xue3 gong4 deng1 lin2 ， jing4 zui4 he2 ceng2 lun4 dou4 shi2 。
- feng1 qian2 shao3 hao4 chen2 tang2 tang2 ， wan4 qi2 xian2 mei2 ti4 li4 gang1 。
- qing1 he2 dao3 han4 tian1 shang4 luo4 ， lan2 bao3 jing1 zhen1 jin4 juan4 jiang1 。
- hai3 bian1 shu3 guo2 han2 dao4 gu3 ， lian2 li3 shou4 yang2 hua1 man3 fang2 。
- hen4 jun1 bi4 hu4 bu4 hao4 qi2 ， san1 ren2 zui4 dao3 jun1 bu4 zhi1 。
- xu1 lian2 nuan3 lü4 yi4 xiao1 shuo4 ， xing2 jian4 fang1 zhou1 sheng1 du4 ruo4 。
- ken3 juan1 dong4 si3 qiu2 yi2 shi4 ， liao2 wei4 si1 gui1 lao3 zhuang1 xi4 。

## 注释

## 译文

## 赏析
