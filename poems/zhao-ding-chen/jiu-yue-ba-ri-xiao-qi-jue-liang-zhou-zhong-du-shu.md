---
id: zhao-ding-chen-jiu-yue-ba-ri-xiao-qi-jue-liang-zhou-zhong-du-shu
title: 九月八日晓起绝粮舟中读书
titlePinyin: jiu3 yue4 ba1 ri4 xiao3 qi3 jue2 liang2 zhou1 zhong1 du2 shu1
titleSlug: jiu-yue-ba-ri-xiao-qi-jue-liang-zhou-zhong-du-shu
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 饥肠彻夜鸣，梦乱不能好。
- 口腹故累余，勉起不待晓。
- 贫家无宿粮，庖厨净如扫。
- 力耕可得食，此计真不早。
- 居然怀抱恶，坐使百忧绕。
- 聊复读我书，百家观浩渺。
- 古人骨已朽，漫烂列华藻。
- 其言忽起予，一览意自了。
- 飒然惊短鬓，怒立何草草。
- 壮心激衰懦，豪气变枯槁。
- 捧腹故便便，不食今自饱。
- 方知道义力，非但文章巧。
- 吾命岂真穷，吾书可长保。
- 从今复何事，读诵以终老。
- 不须哀王孙，为谢淮阴妪。

## 拼音
- ji1 chang2 che4 ye4 ming2 ， meng4 luan4 bu4 neng2 hao3 。
- kou3 fu4 gu4 lei4 yu2 ， mian3 qi3 bu2 dai4 xiao3 。
- pin2 jia1 wu2 su4 liang2 ， pao2 chu2 jing4 ru2 sao3 。
- li4 geng1 ke3 de2 shi2 ， ci3 ji4 zhen1 bu4 zao3 。
- ju1 ran2 huai2 bao4 e4 ， zuo4 shi3 bai3 you1 rao4 。
- liao2 fu4 du2 wo3 shu1 ， bai3 jia1 guan1 hao4 miao3 。
- gu3 ren2 gu3 yi3 xiu3 ， man4 lan4 lie4 hua2 zao3 。
- qi2 yan2 hu1 qi3 yu3 ， yi4 lan3 yi4 zi4 le0 。
- sa4 ran2 jing1 duan3 bin4 ， nu4 li4 he2 cao3 cao3 。
- zhuang4 xin1 ji1 shuai1 nuo4 ， hao2 qi4 bian4 ku1 gao3 。
- peng3 fu4 gu4 bian4 bian4 ， bu4 shi2 jin1 zi4 bao3 。
- fang1 zhi1 dao4 yi4 li4 ， fei1 dan4 wen2 zhang1 qiao3 。
- wu2 ming4 qi3 zhen1 qiong2 ， wu2 shu1 ke3 chang2 bao3 。
- cong2 jin1 fu4 he2 shi4 ， du2 song4 yi3 zhong1 lao3 。
- bu4 xu1 ai1 wang2 sun1 ， wei4 xie4 huai2 yin1 yu4 。

## 注释

## 译文

## 赏析
