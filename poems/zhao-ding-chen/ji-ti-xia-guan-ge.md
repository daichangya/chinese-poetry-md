---
id: zhao-ding-chen-ji-ti-xia-guan-ge
title: 寄题遐观阁
titlePinyin: ji4 ti2 xia2 guan1 ge2
titleSlug: ji-ti-xia-guan-ge
author: 赵鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子长南游探禹穴，自夸历览多所列。
- 归来落笔方著书，意与素王争巧拙。
- 谪仙早亦勤四方，沉浮江海遨齐梁。
- 腹中领略几万里，文焰万丈如许长。
- 取之欲富观欲博，贪多岂不如谿壑。
- 直将眼力徧八方，达者应悲用心错。
- 不如五柳宅边一老人，家贫无钱常闭门。
- 时时矫首聊寓目，但见倦飞之鸟无心云。
- 老人观之释然悟，归去来兮从此赋。
- 勉旃为谢倚栏人，著眼应须在渠处。

## 拼音
- zi3 chang2 nan2 you2 tan4 yu3 xue2 ， zi4 kua1 li4 lan3 duo1 suo3 lie4 。
- gui1 lai2 luo4 bi3 fang1 zhu4 shu1 ， yi4 yu3 su4 wang2 zheng1 qiao3 zhuo1 。
- zhe2 xian1 zao3 yi4 qin2 si4 fang1 ， chen2 fu2 jiang1 hai3 ao2 qi2 liang2 。
- fu4 zhong1 ling3 lüe4 ji3 wan4 li3 ， wen2 yan4 wan4 zhang4 ru2 xu3 chang2 。
- qu3 zhi1 yu4 fu4 guan1 yu4 bo2 ， tan1 duo1 qi3 bu4 ru2 xi1 he4 。
- zhi2 jiang1 yan3 li4 bian4 ba1 fang1 ， da2 zhe3 ying4 bei1 yong4 xin1 cuo4 。
- bu4 ru2 wu3 liu3 zhai2 bian1 yi4 lao3 ren2 ， jia1 pin2 wu2 qian2 chang2 bi4 men2 。
- shi2 shi2 jiao3 shou3 liao2 yu4 mu4 ， dan4 jian4 juan4 fei1 zhi1 niao3 wu2 xin1 yun2 。
- lao3 ren2 guan1 zhi1 shi4 ran2 wu4 ， gui1 qu4 lai2 xi1 cong2 ci3 fu4 。
- mian3 zhan1 wei4 xie4 yi3 lan2 ren2 ， zhu4 yan3 ying4 xu1 zai4 qu2 chu4 。

## 注释

## 译文

## 赏析
