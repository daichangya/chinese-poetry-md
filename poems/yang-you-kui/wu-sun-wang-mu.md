---
id: yang-you-kui-wu-sun-wang-mu
title: 吴孙王墓
titlePinyin: wu2 sun1 wang2 mu4
titleSlug: wu-sun-wang-mu
author: 杨友夔
authorPinyin: yang2 you3 kui2
authorSlug: yang-you-kui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 阖闾城南荒之丘，昔谁葬者孙豫州。
- 久无过客为下马，时有牧童来放牛。
- 居然珍宝出光怪，识者夜见踪其由。
- 玉环金碗到城市，土花不蚀余千秋。
- 州家廉问亟封守，贼曹掩骼穷奸偷。
- 已知其中有可欲，亦恐未免无穷忧。
- 当时义师奋四海，少日已无袁与刘。
- 英雄异世凛如在，暴露无乃为神羞。
- 人生浮脆无可料，蝼蚁乌鸢从所求。
- 高陵劝尔一杯酒，自古南山能锢不。

## 拼音
- he2 lü2 cheng2 nan2 huang1 zhi1 qiu1 ， xi1 shui2 zang4 zhe3 sun1 yu4 zhou1 。
- jiu3 wu2 guo4 ke4 wei4 xia4 ma3 ， shi2 you3 mu4 tong2 lai2 fang4 niu2 。
- ju1 ran2 zhen1 bao3 chu1 guang1 guai4 ， shi2 zhe3 ye4 jian4 zong1 qi2 you2 。
- yu4 huan2 jin1 wan3 dao4 cheng2 shi4 ， tu3 hua1 bu4 shi2 yu2 qian1 qiu1 。
- zhou1 jia1 lian2 wen4 ji2 feng1 shou3 ， zei2 cao2 yan3 ge2 qiong2 jian1 tou1 。
- yi3 zhi1 qi2 zhong1 you3 ke3 yu4 ， yi4 kong3 wei4 mian3 wu2 qiong2 you1 。
- dang1 shi2 yi4 shi1 fen4 si4 hai3 ， shao3 ri4 yi3 wu2 yuan2 yu3 liu2 。
- ying1 xiong2 yi4 shi4 lin3 ru2 zai4 ， bao4 lu4 wu2 nai3 wei4 shen2 xiu1 。
- ren2 sheng1 fu2 cui4 wu2 ke3 liao4 ， lou2 yi3 wu1 yuan1 cong2 suo3 qiu2 。
- gao1 ling2 quan4 er3 yi4 bei1 jiu3 ， zi4 gu3 nan2 shan1 neng2 gu4 bu4 。

## 注释

## 译文

## 赏析
