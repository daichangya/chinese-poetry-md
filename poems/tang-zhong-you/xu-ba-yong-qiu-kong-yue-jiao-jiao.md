---
id: tang-zhong-you-xu-ba-yong-qiu-kong-yue-jiao-jiao
title: 续八咏 秋空月皎皎
titlePinyin: xu4 ba1 yong3   qiu1 kong1 yue4 jiao3 jiao3
titleSlug: xu-ba-yong-qiu-kong-yue-jiao-jiao
author: 唐仲友
authorPinyin: tang2 zhong4 you3
authorSlug: tang-zhong-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 月皎皎，皎皎飞明镜。
- 涤风露以孤高，照溪山而清静。
- 协二气之金精，肃万物之西成。
- 卷云衢之点缀，廓天路之澄清。
- 扫埃𡏖于玉宇，流沆瀣于金茎。
- 泛林光于远野，转簷影于高城。
- 荡金蛇兮深浪涌，浸玉兔兮长滩平。
- 射潜渊兮鱼龙动，冷巢栖兮乌鹊惊。
- 在冰壶兮心腑快，吸琼华兮毛骨轻。
- 念远人兮怀塞北，依末光兮思承明。
- 颢气分深浅，素魄有亏盈。
- 桥成牛女渡，日沈河汉倾。
- 光辉半八月，忧乐殊群情。
- 肃肃渐寒色，远雁向南征。
- 此景皆奇绝，兹地独峥嵘。
- 当午夜之寥閴，带远烟之蒙幂。
- 认遥山于微微，分近树于历历。
- 急捣衣之寒砧，引泊舟之横笛。
- 繄赏心之难并，对兹焉真无敌。
- 佳人兮怀哉，参已横兮归去来。

## 拼音
- yue4 jiao3 jiao3 ， jiao3 jiao3 fei1 ming2 jing4 。
- di2 feng1 lu4 yi3 gu1 gao1 ， zhao4 xi1 shan1 er2 qing1 jing4 。
- xie2 er4 qi4 zhi1 jin1 jing1 ， su4 wan4 wu4 zhi1 xi1 cheng2 。
- juan3 yun2 qu2 zhi1 dian3 zhui4 ， kuo4 tian1 lu4 zhi1 cheng2 qing1 。
- sao3 ai1 𡏖 yu2 yu4 yu3 ， liu2 hang4 xie4 yu2 jin1 jing1 。
- fan4 lin2 guang1 yu2 yuan3 ye3 ， zhuan3 yan2 ying3 yu2 gao1 cheng2 。
- dang4 jin1 she2 xi1 shen1 lang4 yong3 ， jin4 yu4 tu4 xi1 chang2 tan1 ping2 。
- she4 qian2 yuan1 xi1 yu2 long2 dong4 ， leng3 chao2 qi1 xi1 wu1 que4 jing1 。
- zai4 bing1 hu2 xi1 xin1 fu3 kuai4 ， xi1 qiong2 hua2 xi1 mao2 gu3 qing1 。
- nian4 yuan3 ren2 xi1 huai2 sai4 bei3 ， yi1 mo4 guang1 xi1 si1 cheng2 ming2 。
- hao4 qi4 fen1 shen1 qian3 ， su4 po4 you3 kui1 ying2 。
- qiao2 cheng2 niu2 nü3 du4 ， ri4 shen3 he2 han4 qing1 。
- guang1 hui1 ban4 ba1 yue4 ， you1 le4 shu1 qun2 qing2 。
- su4 su4 jian4 han2 se4 ， yuan3 yan4 xiang4 nan2 zheng1 。
- ci3 jing3 jie1 qi2 jue2 ， zi1 di4 du2 zheng1 rong2 。
- dang1 wu3 ye4 zhi1 liao2 qu4 ， dai4 yuan3 yan1 zhi1 meng2 mi4 。
- ren4 yao2 shan1 yu2 wei1 wei1 ， fen1 jin4 shu4 yu2 li4 li4 。
- ji2 dao3 yi1 zhi1 han2 zhen1 ， yin3 bo2 zhou1 zhi1 heng2 di2 。
- yi1 shang3 xin1 zhi1 nan2 bing4 ， dui4 zi1 yan1 zhen1 wu2 di2 。
- jia1 ren2 xi1 huai2 zai1 ， can1 yi3 heng2 xi1 gui1 qu4 lai2 。

## 注释

## 译文

## 赏析
