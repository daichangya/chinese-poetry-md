---
id: tang-zhong-you-xu-ba-yong-shuang-xi-zhan-sheng-di
title: 续八咏 双溪占胜地
titlePinyin: xu4 ba1 yong3   shuang1 xi1 zhan4 sheng4 di4
titleSlug: xu-ba-yong-shuang-xi-zhan-sheng-di
author: 唐仲友
authorPinyin: tang2 zhong4 you3
authorSlug: tang-zhong-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 占胜地，胜地难摹写。
- 二水护城𬮱，千山带林野。
- 山林鬰苍苍，千里遥相望。
- 括苍转晓色，九峰含夕阳。
- 危栏压雉堞，嘉名寄文章。
- 阴晴阅变态，昼夜无故常。
- 郊平涨潦渺沧溟，渚回澄波萦素练。
- 霁后遥岑历历分，雾中叠嶂蒙蒙见。
- 增远目兮双明，含清辉兮四面。
- 奉分星之肸蚃，切宸居之眩转。
- 邦人来此意以恭，客子临之游欲倦。
- 神莫睹，敬先通。
- 言有尽，兴无穷。
- 烟笼野以浮碧，浪射霞而涌红。
- 连赤松之佳气，过三洞之罡风。
- 仰层阁而跂翼，俯浮梁而卧虹。
- 数征帆而引兴，瞻倦翼而省躬。
- 接弦歌之盈耳，震鼓角之凌空。
- 洪钟发天半，清磬入云中。
- 英灵降神异，膏腴生物丰。
- 清绝兹楼景，佳哉冠江东。

## 拼音
- zhan4 sheng4 di4 ， sheng4 di4 nan2 mo2 xie3 。
- er4 shui3 hu4 cheng2 yin1 ， qian1 shan1 dai4 lin2 ye3 。
- shan1 lin2 yu4 cang1 cang1 ， qian1 li3 yao2 xiang1 wang4 。
- kuo4 cang1 zhuan3 xiao3 se4 ， jiu3 feng1 han2 xi1 yang2 。
- wei1 lan2 ya1 zhi4 die2 ， jia1 ming2 ji4 wen2 zhang1 。
- yin1 qing2 yue4 bian4 tai4 ， zhou4 ye4 wu2 gu4 chang2 。
- jiao1 ping2 zhang3 liao2 miao3 cang1 ming2 ， zhu3 hui2 cheng2 bo1 ying2 su4 lian4 。
- ji4 hou4 yao2 cen2 li4 li4 fen1 ， wu4 zhong1 die2 zhang4 meng2 meng2 jian4 。
- zeng1 yuan3 mu4 xi1 shuang1 ming2 ， han2 qing1 hui1 xi1 si4 mian4 。
- feng4 fen1 xing1 zhi1 xi1 xiang3 ， qie4 chen2 ju1 zhi1 xuan4 zhuan3 。
- bang1 ren2 lai2 ci3 yi4 yi3 gong1 ， ke4 zi3 lin2 zhi1 you2 yu4 juan4 。
- shen2 mo4 du3 ， jing4 xian1 tong1 。
- yan2 you3 jin4 ， xing1 wu2 qiong2 。
- yan1 long2 ye3 yi3 fu2 bi4 ， lang4 she4 xia2 er2 yong3 hong2 。
- lian2 chi4 song1 zhi1 jia1 qi4 ， guo4 san1 dong4 zhi1 gang1 feng1 。
- yang3 ceng2 ge2 er2 qi2 yi4 ， fu3 fu2 liang2 er2 wo4 hong2 。
- shu4 zheng1 fan1 er2 yin3 xing1 ， zhan1 juan4 yi4 er2 sheng3 gong1 。
- jie1 xian2 ge1 zhi1 ying2 er3 ， zhen4 gu3 jiao3 zhi1 ling2 kong1 。
- hong2 zhong1 fa1 tian1 ban4 ， qing1 qing4 ru4 yun2 zhong1 。
- ying1 ling2 jiang4 shen2 yi4 ， gao1 yu2 sheng1 wu4 feng1 。
- qing1 jue2 zi1 lou2 jing3 ， jia1 zai1 guan1 jiang1 dong1 。

## 注释

## 译文

## 赏析
