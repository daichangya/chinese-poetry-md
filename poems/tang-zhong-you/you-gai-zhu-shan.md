---
id: tang-zhong-you-you-gai-zhu-shan
title: 游盖竹山
titlePinyin: you2 gai4 zhu2 shan1
titleSlug: you-gai-zhu-shan
author: 唐仲友
authorPinyin: tang2 zhong4 you3
authorSlug: tang-zhong-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 篮舆东出雨初收，众山卷雾奔苍虬。
- 麦田蒙蒙连千畴，去年见种今见秋。
- 农家椀大即快活，使君不去能无羞。
- 春光欲尽谁挽留，千林薿薿新绿柔。
- 桐花远近淡无色，自开自落那关愁。
- 洞天为我暂晴霁，使我蜡屐穷冥搜。
- 天门发秀万马下，水口离立群峰稠。
- 瀑泉对面泻绝壁，宝剑却倚丹凤楼。
- 溪声喷薄雷震动，石色古怪神剜锼。
- 洞门谽谺风飕飕，香炉峰下蛟龙湫。
- 中峰特秀小为贵，左右旌节森戈矛。
- 几时秘奥一日覩，谈笑指示君知不。
- 精庐但欲占胜处，专事栋宇非良谋。
- 飞阁跨水纳佳气，突兀堂殿居上头。
- 轩窗高下有奇致，洗涤肺腑明双眸。
- 我将于此栖羽流，凤笙鹤驾应来游。
- 丹成一举凌九州，下视浊世如浮沤。
- 灵祠款谒路阻修，层岩曲涧邃且幽。
- 经营轮奂亦未就，挥金助尔何须求。
- 晚云漠漠鸣雨鸠，仆痡泥滑吾欲休。
- 虹桥列炬促归骑，城鼓已报初更筹。
- 追攀别乘聊复尔，乘兴何如王子猷。
- 习池不为倒载去，儿童不用拍手拦街讴。

## 拼音
- lan2 yu2 dong1 chu1 yu3 chu1 shou1 ， zhong4 shan1 juan4 wu4 ben1 cang1 qiu2 。
- mai4 tian2 meng2 meng2 lian2 qian1 chou2 ， qu4 nian2 jian4 zhong3 jin1 jian4 qiu1 。
- nong2 jia1 wan3 da4 ji2 kuai4 huo2 ， shi3 jun1 bu2 qu4 neng2 wu2 xiu1 。
- chun1 guang1 yu4 jin4 shui2 wan3 liu2 ， qian1 lin2 ni3 ni3 xin1 lü4 rou2 。
- tong2 hua1 yuan3 jin4 dan4 wu2 se4 ， zi4 kai1 zi4 luo4 na4 guan1 chou2 。
- dong4 tian1 wei4 wo3 zan4 qing2 ji4 ， shi3 wo3 la4 ji1 qiong2 ming2 sou1 。
- tian1 men2 fa1 xiu4 wan4 ma3 xia4 ， shui3 kou3 li2 li4 qun2 feng1 chou2 。
- pu4 quan2 dui4 mian4 xie4 jue2 bi4 ， bao3 jian4 que4 yi3 dan1 feng4 lou2 。
- xi1 sheng1 pen1 bao2 lei2 zhen4 dong4 ， shi2 se4 gu3 guai4 shen2 wan1 sou1 。
- dong4 men2 han1 xia1 feng1 sou1 sou1 ， xiang1 lu2 feng1 xia4 jiao1 long2 qiu1 。
- zhong1 feng1 te4 xiu4 xiao3 wei4 gui4 ， zuo3 you4 jing1 jie2 sen1 ge1 mao2 。
- ji3 shi2 mi4 ao4 yi2 ri4 du3 ， tan2 xiao4 zhi3 shi4 jun1 zhi1 bu4 。
- jing1 lu2 dan4 yu4 zhan4 sheng4 chu4 ， zhuan1 shi4 dong4 yu3 fei1 liang2 mou2 。
- fei1 ge2 kua4 shui3 na4 jia1 qi4 ， tu1 wu4 tang2 dian4 ju1 shang4 tou2 。
- xuan1 chuang1 gao1 xia4 you3 qi2 zhi4 ， xi3 di2 fei4 fu3 ming2 shuang1 mou2 。
- wo3 jiang1 yu2 ci3 qi1 yu3 liu2 ， feng4 sheng1 he4 jia4 ying4 lai2 you2 。
- dan1 cheng2 yi4 ju3 ling2 jiu3 zhou1 ， xia4 shi4 zhuo2 shi4 ru2 fu2 ou1 。
- ling2 ci2 kuan3 ye4 lu4 zu3 xiu1 ， ceng2 yan2 qu3 jian4 sui4 qie3 you1 。
- jing1 ying2 lun2 huan4 yi4 wei4 jiu4 ， hui1 jin1 zhu4 er3 he2 xu1 qiu2 。
- wan3 yun2 mo4 mo4 ming2 yu3 jiu1 ， pu2 pu1 ni2 hua2 wu2 yu4 xiu1 。
- hong2 qiao2 lie4 ju4 cu4 gui1 qi2 ， cheng2 gu3 yi3 bao4 chu1 geng4 chou2 。
- zhui1 pan1 bie2 cheng2 liao2 fu4 er3 ， cheng2 xing4 he2 ru2 wang2 zi3 you2 。
- xi2 chi2 bu2 wei4 dao3 zai3 qu4 ， er2 tong2 bu2 yong4 pai1 shou3 lan2 jie1 ou1 。

## 注释

## 译文

## 赏析
