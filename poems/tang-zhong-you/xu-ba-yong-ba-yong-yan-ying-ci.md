---
id: tang-zhong-you-xu-ba-yong-ba-yong-yan-ying-ci
title: 续八咏 八咏掞英词
titlePinyin: xu4 ba1 yong3   ba1 yong3 yan4 ying1 ci2
titleSlug: xu-ba-yong-ba-yong-yan-ying-ci
author: 唐仲友
authorPinyin: tang2 zhong4 you3
authorSlug: tang-zhong-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 掞英词，英词有微意。
- 怀章恋双阙，吟情深六义。
- 秋月清可依，春风惠无私。
- 草桐感霜露，鸿鹤伤羽仪。
- 解玉佩，去朝会，驾朱旛，张皂盖。
- 张盖非不荣，解佩难为情。
- 青緺矫浊侈，锦帐怀休明。
- 邦衣未容褫，况值佳山水。
- 时来一登临，清旷豁千里。
- 既为兹土愁，复云兹土美。
- 揖林壑，俯清沦，摛锦绣，歌阳春。
- 天球鸣兮朱弦奏，朱弦奏兮玉律新。
- 灵均渊源，建安风度。
- 参众体于柏梁，接遗声于楚赋。
- 值重光，叹盈缺。
- 曳长裾，怀散聚。
- 想西园兮不复游，典南尉兮未能去。
- 薄淮阳之见疎，幸浮邱而来顾。
- 非流落以为患，谅热中而怨慕。
- 景入咏以增辉，诗因楼而得趣。
- 嗟暗投于拙目，指微瑕于宝璐。
- 高文一何寥，绝境亦难遇。
- 子期久云亡，蚍蜉祇撼树。

## 拼音
- yan4 ying1 ci2 ， ying1 ci2 you3 wei1 yi4 。
- huai2 zhang1 lian4 shuang1 que1 ， yin2 qing2 shen1 liu4 yi4 。
- qiu1 yue4 qing1 ke3 yi1 ， chun1 feng1 hui4 wu2 si1 。
- cao3 tong2 gan3 shuang1 lu4 ， hong2 he4 shang1 yu3 yi2 。
- jie3 yu4 pei4 ， qu4 chao2 hui4 ， jia4 zhu1 fan1 ， zhang1 zao4 gai4 。
- zhang1 gai4 fei1 bu4 rong2 ， jie3 pei4 nan2 wei2 qing2 。
- qing1 gua1 jiao3 zhuo2 chi3 ， jin3 zhang4 huai2 xiu1 ming2 。
- bang1 yi1 wei4 rong2 chi3 ， kuang4 zhi2 jia1 shan1 shui3 。
- shi2 lai2 yi4 deng1 lin2 ， qing1 kuang4 huo1 qian1 li3 。
- ji4 wei4 zi1 tu3 chou2 ， fu4 yun2 zi1 tu3 mei3 。
- yi1 lin2 he4 ， fu3 qing1 lun2 ， chi1 jin3 xiu4 ， ge1 yang2 chun1 。
- tian1 qiu2 ming2 xi1 zhu1 xian2 zou4 ， zhu1 xian2 zou4 xi1 yu4 lü4 xin1 。
- ling2 jun1 yuan1 yuan2 ， jian4 an1 feng1 du4 。
- can1 zhong4 ti3 yu2 bai3 liang2 ， jie1 yi2 sheng1 yu2 chu3 fu4 。
- zhi2 chong2 guang1 ， tan4 ying2 que1 。
- ye4 chang2 ju1 ， huai2 san4 ju4 。
- xiang3 xi1 yuan2 xi1 bu2 fu4 you2 ， dian3 nan2 wei4 xi1 wei4 neng2 qu4 。
- bao2 huai2 yang2 zhi1 jian4 shu1 ， xing4 fu2 qiu1 er2 lai2 gu4 。
- fei1 liu2 luo4 yi3 wei2 huan4 ， liang4 re4 zhong1 er2 yuan4 mu4 。
- jing3 ru4 yong3 yi3 zeng1 hui1 ， shi1 yin1 lou2 er2 de2 qu4 。
- jie1 an4 tou2 yu2 zhuo1 mu4 ， zhi3 wei1 xia2 yu2 bao3 lu4 。
- gao1 wen2 yi4 he2 liao2 ， jue2 jing4 yi4 nan2 yu4 。
- zi3 qi1 jiu3 yun2 wang2 ， pi2 fu2 qi2 han4 shu4 。

## 注释

## 译文

## 赏析
