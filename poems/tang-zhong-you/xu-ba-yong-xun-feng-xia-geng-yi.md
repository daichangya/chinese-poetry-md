---
id: tang-zhong-you-xu-ba-yong-xun-feng-xia-geng-yi
title: 续八咏 薰风夏更宜
titlePinyin: xu4 ba1 yong3   xun1 feng1 xia4 geng4 yi2
titleSlug: xu-ba-yong-xun-feng-xia-geng-yi
author: 唐仲友
authorPinyin: tang2 zhong4 you3
authorSlug: tang-zhong-you
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夏更宜，更宜倚栏客。
- 扇化养之清微，布丰美之涧泽。
- 空翠幄之桑柘，涨黄云之麰麦。
- 扫园囿之落红，溢𤱶浍之疎白。
- 亘东西之入望，固高下之无择。
- 响缫车于林野，度牧笛于阡陌。
- 消永昼于尊罍，散轻暑于𫄨绤。
- 嘉宾可以娱，尘襟可以释。
- 俯槛草芊芊，怀人情脉脉。
- 黄梅熟兮大霔，洪涛涨兮古渡。
- 前渚长兮长已没，浮梁断兮断无路。
- 驻征客之行舟，失远村之芳树。
- 望青林之济溺，虑黄帕之为蠹。
- 浪汹涌而未息，云冥蒙而犹固。
- 幸学海不为远，忽安流已如故。
- 赤日照奇峰，绝壑召神龙。
- 奔雷过车响，急雨跳珠容。
- 为霖利已溥，泼墨收无踪。
- 微凉入殿阁，朝爽开心胸。
- 高明可居君莫厌，变化莫测吟可供。

## 拼音
- xia4 geng4 yi2 ， geng4 yi2 yi3 lan2 ke4 。
- shan4 hua4 yang3 zhi1 qing1 wei1 ， bu4 feng1 mei3 zhi1 jian4 ze2 。
- kong1 cui4 wo4 zhi1 sang1 zhe4 ， zhang3 huang2 yun2 zhi1 mou2 mai4 。
- sao3 yuan2 you4 zhi1 luo4 hong2 ， yi4 𤱶 hui4 zhi1 shu1 bai2 。
- gen4 dong1 xi1 zhi1 ru4 wang4 ， gu4 gao1 xia4 zhi1 wu2 ze2 。
- xiang3 sao1 che1 yu2 lin2 ye3 ， du4 mu4 di2 yu2 qian1 mo4 。
- xiao1 yong3 zhou4 yu2 zun1 lei2 ， san4 qing1 shu3 yu2 chi1 xi4 。
- jia1 bin1 ke3 yi3 yu2 ， chen2 jin1 ke3 yi3 shi4 。
- fu3 kan3 cao3 qian1 qian1 ， huai2 ren2 qing2 mo4 mo4 。
- huang2 mei2 shu2 xi1 da4 shu4 ， hong2 tao1 zhang3 xi1 gu3 du4 。
- qian2 zhu3 chang2 xi1 chang2 yi3 mei2 ， fu2 liang2 duan4 xi1 duan4 wu2 lu4 。
- zhu4 zheng1 ke4 zhi1 xing2 zhou1 ， shi1 yuan3 cun1 zhi1 fang1 shu4 。
- wang4 qing1 lin2 zhi1 ji4 ni4 ， lü4 huang2 pa4 zhi1 wei4 du4 。
- lang4 xiong1 yong3 er2 wei4 xi1 ， yun2 ming2 meng2 er2 you2 gu4 。
- xing4 xue2 hai3 bu2 wei4 yuan3 ， hu1 an1 liu2 yi3 ru2 gu4 。
- chi4 ri4 zhao4 qi2 feng1 ， jue2 he4 zhao4 shen2 long2 。
- ben1 lei2 guo4 che1 xiang3 ， ji2 yu3 tiao4 zhu1 rong2 。
- wei4 lin2 li4 yi3 pu3 ， po1 mo4 shou1 wu2 zong1 。
- wei1 liang2 ru4 dian4 ge2 ， chao2 shuang3 kai1 xin1 xiong1 。
- gao1 ming2 ke3 ju1 jun1 mo4 yan4 ， bian4 hua4 mo4 ce4 yin2 ke3 gong4 。

## 注释

## 译文

## 赏析
