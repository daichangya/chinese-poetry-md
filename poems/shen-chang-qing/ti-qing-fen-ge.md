---
id: shen-chang-qing-ti-qing-fen-ge
title: 题清芬阁
titlePinyin: ti2 qing1 fen1 ge2
titleSlug: ti-qing-fen-ge
author: 沈长卿
authorPinyin: shen3 chang2 qing1
authorSlug: shen-chang-qing
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 元英以隠名，务德以仕显。
- 人言不同调，是说一何浅。
- 丈夫生世间，出处各有意。
- 仕以行其道，隠以求其志。
- 一以隠为高，伊吕当不起。
- 一以仕为乐，夷齐不饿死。
- 我观二子心，舒卷如春云。
- 邂逅作霖雨，本是版筑君。
- 乃祖配子陵，桐江饱风月。
- 乃孙拥麾幢，遗爱浃闽粤。
- 相望二百年，家学留青编。
- 冥鸿与栖凤，进退两俱贤。
- 秋冬享烝尝，瞻像不泚颡。
- 独抱元成经，肯作世南匠。
- 种田刈禾黍，种圃收兰芝。
- 请诵裳华篇，有之以似之。

## 拼音
- yuan2 ying1 yi3 yin3 ming2 ， wu4 de2 yi3 shi4 xian3 。
- ren2 yan2 bu4 tong2 diao4 ， shi4 shuo1 yi4 he2 qian3 。
- zhang4 fu0 sheng1 shi4 jian1 ， chu1 chu4 ge4 you3 yi4 。
- shi4 yi3 xing2 qi2 dao4 ， yin3 yi3 qiu2 qi2 zhi4 。
- yi4 yi3 yin3 wei4 gao1 ， yi1 lü3 dang1 bu4 qi3 。
- yi4 yi3 shi4 wei4 le4 ， yi2 qi2 bu2 e4 si3 。
- wo3 guan1 er4 zi3 xin1 ， shu1 juan4 ru2 chun1 yun2 。
- xie4 hou4 zuo4 lin2 yu3 ， ben3 shi4 ban3 zhu4 jun1 。
- nai3 zu3 pei4 zi3 ling2 ， tong2 jiang1 bao3 feng1 yue4 。
- nai3 sun1 yong1 hui1 zhuang4 ， yi2 ai4 jia1 min3 yue4 。
- xiang1 wang4 er4 bai3 nian2 ， jia1 xue2 liu2 qing1 bian1 。
- ming2 hong2 yu3 qi1 feng4 ， jin4 tui4 liang3 ju4 xian2 。
- qiu1 dong1 xiang3 zheng1 chang2 ， zhan1 xiang4 bu4 ci3 sang3 。
- du2 bao4 yuan2 cheng2 jing1 ， ken3 zuo4 shi4 nan2 jiang4 。
- zhong3 tian2 yi4 he2 shu3 ， zhong3 pu3 shou1 lan2 zhi1 。
- qing3 song4 shang0 hua2 pian1 ， you3 zhi1 yi3 si4 zhi1 。

## 注释

## 译文

## 赏析
