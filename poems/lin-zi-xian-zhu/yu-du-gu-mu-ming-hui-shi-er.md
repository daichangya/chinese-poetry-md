---
id: lin-zi-xian-zhu-yu-du-gu-mu-ming-hui-shi-er
title: 与独孤穆冥会诗 二
titlePinyin: yu3 du2 gu1 mu4 ming2 hui4 shi1   er4
titleSlug: yu-du-gu-mu-ming-hui-shi-er
author: 临淄县主
authorPinyin: lin2 zi1 xian4 zhu3
authorSlug: lin-zi-xian-zhu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 皇天昔降祸，隋室若缀旒。
- 患难在双阙，干戈连九州。
- 出门皆凶竖，所向多逆谋。
- 白日忽然暮，颓波不可收。
- 望夷既结衅，宗社亦贻羞。
- 温室兵始合，宫闱血已流。
- 悯哉吹箫子，悲啼下凤楼。
- 霜刃徒见逼，玉笄不可求。
- 罗襦遗侍者，粉黛成仇雠。
- 邦国已沦覆，余生誓不留。
- 英英将军祖，独以社稷忧。
- 丹血溅黼扆，丰肌染戈矛。
- 今来见禾黍，尽日悲宗周。
- 玉树已寂寞，泉台千万秋。
- 感兹一顾重，愿以死节酬。
- 幽显傥不昧，终焉契绸缪。

## 拼音
- huang2 tian1 xi1 jiang4 huo4 ， sui2 shi4 ruo4 zhui4 liu2 。
- huan4 nan4 zai4 shuang1 que1 ， gan1 ge1 lian2 jiu3 zhou1 。
- chu1 men2 jie1 xiong1 shu4 ， suo3 xiang4 duo1 ni4 mou2 。
- bai2 ri4 hu1 ran2 mu4 ， tui2 bo1 bu4 ke3 shou1 。
- wang4 yi2 ji4 jie2 xin4 ， zong1 she4 yi4 yi2 xiu1 。
- wen1 shi4 bing1 shi3 he2 ， gong1 wei2 xue4 yi3 liu2 。
- min3 zai1 chui1 xiao1 zi3 ， bei1 ti2 xia4 feng4 lou2 。
- shuang1 ren4 tu2 jian4 bi1 ， yu4 ji1 bu4 ke3 qiu2 。
- luo2 ru2 yi2 shi4 zhe3 ， fen3 dai4 cheng2 chou2 chou2 。
- bang1 guo2 yi3 lun2 fu4 ， yu2 sheng1 shi4 bu4 liu2 。
- ying1 ying1 jiang1 jun1 zu3 ， du2 yi3 she4 ji4 you1 。
- dan1 xue4 jian4 fu3 yi3 ， feng1 ji1 ran3 ge1 mao2 。
- jin1 lai2 jian4 he2 shu3 ， jin4 ri4 bei1 zong1 zhou1 。
- yu4 shu4 yi3 ji4 mo4 ， quan2 tai2 qian1 wan4 qiu1 。
- gan3 zi1 yi2 gu4 zhong4 ， yuan4 yi3 si3 jie2 chou2 。
- you1 xian3 tang3 bu2 mei4 ， zhong1 yan1 qi4 chou2 mou2 。

## 注释

## 译文

## 赏析
