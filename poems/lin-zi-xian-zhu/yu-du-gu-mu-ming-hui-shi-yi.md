---
id: lin-zi-xian-zhu-yu-du-gu-mu-ming-hui-shi-yi
title: 与独孤穆冥会诗 一
titlePinyin: yu3 du2 gu1 mu4 ming2 hui4 shi1   yi1
titleSlug: yu-du-gu-mu-ming-hui-shi-yi
author: 临淄县主
authorPinyin: lin2 zi1 xian4 zhu3
authorSlug: lin-zi-xian-zhu
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 江都昔丧乱，阙下多搆兵。
- 豺虎恣吞噬，干戈日纵横。
- 逆徒自外至，半夜开重城。
- 膏血浸宫殿，刀枪倚簷楹。
- 今知从逆者，廼是公与卿。
- 白刃汚黄屋，邦家遂因倾。
- 疾风知劲草，世乱识忠臣。
- 哀哀独孤公，临死乃结缨。
- 天地既板荡，云雷时未亨。
- 今者二百载，幽怀犹未平。
- 山河风月古，陵寝露烟青。
- 君子秉祖德，方垂忠烈名。
- 华轩一惠顾，土室以为荣。
- 丈夫立志操，存没感其情。
- 求义若可托，谁能抱幽贞。

## 拼音
- jiang1 dou1 xi1 sang1 luan4 ， que1 xia4 duo1 gou4 bing1 。
- chai2 hu3 zi4 tun1 shi4 ， gan1 ge1 ri4 zong4 heng2 。
- ni4 tu2 zi4 wai4 zhi4 ， ban4 ye4 kai1 zhong4 cheng2 。
- gao1 xue4 jin4 gong1 dian4 ， dao1 qiang1 yi3 yan2 ying2 。
- jin1 zhi1 cong2 ni4 zhe3 ， nai3 shi4 gong1 yu3 qing1 。
- bai2 ren4 wu1 huang2 wu1 ， bang1 jia1 sui4 yin1 qing1 。
- ji2 feng1 zhi1 jin4 cao3 ， shi4 luan4 shi2 zhong1 chen2 。
- ai1 ai1 du2 gu1 gong1 ， lin2 si3 nai3 jie2 ying1 。
- tian1 di4 ji4 ban3 dang4 ， yun2 lei2 shi2 wei4 heng1 。
- jin1 zhe3 er4 bai3 zai3 ， you1 huai2 you2 wei4 ping2 。
- shan1 he2 feng1 yue4 gu3 ， ling2 qin3 lu4 yan1 qing1 。
- jun1 zi3 bing3 zu3 de2 ， fang1 chui2 zhong1 lie4 ming2 。
- hua2 xuan1 yi2 hui4 gu4 ， tu3 shi4 yi3 wei2 rong2 。
- zhang4 fu0 li4 zhi4 cao1 ， cun2 mei2 gan3 qi2 qing2 。
- qiu2 yi4 ruo4 ke3 tuo1 ， shui2 neng2 bao4 you1 zhen1 。

## 注释

## 译文

## 赏析
