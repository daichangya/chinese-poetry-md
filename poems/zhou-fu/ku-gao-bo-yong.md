---
id: zhou-fu-ku-gao-bo-yong
title: 哭高伯庸
titlePinyin: ku1 gao1 bo2 yong1
titleSlug: ku-gao-bo-yong
author: 周孚
authorPinyin: zhou1 fu2
authorSlug: zhou-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晚雨泽丛艾，惊风倒枯松。
- 苍苍固无神，此语疑可从。
- 十年江南岸，与君每从容。
- 披翻俱败简，登眺同老筇。
- 平生毁誉半，意子陈元龙。
- 方期万里行，忽与二竖逢。
- 哀音忆初闻，一恸几摧胸。
- 岁月逝不留，炎曦已成冬。
- 惟昔在世日，最厚庞与龚。
- 联翩奇祸作，摧此西峙峰。
- 凄然荷锄地，谁复伴老慵。
- 稚儿亦可怜，见我犹能恭。
- 勿说山巨源，吾今愧渠侬。

## 拼音
- wan3 yu3 ze2 cong2 ai4 ， jing1 feng1 dao3 ku1 song1 。
- cang1 cang1 gu4 wu2 shen2 ， ci3 yu3 yi2 ke3 cong2 。
- shi2 nian2 jiang1 nan2 an4 ， yu3 jun1 mei3 cong2 rong2 。
- pi1 fan1 ju4 bai4 jian3 ， deng1 tiao4 tong2 lao3 qiong2 。
- ping2 sheng1 hui3 yu4 ban4 ， yi4 zi3 chen2 yuan2 long2 。
- fang1 qi1 wan4 li3 xing2 ， hu1 yu3 er4 shu4 feng2 。
- ai1 yin1 yi4 chu1 wen2 ， yi2 tong4 ji3 cui1 xiong1 。
- sui4 yue4 shi4 bu4 liu2 ， yan2 xi1 yi3 cheng2 dong1 。
- wei2 xi1 zai4 shi4 ri4 ， zui4 hou4 pang2 yu3 gong1 。
- lian2 pian1 qi2 huo4 zuo4 ， cui1 ci3 xi1 zhi4 feng1 。
- qi1 ran2 he2 chu2 di4 ， shui2 fu4 ban4 lao3 yong1 。
- zhi4 er2 yi4 ke3 lian2 ， jian4 wo3 you2 neng2 gong1 。
- wu4 shuo1 shan1 ju4 yuan2 ， wu2 jin1 kui4 qu2 nong2 。

## 注释

## 译文

## 赏析
