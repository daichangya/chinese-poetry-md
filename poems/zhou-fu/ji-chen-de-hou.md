---
id: zhou-fu-ji-chen-de-hou
title: 寄陈德厚
titlePinyin: ji4 chen2 de2 hou4
titleSlug: ji-chen-de-hou
author: 周孚
authorPinyin: zhou1 fu2
authorSlug: zhou-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 骎骎胡马骄，漠漠楚氛恶。
- 妖区未灰钉，剧阵猛刺斫。
- 向来百金躯，垂老付沟壑。
- 头涔何必疗，心悸还自愕。
- 平生陈孺子，夙佩千金诺。
- 渠如早奋飞，艰岁终有托。
- 那知亦蹭蹬，正复同索寞。
- 污池杂蛟蜃，丛艾纷燕雀。
- 穷檐倚楹叹，搏击望一鹗。
- 祝君鲁曹子，玉陛奏方略。
- 铭功灿燕石，画像雄汉阁。
- 平时万户赏，端不羞卫霍。
- 屠羊反故肆，吾分本藜藿。

## 拼音
- qin1 qin1 hu2 ma3 jiao1 ， mo4 mo4 chu3 fen1 e4 。
- yao1 qu1 wei4 hui1 ding1 ， ju4 zhen4 meng3 ci4 zhuo2 。
- xiang4 lai2 bai3 jin1 qu1 ， chui2 lao3 fu4 gou1 he4 。
- tou2 cen2 he2 bi4 liao2 ， xin1 ji4 hai2 zi4 e4 。
- ping2 sheng1 chen2 ru2 zi3 ， su4 pei4 qian1 jin1 nuo4 。
- qu2 ru2 zao3 fen4 fei1 ， jian1 sui4 zhong1 you3 tuo1 。
- na4 zhi1 yi4 ceng4 deng1 ， zheng4 fu4 tong2 suo3 mo4 。
- wu1 chi2 za2 jiao1 shen4 ， cong2 ai4 fen1 yan4 que4 。
- qiong2 yan2 yi3 ying2 tan4 ， bo2 ji1 wang4 yi2 e4 。
- zhu4 jun1 lu3 cao2 zi3 ， yu4 bi4 zou4 fang1 lüe4 。
- ming2 gong1 can4 yan4 shi2 ， hua4 xiang4 xiong2 han4 ge2 。
- ping2 shi2 wan4 hu4 shang3 ， duan1 bu4 xiu1 wei4 huo4 。
- tu2 yang2 fan3 gu4 si4 ， wu2 fen1 ben3 li2 huo4 。

## 注释

## 译文

## 赏析
