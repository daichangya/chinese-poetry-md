---
id: zhou-fu-ji-shi-bo-qiang
title: 寄史伯强
titlePinyin: ji4 shi3 bo2 qiang2
titleSlug: ji-shi-bo-qiang
author: 周孚
authorPinyin: zhou1 fu2
authorSlug: zhou-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一日抵三岁，子行逾十旬。
- 昔如宫应商，今若参与辰。
- 力挽殊未来，叹息寒江滨。
- 附书双鲤鱼，沧波正奫沦。
- 平生金石交，如子不数人。
- 饱更松桂秋，不羡桃李春。
- 向来相期处，可但髯绝伦。
- 一朝忽去眼，那能不酸辛。
- 悠悠世网中，双鬓各已新。
- 岂无耦耕约，奈此离别频。
- 富贵朝露耳，莫负头上巾。
- 归来建德国，与子同问津。

## 拼音
- yi2 ri4 di3 san1 sui4 ， zi3 xing2 yu2 shi2 xun2 。
- xi1 ru2 gong1 ying4 shang1 ， jin1 ruo4 can1 yu4 chen2 。
- li4 wan3 shu1 wei4 lai2 ， tan4 xi1 han2 jiang1 bin1 。
- fu4 shu1 shuang1 li3 yu2 ， cang1 bo1 zheng4 yun1 lun2 。
- ping2 sheng1 jin1 shi2 jiao1 ， ru2 zi3 bu2 shu4 ren2 。
- bao3 geng4 song1 gui4 qiu1 ， bu2 xian4 tao2 li3 chun1 。
- xiang4 lai2 xiang1 qi1 chu4 ， ke3 dan4 ran2 jue2 lun2 。
- yi4 chao2 hu1 qu4 yan3 ， na4 neng2 bu4 suan1 xin1 。
- you1 you1 shi4 wang3 zhong1 ， shuang1 bin4 ge4 yi3 xin1 。
- qi3 wu2 ou3 geng1 yue1 ， nai4 ci3 li2 bie2 pin2 。
- fu4 gui4 chao2 lu4 er3 ， mo4 fu4 tou2 shang4 jin1 。
- gui1 lai2 jian4 de2 guo2 ， yu3 zi3 tong2 wen4 jin1 。

## 注释

## 译文

## 赏析
