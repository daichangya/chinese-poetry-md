---
id: zhou-fu-ji-lu-qiu-zhong
title: 寄闾丘仲
titlePinyin: ji4 lü2 qiu1 zhong4
titleSlug: ji-lu-qiu-zhong
author: 周孚
authorPinyin: zhou1 fu2
authorSlug: zhou-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 曩哦佛狸谣，别我江上宅。
- 不忧道里远，但恐生死隔。
- 怱怱分袂去，悲风动凄恻。
- 寄声来问我，何忍试锋镝。
- 憔悴山泽间，藜苋尚可食。
- 寒蜗恋余涎，欲去我未得。
- 作书思报子，霜雁正戢翼。
- 迩来闻吉语，草木有佳色。
- 惊雷毙枭獍，甘雨厌螟𧎬。
- 崎岖各不死，仰荷天地德。
- 平生长卿舍，依旧立四壁。
- 君归亦莫缓，岁晚霜露逼。
- 相期津上亭，沥酒酹余厄。

## 拼音
- nang3 o4 fo2 li2 yao2 ， bie2 wo3 jiang1 shang4 zhai2 。
- bu4 you1 dao4 li3 yuan3 ， dan4 kong3 sheng1 si3 ge2 。
- cong1 cong1 fen1 mei4 qu4 ， bei1 feng1 dong4 qi1 ce4 。
- ji4 sheng1 lai2 wen4 wo3 ， he2 ren3 shi4 feng1 di2 。
- qiao2 cui4 shan1 ze2 jian1 ， li2 xian4 shang4 ke3 shi2 。
- han2 wo1 lian4 yu2 xian2 ， yu4 qu4 wo3 wei4 de2 。
- zuo4 shu1 si1 bao4 zi3 ， shuang1 yan4 zheng4 ji2 yi4 。
- er3 lai2 wen2 ji2 yu3 ， cao3 mu4 you3 jia1 se4 。
- jing1 lei2 bi4 xiao1 jing4 ， gan1 yu3 yan4 ming2 𧎬 。
- qi2 qu1 ge4 bu4 si3 ， yang3 he2 tian1 di4 de2 。
- ping2 sheng1 zhang3 qing1 she4 ， yi1 jiu4 li4 si4 bi4 。
- jun1 gui1 yi4 mo4 huan3 ， sui4 wan3 shuang1 lu4 bi1 。
- xiang1 qi1 jin1 shang4 ting2 ， li4 jiu3 lei4 yu2 e4 。

## 注释

## 译文

## 赏析
