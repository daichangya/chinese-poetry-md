---
id: zhou-fu-bing-ding-hou-ji-zhong-shi
title: 兵定后寄仲时
titlePinyin: bing1 ding4 hou4 ji4 zhong4 shi2
titleSlug: bing-ding-hou-ji-zhong-shi
author: 周孚
authorPinyin: zhou1 fu2
authorSlug: zhou-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昨传丹诏，寒盟罪羯胡。
- 分攻自西蜀，指日会东都。
- 圣虑虽天合，臣材与古殊。
- 居安空矍铄，临难竟侏儒。
- 骑病嘶枯枿，兵寒隠败郛。
- 积尸朝啸𫛳，遗廪夜栖乌。
- 汉水空滋楚，淮山不蔽吴。
- 四方俱臬兀，一死在须臾。
- 避地怜之子，传声唤病夫。
- 摄衣俱邂逅，揽辔复踟蹰。
- 疢动羸方甚，寒凌喘未苏。
- 凄凉一抔土，牢落十年雏。
- 生计哀难舍，交情愧不渝。
- 深劳鱼喣沫，甘作鸟栖枯。
- 咄咄形容变，骎骎岁月徂。
- 尝疑冒顿恶，未受郅支诛。
- 神武俄潜运，明征果不诬。
- 六龙才蹀躞，群鼠已雎盱。
- 虿尾兴谈次，旄头落坐隅。
- 造谋由肘腋，偿祸见头颅。
- 佳气盘空极，妖氛扫地无。
- 微生脱纷扰，一笑起疲驽。
- 喜极翻搔首，狂深屡挽须。
- 飘流免僮仆，团聚对妻孥。
- 败简欣重缉，颓垣得再圬。
- 残年贷蒲柳，余庆望桑榆。
- 短艇来何晚，明窗昼可娱。
- 作诗嘲懒慢，唤酒濯艰虞。
- 我病犹能此，君行莫厌迂。
- 相思倚江阁，寒雁下平芜。

## 拼音
- yi4 zuo2 chuan2 dan1 zhao4 ， han2 meng2 zui4 jie2 hu2 。
- fen1 gong1 zi4 xi1 shu3 ， zhi3 ri4 hui4 dong1 du1 。
- sheng4 lü4 sui1 tian1 he2 ， chen2 cai2 yu3 gu3 shu1 。
- ju1 an1 kong1 jue2 shuo4 ， lin2 nan2 jing4 zhu1 ru2 。
- qi2 bing4 si1 ku1 nie4 ， bing1 han2 yin3 bai4 fu2 。
- ji1 shi1 chao2 xiao4 𫛳 ， yi2 lin3 ye4 qi1 wu1 。
- han4 shui3 kong1 zi1 chu3 ， huai2 shan1 bu2 bi4 wu2 。
- si4 fang1 ju4 nie4 wu4 ， yi4 si3 zai4 xu1 yu2 。
- bi4 di4 lian2 zhi1 zi3 ， chuan2 sheng1 huan4 bing4 fu1 。
- she4 yi1 ju4 xie4 hou4 ， lan3 pei4 fu4 chi2 chu2 。
- chen4 dong4 lei2 fang1 shen4 ， han2 ling2 chuan3 wei4 su1 。
- qi1 liang2 yi4 pou2 tu3 ， lao2 luo4 shi2 nian2 chu2 。
- sheng1 ji4 ai1 nan2 she4 ， jiao1 qing2 kui4 bu4 yu2 。
- shen1 lao2 yu2 xu3 mo4 ， gan1 zuo4 niao3 qi1 ku1 。
- duo1 duo1 xing2 rong2 bian4 ， qin1 qin1 sui4 yue4 cu2 。
- chang2 yi2 mao4 dun4 e4 ， wei4 shou4 zhi4 zhi1 zhu1 。
- shen2 wu3 e2 qian2 yun4 ， ming2 zheng1 guo3 bu4 wu1 。
- liu4 long2 cai2 die2 xie4 ， qun2 shu3 yi3 ju1 xu1 。
- chai4 wei3 xing1 tan2 ci4 ， mao2 tou2 luo4 zuo4 yu2 。
- zao4 mou2 you2 zhou3 ye4 ， chang2 huo4 jian4 tou2 lu2 。
- jia1 qi4 pan2 kong1 ji2 ， yao1 fen1 sao3 di4 wu2 。
- wei1 sheng1 tuo1 fen1 rao3 ， yi2 xiao4 qi3 pi2 nu2 。
- xi3 ji2 fan1 sao1 shou3 ， kuang2 shen1 lü3 wan3 xu1 。
- piao1 liu2 mian3 tong2 pu2 ， tuan2 ju4 dui4 qi1 nu2 。
- bai4 jian3 xin1 zhong4 ji1 ， tui2 yuan2 de2 zai4 wu1 。
- can2 nian2 dai4 pu2 liu3 ， yu2 qing4 wang4 sang1 yu2 。
- duan3 ting3 lai2 he2 wan3 ， ming2 chuang1 zhou4 ke3 yu2 。
- zuo4 shi1 chao2 lan3 man4 ， huan4 jiu3 zhuo2 jian1 yu2 。
- wo3 bing4 you2 neng2 ci3 ， jun1 xing2 mo4 yan4 yu1 。
- xiang1 si1 yi3 jiang1 ge2 ， han2 yan4 xia4 ping2 wu2 。

## 注释

## 译文

## 赏析
