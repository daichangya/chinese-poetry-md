---
id: zhou-fu-zhui-ci-mi-yuan-zhang-you-jiao-shan-yun-ji-du-shang-ren
title: 追次米元章游焦山韵寄度上人
titlePinyin: zhui1 ci4 mi3 yuan2 zhang1 you2 jiao1 shan1 yun4 ji4 du4 shang4 ren2
titleSlug: zhui-ci-mi-yuan-zhang-you-jiao-shan-yun-ji-du-shang-ren
author: 周孚
authorPinyin: zhou1 fu2
authorSlug: zhou-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一别几晦朔，向𫄨今复裘。
- 相思未能往，四序忽已周。
- 缅惟君所庐，苍波绕孤洲。
- 枯筇支老病，尝得一再游。
- 风轩纳飞鸟，烟涯辨归牛。
- 旧游固在兹，惨惨增离忧。
- 剧思脱尘累，去作十日留。
- 枯桑号寒风，断岸维败舟。
- 骑衡古有戒，谁复知我愁。
- 遥瞻经行处，寒山卧苍虬。
- 惟子妙词章，出语鲠不柔。
- 向来昼澈辈，许子参其流。
- 江山固自佳，况复更凛秋。
- 玉唾叠箱籯，以暗未肯投。
- 不应结绿价，敢以燕石雠。
- 封题定何时，思子今白头。

## 拼音
- yi4 bie2 ji3 hui4 shuo4 ， xiang4 chi1 jin1 fu4 qiu2 。
- xiang1 si1 wei4 neng2 wang3 ， si4 xu4 hu1 yi3 zhou1 。
- mian3 wei2 jun1 suo3 lu2 ， cang1 bo1 rao4 gu1 zhou1 。
- ku1 qiong2 zhi1 lao3 bing4 ， chang2 de2 yi2 zai4 you2 。
- feng1 xuan1 na4 fei1 niao3 ， yan1 ya2 bian4 gui1 niu2 。
- jiu4 you2 gu4 zai4 zi1 ， can3 can3 zeng1 li2 you1 。
- ju4 si1 tuo1 chen2 lei4 ， qu4 zuo4 shi2 ri4 liu2 。
- ku1 sang1 hao4 han2 feng1 ， duan4 an4 wei2 bai4 zhou1 。
- qi2 heng2 gu3 you3 jie4 ， shui2 fu4 zhi1 wo3 chou2 。
- yao2 zhan1 jing1 xing2 chu4 ， han2 shan1 wo4 cang1 qiu2 。
- wei2 zi3 miao4 ci2 zhang1 ， chu1 yu3 geng3 bu4 rou2 。
- xiang4 lai2 zhou4 che4 bei4 ， xu3 zi3 can1 qi2 liu2 。
- jiang1 shan1 gu4 zi4 jia1 ， kuang4 fu4 geng4 lin3 qiu1 。
- yu4 tuo4 die2 xiang1 ying2 ， yi3 an4 wei4 ken3 tou2 。
- bu2 ying4 jie2 lü4 jia4 ， gan3 yi3 yan4 shi2 chou2 。
- feng1 ti2 ding4 he2 shi2 ， si1 zi3 jin1 bai2 tou2 。

## 注释

## 译文

## 赏析
