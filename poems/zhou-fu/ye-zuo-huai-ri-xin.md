---
id: zhou-fu-ye-zuo-huai-ri-xin
title: 夜坐怀日新
titlePinyin: ye4 zuo4 huai2 ri4 xin1
titleSlug: ye-zuo-huai-ri-xin
author: 周孚
authorPinyin: zhou1 fu2
authorSlug: zhou-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小室颇修洁，短窗亦虚明。
- 雠书岂不佳，念汝翻怆情。
- 忆昨乾元初，春风被簷楹。
- 炙背俯晴轩，铿然读书声。
- 忽起四方志，遽作千里行。
- 别来四寒暑，归计犹未成。
- 买桂炊白玉，崎岖客都城。
- 两鬓不受愁，应已白发生。
- 斗粟能几何，终年费经营。
- 短鞭望马腹，我亦饥寒并。
- 老怀少机械，世路多沟坑。
- 安得沮溺田，与子穷岁耕。

## 拼音
- xiao3 shi4 po1 xiu1 jie2 ， duan3 chuang1 yi4 xu1 ming2 。
- chou2 shu1 qi3 bu4 jia1 ， nian4 ru3 fan1 chuang4 qing2 。
- yi4 zuo2 qian2 yuan2 chu1 ， chun1 feng1 bei4 yan2 ying2 。
- zhi4 bei4 fu3 qing2 xuan1 ， keng1 ran2 du2 shu1 sheng1 。
- hu1 qi3 si4 fang1 zhi4 ， ju4 zuo4 qian1 li3 xing2 。
- bie2 lai2 si4 han2 shu3 ， gui1 ji4 you2 wei4 cheng2 。
- mai3 gui4 chui1 bai2 yu4 ， qi2 qu1 ke4 du1 cheng2 。
- liang3 bin4 bu2 shou4 chou2 ， ying4 yi3 bai2 fa4 sheng1 。
- dou4 su4 neng2 ji3 he2 ， zhong1 nian2 fei4 jing1 ying2 。
- duan3 bian1 wang4 ma3 fu4 ， wo3 yi4 ji1 han2 bing4 。
- lao3 huai2 shao3 ji1 xie4 ， shi4 lu4 duo1 gou1 keng1 。
- an1 de2 ju3 ni4 tian2 ， yu3 zi3 qiong2 sui4 geng1 。

## 注释

## 译文

## 赏析
