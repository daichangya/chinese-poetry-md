---
id: zhou-fu-cui-zhong-cai-wen-shi-yu-yu-zuo-ci-zeng-zhi
title: 崔仲才问诗于予作此赠之
titlePinyin: cui1 zhong4 cai2 wen4 shi1 yu2 yu3 zuo4 ci3 zeng4 zhi1
titleSlug: cui-zhong-cai-wen-shi-yu-yu-zuo-ci-zeng-zhi
author: 周孚
authorPinyin: zhou1 fu2
authorSlug: zhou-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 日吾来此居，时已闻子名。
- 堕地骥𫘧俊，破壳陵伽鸣。
- 过我不惮劳，琳琅照柴荆。
- 图史备商榷，辞章叹纵横。
- 夤缘托末契，岁月今峥嵘。
- 相望百里远，尚记十载情。
- 袖中河梁句，规摹汉西京。
- 赏子圭璧姿，愧我蜩蛩声。
- 城麋反见迫，欲语还自惊。
- 斯文煨烬余，作者夷跖并。
- 苦苣不耐秀，泾流自为清。
- 差池百年内，望子为长城。
- 已知蓄积富，更在淘汰精。
- 君看上岁田，宁可卤莽耕。
- 石槃久则穿，誓勿寒此盟。
- 床头有浊酒，会与子同倾。

## 拼音
- ri4 wu2 lai2 ci3 ju1 ， shi2 yi3 wen2 zi3 ming2 。
- duo4 di4 ji4 lu4 jun4 ， po4 ke2 ling2 jia1 ming2 。
- guo4 wo3 bu2 dan4 lao2 ， lin2 lang2 zhao4 chai2 jing1 。
- tu2 shi3 bei4 shang1 que4 ， ci2 zhang1 tan4 zong4 heng2 。
- yin2 yuan2 tuo1 mo4 qi4 ， sui4 yue4 jin1 zheng1 rong2 。
- xiang1 wang4 bai3 li3 yuan3 ， shang4 ji4 shi2 zai3 qing2 。
- xiu4 zhong1 he2 liang2 ju4 ， gui1 mo2 han4 xi1 jing1 。
- shang3 zi3 gui1 bi4 zi1 ， kui4 wo3 tiao2 qiong2 sheng1 。
- cheng2 mi2 fan3 jian4 po4 ， yu4 yu3 hai2 zi4 jing1 。
- si1 wen2 wei1 jin4 yu2 ， zuo4 zhe3 yi2 zhi2 bing4 。
- ku3 ju4 bu2 nai4 xiu4 ， jing1 liu2 zi4 wei4 qing1 。
- cha1 chi2 bai3 nian2 nei4 ， wang4 zi3 wei4 chang2 cheng2 。
- yi3 zhi1 xu4 ji1 fu4 ， geng4 zai4 tao2 tai4 jing1 。
- jun1 kan4 shang4 sui4 tian2 ， ning4 ke3 lu3 mang3 geng1 。
- shi2 pan2 jiu3 ze2 chuan1 ， shi4 wu4 han2 ci3 meng2 。
- chuang2 tou2 you3 zhuo2 jiu3 ， hui4 yu3 zi3 tong2 qing1 。

## 注释

## 译文

## 赏析
