---
id: zhou-fu-ku-yan-kang-ci-de-yu-yun
title: 哭彦康次德裕韵
titlePinyin: ku1 yan4 kang1 ci4 de2 yu4 yun4
titleSlug: ku-yan-kang-ci-de-yu-yun
author: 周孚
authorPinyin: zhou1 fu2
authorSlug: zhou-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 力学世不售，甘心委埃尘。
- 悠悠长夜台，一往不愿晨。
- 虽过贾谊年，竟似黔娄贫。
- 施施者谁子，佩玉拖朝绅。
- 交游能几何，又复失此人。
- 妙语不可继，老怀向谁亲。
- 忆昔共艰阨，我躯犹子身。
- 右毂忽尔摧，此去良苦辛。
- 岂无堂堂交，政恐难与仁。
- 载歌黄鸟诗，老泪淋衣巾。

## 拼音
- li4 xue2 shi4 bu2 shou4 ， gan1 xin1 wei3 ai1 chen2 。
- you1 you1 chang2 ye4 tai2 ， yi4 wang3 bu2 yuan4 chen2 。
- sui1 guo4 jia3 yi4 nian2 ， jing4 si4 qian2 lou2 pin2 。
- shi1 shi1 zhe3 shui2 zi3 ， pei4 yu4 tuo1 chao2 shen1 。
- jiao1 you2 neng2 ji3 he2 ， you4 fu4 shi1 ci3 ren2 。
- miao4 yu3 bu4 ke3 ji4 ， lao3 huai2 xiang4 shui2 qin1 。
- yi4 xi1 gong4 jian1 e4 ， wo3 qu1 you2 zi3 shen1 。
- you4 gu1 hu1 er3 cui1 ， ci3 qu4 liang2 ku3 xin1 。
- qi3 wu2 tang2 tang2 jiao1 ， zheng4 kong3 nan2 yu3 ren2 。
- zai3 ge1 huang2 niao3 shi1 ， lao3 lei4 lin2 yi1 jin1 。

## 注释

## 译文

## 赏析
