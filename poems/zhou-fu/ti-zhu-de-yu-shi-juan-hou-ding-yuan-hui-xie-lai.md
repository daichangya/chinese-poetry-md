---
id: zhou-fu-ti-zhu-de-yu-shi-juan-hou-ding-yuan-hui-xie-lai
title: 题朱德裕诗卷后丁元晖携来
titlePinyin: ti2 zhu1 de2 yu4 shi1 juan4 hou4 ding1 yuan2 hui1 xie2 lai2
titleSlug: ti-zhu-de-yu-shi-juan-hou-ding-yuan-hui-xie-lai
author: 周孚
authorPinyin: zhou1 fu2
authorSlug: zhou-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 斯文久寒盟，袖手空岁月。
- 缅怀建安初，绝叹永嘉末。
- 逢君云阳城，尚得慰饥渴。
- 袖中百篇诗，与世殊轨辙。
- 不补义山亡，可续浪仙绝。
- 此言吾敢妄，老臂常九折。
- 向来虽数见，迩者间何阔。
- 髯丁亦吾党，十载犹裋褐。
- 赓酬得佳句，渠疐君则跋。
- 穷途鬻滞货，寒饿何自脱。
- 信知丘壑愿，不受轩冕夺。
- 吾闻十五都，正以荆璧割。
- 士价五羖皮，未售已白发。
- 大明辉中天，蔀屋未有察。
- 君其混龙虾，吾亦老㺍獭。

## 拼音
- si1 wen2 jiu3 han2 meng2 ， xiu4 shou3 kong1 sui4 yue4 。
- mian3 huai2 jian4 an1 chu1 ， jue2 tan4 yong3 jia1 mo4 。
- feng2 jun1 yun2 yang2 cheng2 ， shang4 de2 wei4 ji1 ke3 。
- xiu4 zhong1 bai3 pian1 shi1 ， yu3 shi4 shu1 gui3 zhe2 。
- bu4 bu3 yi4 shan1 wang2 ， ke3 xu4 lang4 xian1 jue2 。
- ci3 yan2 wu2 gan3 wang4 ， lao3 bi4 chang2 jiu3 zhe2 。
- xiang4 lai2 sui1 shu4 jian4 ， er3 zhe3 jian1 he2 kuo4 。
- ran2 ding1 yi4 wu2 dang3 ， shi2 zai3 you2 shu4 he4 。
- geng1 chou2 de2 jia1 ju4 ， qu2 di4 jun1 ze2 ba2 。
- qiong2 tu2 yu4 zhi4 huo4 ， han2 e4 he2 zi4 tuo1 。
- xin4 zhi1 qiu1 he4 yuan4 ， bu2 shou4 xuan1 mian3 duo2 。
- wu2 wen2 shi2 wu3 dou1 ， zheng4 yi3 jing1 bi4 ge1 。
- shi4 jia4 wu3 gu3 pi2 ， wei4 shou4 yi3 bai2 fa4 。
- da4 ming2 hui1 zhong1 tian1 ， bu4 wu1 wei4 you3 cha2 。
- jun1 qi2 hun4 long2 xia1 ， wu2 yi4 lao3 㺍 ta3 。

## 注释

## 译文

## 赏析
