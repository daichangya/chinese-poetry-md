---
id: zhou-fu-de-yu-jiu-bu-jian-guo-fu-ci-shi-yao-zhi
title: 德裕久不见过赋此诗邀之
titlePinyin: de2 yu4 jiu3 bu2 jian4 guo4 fu4 ci3 shi1 yao1 zhi1
titleSlug: de-yu-jiu-bu-jian-guo-fu-ci-shi-yao-zhi
author: 周孚
authorPinyin: zhou1 fu2
authorSlug: zhou-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 顷年来卜西里居，知与吾子同枌榆。
- 赵郎过我问信初，袖中售子所著书。
- 短牋小字纷蚍蜉，我初读之意魁梧。
- 闻若不识深愧渠，惊风翩翩下履凫。
- 握手正自山泽癯，短人虽短才则殊。
- 囊中锥见难须臾，如君精悍谁能如。
- 反以一饭先老夫，穷年翰墨同染濡。
- 当时此约何可渝，岁月忽忽霜生须。
- 空房肺疾愁相如，跫然叩户今则疎。
- 斯文缀缉谁助余，颠沛望子一臂扶。
- 前村雨足瓜芋区，向日敝庐新粪除。
- 祝子来过勿踌躇，堆床败简翻蠹鱼，共倒浊酒羹瓠壶。

## 拼音
- qing3 nian2 lai2 bu3 xi1 li3 ju1 ， zhi1 yu3 wu2 zi3 tong2 fen2 yu2 。
- zhao4 lang2 guo4 wo3 wen4 xin4 chu1 ， xiu4 zhong1 shou4 zi3 suo3 zhu4 shu1 。
- duan3 jian1 xiao3 zi4 fen1 pi2 fu2 ， wo3 chu1 du2 zhi1 yi4 kui2 wu2 。
- wen2 ruo4 bu4 shi2 shen1 kui4 qu2 ， jing1 feng1 pian1 pian1 xia4 lü3 fu2 。
- wo4 shou3 zheng4 zi4 shan1 ze2 qu2 ， duan3 ren2 sui1 duan3 cai2 ze2 shu1 。
- nang2 zhong1 zhui1 jian4 nan2 xu1 yu2 ， ru2 jun1 jing1 han4 shui2 neng2 ru2 。
- fan3 yi3 yi2 fan4 xian1 lao3 fu1 ， qiong2 nian2 han4 mo4 tong2 ran3 ru2 。
- dang1 shi2 ci3 yue1 he2 ke3 yu2 ， sui4 yue4 hu1 hu1 shuang1 sheng1 xu1 。
- kong1 fang2 fei4 ji2 chou2 xiang1 ru2 ， qiong2 ran2 kou4 hu4 jin1 ze2 shu1 。
- si1 wen2 zhui4 ji1 shui2 zhu4 yu2 ， dian1 pei4 wang4 zi3 yi2 bi4 fu2 。
- qian2 cun1 yu3 zu2 gua1 yu4 qu1 ， xiang4 ri4 bi4 lu2 xin1 fen4 chu2 。
- zhu4 zi3 lai2 guo4 wu4 chou2 chu2 ， dui1 chuang2 bai4 jian3 fan1 du4 yu2 ， gong4 dao3 zhuo2 jiu3 geng1 hu4 hu2 。

## 注释

## 译文

## 赏析
