---
id: zhou-fu-huai-jiao-shan-huan-chan-shi-zeng-zhao-ju-shi
title: 怀焦山圜禅师赠赵居士
titlePinyin: huai2 jiao1 shan1 huan2 chan2 shi1 zeng4 zhao4 ju1 shi4
titleSlug: huai-jiao-shan-huan-chan-shi-zeng-zhao-ju-shi
author: 周孚
authorPinyin: zhou1 fu2
authorSlug: zhou-fu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 钟山一马驹，蹀躞九轨路。
- 才高难为兄，质妙不愧父。
- 顷尝造其室，握手宛如故。
- 孤灯留我语，碧眼照窗户。
- 寒珠湛尘源，朝日破昏雾。
- 相期白莲社，此意何可负。
- 当时座间客，子亦同此趣。
- 怱怱不再见，忽复岁云莫。
- 冲风战夜窗，山气想凝沍。
- 扁舟欲问讯，恐触蛟鳄怒。
- 吾侪晚闻道，岁月忍虚度。
- 声名身外鸩，文采性中蠹。
- 当求一转语，共证十载误。
- 春江两涘平，偕子稽首去。

## 拼音
- zhong1 shan1 yi4 ma3 ju1 ， die2 xie4 jiu3 gui3 lu4 。
- cai2 gao1 nan2 wei2 xiong1 ， zhi4 miao4 bu2 kui4 fu4 。
- qing3 chang2 zao4 qi2 shi4 ， wo4 shou3 wan3 ru2 gu4 。
- gu1 deng1 liu2 wo3 yu3 ， bi4 yan3 zhao4 chuang1 hu4 。
- han2 zhu1 zhan4 chen2 yuan2 ， chao2 ri4 po4 hun1 wu4 。
- xiang1 qi1 bai2 lian2 she4 ， ci3 yi4 he2 ke3 fu4 。
- dang1 shi2 zuo4 jian1 ke4 ， zi3 yi4 tong2 ci3 qu4 。
- cong1 cong1 bu2 zai4 jian4 ， hu1 fu4 sui4 yun2 mo4 。
- chong1 feng1 zhan4 ye4 chuang1 ， shan1 qi4 xiang3 ning2 hu4 。
- pian1 zhou1 yu4 wen4 xun4 ， kong3 chu4 jiao1 e4 nu4 。
- wu2 chai2 wan3 wen2 dao4 ， sui4 yue4 ren3 xu1 du4 。
- sheng1 ming2 shen1 wai4 zhen4 ， wen2 cai3 xing4 zhong1 du4 。
- dang1 qiu2 yi4 zhuan3 yu3 ， gong4 zheng4 shi2 zai3 wu4 。
- chun1 jiang1 liang3 si4 ping2 ， xie2 zi3 qi3 shou3 qu4 。

## 注释

## 译文

## 赏析
