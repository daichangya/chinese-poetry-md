---
id: wen-jian-dong-xiao-ji-you
title: 洞霄纪游
titlePinyin: dong4 xiao1 ji4 you2
titleSlug: dong-xiao-ji-you
author: 闻鉴
authorPinyin: wen2 jian4
authorSlug: wen-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 从来此山中，不记几游历。
- 每缘困杯酌，未暇赋篇什。
- 屡恐为山羞，欲吟嗟思涩。
- 今晨始杖屦，醒眼看泉石。
- 草木呈幽姿，烟云舒秀色。
- 扪萝扣栖真，束燎穿大涤。
- 神工跨石梁，天巧镂岩壁。
- 仙人不可逢，灵箬无从得。
- 回观翠蛟舞，俯视云根屹。
- 何如出山去，飞腾霈甘泽。

## 拼音
- cong2 lai2 ci3 shan1 zhong1 ， bu2 ji4 ji3 you2 li4 。
- mei3 yuan2 kun4 bei1 zhuo2 ， wei4 xia2 fu4 pian1 shen2 。
- lü3 kong3 wei4 shan1 xiu1 ， yu4 yin2 jie1 si1 se4 。
- jin1 chen2 shi3 zhang4 ju4 ， xing3 yan3 kan4 quan2 shi2 。
- cao3 mu4 cheng2 you1 zi1 ， yan1 yun2 shu1 xiu4 se4 。
- men2 luo2 kou4 qi1 zhen1 ， shu4 liao2 chuan1 da4 di2 。
- shen2 gong1 kua4 shi2 liang2 ， tian1 qiao3 lou4 yan2 bi4 。
- xian1 ren2 bu4 ke3 feng2 ， ling2 ruo4 wu2 cong2 de2 。
- hui2 guan1 cui4 jiao1 wu3 ， fu3 shi4 yun2 gen1 yi4 。
- he2 ru2 chu1 shan1 qu4 ， fei1 teng2 pei4 gan1 ze2 。

## 注释

## 译文

## 赏析
