---
id: shao-ye-han-nu-xing
title: 寒女行
titlePinyin: han2 nü3 xing2
titleSlug: han-nu-xing
author: 邵谒
authorPinyin: shao4 ye4
authorSlug: shao-ye
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 寒女命自薄，生来多贱微。
- 家贫人不聘，一身无所归。
- 养蚕多苦心，茧熟他人丝。
- 织素徒苦力，素成他人衣。
- 青楼富家女，才生便有主。
- 终日著罗绮，何曾识机杼。
- 清夜闻歌声，听之泪如雨。
- 他人如何欢，我意又何苦。
- 所以问皇天，皇天竟无语。

## 拼音
- han2 nü3 ming4 zi4 bao2 ， sheng1 lai2 duo1 jian4 wei1 。
- jia1 pin2 ren2 bu2 pin4 ， yi4 shen1 wu2 suo3 gui1 。
- yang3 can2 duo1 ku3 xin1 ， jian3 shu2 ta1 ren2 si1 。
- zhi1 su4 tu2 ku3 li4 ， su4 cheng2 ta1 ren2 yi1 。
- qing1 lou2 fu4 jia1 nü3 ， cai2 sheng1 bian4 you3 zhu3 。
- zhong1 ri4 zhu4 luo2 qi3 ， he2 ceng2 shi2 ji1 zhu4 。
- qing1 ye4 wen2 ge1 sheng1 ， ting1 zhi1 lei4 ru2 yu3 。
- ta1 ren2 ru2 he2 huan1 ， wo3 yi4 you4 he2 ku3 。
- suo3 yi3 wen4 huang2 tian1 ， huang2 tian1 jing4 wu2 yu3 。

## 注释

## 译文

## 赏析
