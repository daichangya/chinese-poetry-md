---
id: qiu-yue-zi-huai-kun-dai-gui-ling-lei-xie-qin-you-you-hu-qiu-ou-cheng-shu-yu-yi-j-371e936b
title: 自淮梱代归领累偕亲友游虎丘偶成数语以纪岁月时淳祐庚戌七月廿五日
titlePinyin: zi4 huai2 kun3 dai4 gui1 ling3 lei4 xie2 qin1 you3 you2 hu3 qiu1 ou3 cheng2 shu4 yu3 yi3 ji4 sui4 yue4 shi2 chun2 you4 geng1 xu1 qi1 yue4 nian4 wu3 ri4
titleSlug: zi-huai-kun-dai-gui-ling-lei-xie-qin-you-you-hu-qiu-ou-cheng-shu-yu-yi-j-371e936b
author: 丘岳
authorPinyin: qiu1 yue4
authorSlug: qiu-yue
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 一目四苍莽，突然见林丘。
- 飞来灵鹫峰，幻出蓬莱洲。
- 浮图高崒嵂，石径通深幽。
- 生公讲经台，曾闻石点头。
- 剑池杳无底，修绠汲寒流。
- 千古诧奇传，兹事还是不。
- 我来秋向深，良苗帀平畴。
- 忧国愿年丰，一稔销百忧。

## 拼音
- yi2 mu4 si4 cang1 mang3 ， tu1 ran2 jian4 lin2 qiu1 。
- fei1 lai2 ling2 jiu4 feng1 ， huan4 chu1 peng2 lai2 zhou1 。
- fu2 tu2 gao1 zu2 lü4 ， shi2 jing4 tong1 shen1 you1 。
- sheng1 gong1 jiang3 jing1 tai2 ， ceng2 wen2 shi2 dian3 tou2 。
- jian4 chi2 yao3 wu2 di3 ， xiu1 geng3 ji2 han2 liu2 。
- qian1 gu3 cha4 qi2 chuan2 ， zi1 shi4 hai2 shi4 bu4 。
- wo3 lai2 qiu1 xiang4 shen1 ， liang2 miao2 za1 ping2 chou2 。
- you1 guo2 yuan4 nian2 feng1 ， yi4 ren3 xiao1 bai3 you1 。

## 注释

## 译文

## 赏析
