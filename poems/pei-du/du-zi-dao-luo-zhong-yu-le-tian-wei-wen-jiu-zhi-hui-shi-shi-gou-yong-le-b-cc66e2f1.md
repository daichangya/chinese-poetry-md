---
id: pei-du-du-zi-dao-luo-zhong-yu-le-tian-wei-wen-jiu-zhi-hui-shi-shi-gou-yong-le-b-cc66e2f1
title: 度自到洛中与乐天为文酒之会时时构咏乐不可…因为联句
titlePinyin: du4 zi4 dao4 luo4 zhong1 yu3 le4 tian1 wei4 wen2 jiu3 zhi1 hui4 shi2 shi2 gou4 yong3 le4 bu4 ke3 … yin1 wei4 lian2 ju4
titleSlug: du-zi-dao-luo-zhong-yu-le-tian-wei-wen-jiu-zhi-hui-shi-shi-gou-yong-le-b-cc66e2f1
author: 裴度
authorPinyin: pei2 du4
authorSlug: pei-du
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 成周文酒会，吾友胜邹枚。唯忆刘夫子，而今又到来。——裴度
- 欲迎先倒屣，亦坐便倾杯。饮许伯伦右，诗推公干才。——白居易
- 久曾聆郢唱，重喜上燕台。昼话墙阴转，宵欢斗柄回。——刘禹锡
- 新声还共听，故态复相咍。遇物皆先赏，从花半未开。——裴度
- 起时乌帽侧，散处玉山颓。墨客喧东阁，文星犯上台。——白居易
- 咏吟君称首，疏放我为魁。忆戴何劳访，留髡不用猜。——裴度
- 奉觞承麹糵，落笔捧琼瑰。醉弁无妨侧，词锋不可摧。——白居易
- 水轩看翡翠，石径践莓苔。童子能骑竹，佳人解咏梅。——刘禹锡
- 洛中三可矣，邺下七悠哉。自向风光急，不须弦管催。——裴度
- 乐观鱼踊跃，闲爱鹤裴回。烟柳青凝黛，波萍绿拨醅。——白居易
- 春榆初改火，律管又飞灰。红药多迟发，碧松宜乱栽。——刘禹锡
- 马嘶驼陌上，鹢泛凤城隈。色色时堪惜，些些病莫推。——裴度
- 涸流寻轧轧，余刃转恢恢。从此知心伏，无因敢自媒。——刘禹锡
- 室随亲客入，席许旧寮陪。逸兴嵇将阮，交情陈与雷。——白居易
- 洪炉思哲匠，大厦要群材。他日登龙路，应知免曝鳃。——刘禹锡

## 拼音
- cheng2 zhou1 wen2 jiu3 hui4 ， wu2 you3 sheng4 zou1 mei2 。 wei2 yi4 liu2 fu1 zi3 ， er2 jin1 you4 dao4 lai2 。 — — pei2 du4
- yu4 ying2 xian1 dao3 xi3 ， yi4 zuo4 bian4 qing1 bei1 。 yin3 xu3 bo2 lun2 you4 ， shi1 tui1 gong1 gan4 cai2 。 — — bai2 ju1 yi4
- jiu3 ceng2 ling2 ying3 chang4 ， zhong4 xi3 shang4 yan4 tai2 。 zhou4 hua4 qiang2 yin1 zhuan3 ， xiao1 huan1 dou4 bing3 hui2 。 — — liu2 yu3 xi1
- xin1 sheng1 hai2 gong4 ting1 ， gu4 tai4 fu4 xiang1 hai1 。 yu4 wu4 jie1 xian1 shang3 ， cong2 hua1 ban4 wei4 kai1 。 — — pei2 du4
- qi3 shi2 wu1 mao4 ce4 ， san4 chu4 yu4 shan1 tui2 。 mo4 ke4 xuan1 dong1 ge2 ， wen2 xing1 fan4 shang4 tai2 。 — — bai2 ju1 yi4
- yong3 yin2 jun1 cheng1 shou3 ， shu1 fang4 wo3 wei4 kui2 。 yi4 dai4 he2 lao2 fang3 ， liu2 kun1 bu2 yong4 cai1 。 — — pei2 du4
- feng4 shang1 cheng2 qu1 nie4 ， luo4 bi3 peng3 qiong2 gui1 。 zui4 bian4 wu2 fang2 ce4 ， ci2 feng1 bu4 ke3 cui1 。 — — bai2 ju1 yi4
- shui3 xuan1 kan4 fei3 cui4 ， shi2 jing4 jian4 mei2 tai2 。 tong2 zi3 neng2 qi2 zhu2 ， jia1 ren2 jie3 yong3 mei2 。 — — liu2 yu3 xi1
- luo4 zhong1 san1 ke3 yi3 ， ye4 xia4 qi1 you1 zai1 。 zi4 xiang4 feng1 guang1 ji2 ， bu4 xu1 xian2 guan3 cui1 。 — — pei2 du4
- le4 guan1 yu2 yong3 yue4 ， xian2 ai4 he4 pei2 hui2 。 yan1 liu3 qing1 ning2 dai4 ， bo1 ping2 lü4 bo1 pei1 。 — — bai2 ju1 yi4
- chun1 yu2 chu1 gai3 huo3 ， lü4 guan3 you4 fei1 hui1 。 hong2 yao4 duo1 chi2 fa1 ， bi4 song1 yi2 luan4 zai1 。 — — liu2 yu3 xi1
- ma3 si1 tuo2 mo4 shang4 ， yi4 fan4 feng4 cheng2 wei1 。 se4 se4 shi2 kan1 xi1 ， xie1 xie1 bing4 mo4 tui1 。 — — pei2 du4
- he2 liu2 xun2 ya4 ya4 ， yu2 ren4 zhuan3 hui1 hui1 。 cong2 ci3 zhi1 xin1 fu2 ， wu2 yin1 gan3 zi4 mei2 。 — — liu2 yu3 xi1
- shi4 sui2 qin1 ke4 ru4 ， xi2 xu3 jiu4 liao2 pei2 。 yi4 xing1 ji1 jiang1 ruan3 ， jiao1 qing2 chen2 yu3 lei2 。 — — bai2 ju1 yi4
- hong2 lu2 si1 zhe2 jiang4 ， da4 sha4 yao4 qun2 cai2 。 ta1 ri4 deng1 long2 lu4 ， ying4 zhi1 mian3 pu4 sai1 。 — — liu2 yu3 xi1

## 注释

## 译文

## 赏析
