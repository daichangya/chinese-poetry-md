---
id: liu-zi-hui-you-zhu-mian-jia-yuan
title: 游朱勔家园
titlePinyin: you2 zhu1 mian3 jia1 yuan2
titleSlug: you-zhu-mian-jia-yuan
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晨晖丽丹楹，翼翼侔帝居。
- 向来堂上人，零落烟海隅。
- 联翩际时会，振迹皆刑余。
- 闺帷尚帝主，皂隶乘轩车。
- 流威被东南，生杀在指呼。
- 楼船载花石，里巷无袴襦。
- 至今江左地，风云亦嗟吁。
- 叨荣已过量，受祸如偿逋。
- 荒凉戟门路，尚想冠盖趋。
- 客舸维岸柳，邻人罾池鱼。
- 徘徊极幽观，曲折迷归途。
- 夜月扃绮户，春风散罗裾。
- 繁华能几时，丧乱实感予。
- 曹郐予何讥，此曹真人奴。

## 拼音
- chen2 hui1 li4 dan1 ying2 ， yi4 yi4 mou2 di4 ju1 。
- xiang4 lai2 tang2 shang4 ren2 ， ling2 luo4 yan1 hai3 yu2 。
- lian2 pian1 ji4 shi2 hui4 ， zhen4 ji4 jie1 xing2 yu2 。
- gui1 wei2 shang4 di4 zhu3 ， zao4 li4 cheng2 xuan1 che1 。
- liu2 wei1 bei4 dong1 nan2 ， sheng1 sha1 zai4 zhi3 hu1 。
- lou2 chuan2 zai3 hua1 shi2 ， li3 xiang4 wu2 ku4 ru2 。
- zhi4 jin1 jiang1 zuo3 di4 ， feng1 yun2 yi4 jie1 xu1 。
- dao1 rong2 yi3 guo4 liang4 ， shou4 huo4 ru2 chang2 bu1 。
- huang1 liang2 ji3 men2 lu4 ， shang4 xiang3 guan1 gai4 qu1 。
- ke4 ge3 wei2 an4 liu3 ， lin2 ren2 zeng1 chi2 yu2 。
- pai2 huai2 ji2 you1 guan1 ， qu1 zhe2 mi2 gui1 tu2 。
- ye4 yue4 jiong1 qi3 hu4 ， chun1 feng1 san4 luo2 ju1 。
- fan2 hua2 neng2 ji3 shi2 ， sang1 luan4 shi2 gan3 yu3 。
- cao2 kuai4 yu3 he2 ji1 ， ci3 cao2 zhen1 ren2 nu2 。

## 注释

## 译文

## 赏析
