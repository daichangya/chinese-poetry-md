---
id: liu-zi-hui-guan-hu-wen-ding-gong-shou-mo-yin-qiu-bie-ben
title: 观胡文定公手墨因求别本
titlePinyin: guan1 hu2 wen2 ding4 gong1 shou3 mo4 yin1 qiu2 bie2 ben3
titleSlug: guan-hu-wen-ding-gong-shou-mo-yin-qiu-bie-ben
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 温温文定公，至道夙所钦。
- 神超虽缅邈，余英壮儒林。
- 正容阅真翰，默默流至音。
- 不事八法奇，天成写幽襟。
- 有如瀚海鸿，随波自浮沉。
- 又如太虚云，舒卷杳莫寻。
- 乃知晋魏还，笔端有哇淫。
- 弃藁竞韬藏，非将玩球琳。
- 庶几字画间，可以求其心。
- 清伊一派流，汇作万丈深。
- 沟渠有暴盈，淟涊时见侵。
- 投胶了不难，公以独力任。
- 我惭步趋晚，悠然寄孤吟。
- 流风在目前，著鞭要骎骎。
- 愿分墨本余，刻之苍崖阴。
- 大块有动摇，斯文无古今。

## 拼音
- wen1 wen1 wen2 ding4 gong1 ， zhi4 dao4 su4 suo3 qin1 。
- shen2 chao1 sui1 mian3 miao3 ， yu2 ying1 zhuang4 ru2 lin2 。
- zheng4 rong2 yue4 zhen1 han4 ， mo4 mo4 liu2 zhi4 yin1 。
- bu2 shi4 ba1 fa3 qi2 ， tian1 cheng2 xie3 you1 jin1 。
- you3 ru2 han4 hai3 hong2 ， sui2 bo1 zi4 fu2 chen2 。
- you4 ru2 tai4 xu1 yun2 ， shu1 juan4 yao3 mo4 xun2 。
- nai3 zhi1 jin4 wei4 hai2 ， bi3 duan1 you3 wa1 yin2 。
- qi4 gao3 jing4 tao1 cang2 ， fei1 jiang1 wan2 qiu2 lin2 。
- shu4 ji1 zi4 hua4 jian1 ， ke3 yi3 qiu2 qi2 xin1 。
- qing1 yi1 yi2 pai4 liu2 ， hui4 zuo4 wan4 zhang4 shen1 。
- gou1 qu2 you3 bao4 ying2 ， tian3 nian3 shi2 jian4 qin1 。
- tou2 jiao1 le0 bu4 nan2 ， gong1 yi3 du2 li4 ren4 。
- wo3 can2 bu4 qu1 wan3 ， you1 ran2 ji4 gu1 yin2 。
- liu2 feng1 zai4 mu4 qian2 ， zhu4 bian1 yao4 qin1 qin1 。
- yuan4 fen1 mo4 ben3 yu2 ， ke4 zhi1 cang1 ya2 yin1 。
- da4 kuai4 you3 dong4 yao2 ， si1 wen2 wu2 gu3 jin1 。

## 注释

## 译文

## 赏析
