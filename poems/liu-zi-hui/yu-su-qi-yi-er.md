---
id: liu-zi-hui-yu-su-qi-yi-er
title: 谕俗  其一二
titlePinyin: yu4 su2     qi2 yi1 er4
titleSlug: yu-su-qi-yi-er
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 悬墙挂德音，尽弛今年租。
- 旄倪发懽谣，助达和气舒。
- 皇恩施甚厚，疲瘵望少苏。
- 吁嗟吏舞文，诏纸墨未渝。
- 借贷尽白著，勾稽穷宿逋。
- 掊克傥归公，民贫犹乐输。
- 量权征倍耗，夤缘窃其余。
- 宁逢盗剽攘，厌闻吏追呼。
- 盗奸久必戢，吏奸无由鉏。
- 雷霆不言威，肉食忍自诬。
- 故态勿狃习，穷阎勿侵渔。
- 勿谓天听高，勿谓黔首愚。

## 拼音
- xuan2 qiang2 gua4 de2 yin1 ， jin4 chi2 jin1 nian2 zu1 。
- mao2 ni2 fa1 huan1 yao2 ， zhu4 da2 he2 qi4 shu1 。
- huang2 en1 shi1 shen4 hou4 ， pi2 zhai4 wang4 shao3 su1 。
- xu1 jie1 li4 wu3 wen2 ， zhao4 zhi3 mo4 wei4 yu2 。
- jie4 dai4 jin4 bai2 zhu4 ， gou1 ji1 qiong2 su4 bu1 。
- pou2 ke4 tang3 gui1 gong1 ， min2 pin2 you2 le4 shu1 。
- liang2 quan2 zheng1 bei4 hao4 ， yin2 yuan2 qie4 qi2 yu2 。
- ning2 feng2 dao4 piao1 rang3 ， yan4 wen2 li4 zhui1 hu1 。
- dao4 jian1 jiu3 bi4 ji2 ， li4 jian1 wu2 you2 chu2 。
- lei2 ting2 bu4 yan2 wei1 ， rou4 shi2 ren3 zi4 wu1 。
- gu4 tai4 wu4 niu3 xi2 ， qiong2 yan2 wu4 qin1 yu2 。
- wu4 wei4 tian1 ting1 gao1 ， wu4 wei4 qian2 shou3 yu2 。

## 注释

## 译文

## 赏析
