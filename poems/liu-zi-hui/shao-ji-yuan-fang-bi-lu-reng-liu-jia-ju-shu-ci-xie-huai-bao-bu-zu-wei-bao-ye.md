---
id: liu-zi-hui-shao-ji-yuan-fang-bi-lu-reng-liu-jia-ju-shu-ci-xie-huai-bao-bu-zu-wei-bao-ye
title: 少稷远访弊庐仍留佳句书此写怀抱不足为报也
titlePinyin: shao3 ji4 yuan3 fang3 bi4 lu2 reng2 liu2 jia1 ju4 shu1 ci3 xie3 huai2 bao4 bu4 zu2 wei4 bao4 ye3
titleSlug: shao-ji-yuan-fang-bi-lu-reng-liu-jia-ju-shu-ci-xie-huai-bao-bu-zu-wei-bao-ye
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 常嫌门外车，驱驰但扬尘。
- 今朝故人来，喜听声辚辚。
- 昔别自梁苑，分飞湘吴闽。
- 痛心鸣镝祸，事往勿复陈。
- 共载谐寥閴，分筇上嶙峋。
- 山川旧赏识，挟友意弥新。
- 徘徊小精庐，剧谈口翻津。
- 为言漂荡余，投迹荒寒滨。
- 夕火斧僧林，朝餐籴邻囷。
- 官闲非所恨，有禄不济贫。
- 牢愁写万斛，语壮眉不颦。
- 定知撑肠书，为君发精神。
- 调钟尚变哑，画龙孰窥真。
- 吾闻倜傥才，韬默贵自珍。
- 量海浚宜广，豪山磨欲磷。
- 十科世所重，群公谓当仁。
- 向来荐牍飞，璧光动高旻。
- 陈编论糟粕，中有王道谆。
- 谋国必张国，疗民须活民。
- 但得君名扬，何异我志伸。

## 拼音
- chang2 xian2 men2 wai4 che1 ， qu1 chi2 dan4 yang2 chen2 。
- jin1 chao2 gu4 ren2 lai2 ， xi3 ting1 sheng1 lin2 lin2 。
- xi1 bie2 zi4 liang2 yuan4 ， fen1 fei1 xiang1 wu2 min3 。
- tong4 xin1 ming2 di2 huo4 ， shi4 wang3 wu4 fu4 chen2 。
- gong4 zai3 xie2 liao2 qu4 ， fen1 qiong2 shang4 lin2 xun2 。
- shan1 chuan1 jiu4 shang3 shi2 ， xie2 you3 yi4 mi2 xin1 。
- pai2 huai2 xiao3 jing1 lu2 ， ju4 tan2 kou3 fan1 jin1 。
- wei4 yan2 piao1 dang4 yu2 ， tou2 ji4 huang1 han2 bin1 。
- xi1 huo3 fu3 seng1 lin2 ， chao2 can1 di2 lin2 qun1 。
- guan1 xian2 fei1 suo3 hen4 ， you3 lu4 bu2 ji4 pin2 。
- lao2 chou2 xie3 wan4 hu2 ， yu3 zhuang4 mei2 bu4 pin2 。
- ding4 zhi1 cheng1 chang2 shu1 ， wei4 jun1 fa1 jing1 shen2 。
- tiao2 zhong1 shang4 bian4 ya3 ， hua4 long2 shu2 kui1 zhen1 。
- wu2 wen2 ti4 tang3 cai2 ， tao1 mo4 gui4 zi4 zhen1 。
- liang2 hai3 jun4 yi2 guang3 ， hao2 shan1 mo2 yu4 lin2 。
- shi2 ke1 shi4 suo3 zhong4 ， qun2 gong1 wei4 dang1 ren2 。
- xiang4 lai2 jian4 du2 fei1 ， bi4 guang1 dong4 gao1 min2 。
- chen2 bian1 lun4 zao1 po4 ， zhong1 you3 wang2 dao4 zhun1 。
- mou2 guo2 bi4 zhang1 guo2 ， liao2 min2 xu1 huo2 min2 。
- dan4 de2 jun1 ming2 yang2 ， he2 yi4 wo3 zhi4 shen1 。

## 注释

## 译文

## 赏析
