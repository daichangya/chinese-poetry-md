---
id: liu-zi-hui-ming-huang-jiu-ma-tu
title: 明皇九马图
titlePinyin: ming2 huang2 jiu3 ma3 tu2
titleSlug: ming-huang-jiu-ma-tu
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 书生兀兀园不窥，见马岂辨骝与骓。
- 开图九骏立突兀，摸索知是真龙儿。
- 奔雷蹴踏原野动，曳练惨错风沙随。
- 华缨金络岂不好，矫首奋迅那容羁。
- 吾闻取骥如择士，竞爱妥帖惊权奇。
- 士怀倜傥众论斥，马有顦顇群驽欺。
- 六闲豢养固恩厚，横气摧折常鸣悲。
- 丹青傥不逢妙手，万世岂识真龙姿。
- 因思中原政格鬭，铁骑倏忽银山移。
- 著鞭安得致此物，掩画四顾徒歔欷。

## 拼音
- shu1 sheng1 wu4 wu4 yuan2 bu4 kui1 ， jian4 ma3 qi3 bian4 liu2 yu3 zhui1 。
- kai1 tu2 jiu3 jun4 li4 tu1 wu4 ， mo1 suo3 zhi1 shi4 zhen1 long2 er2 。
- ben1 lei2 cu4 ta4 yuan2 ye3 dong4 ， ye4 lian4 can3 cuo4 feng1 sha1 sui2 。
- hua2 ying1 jin1 luo4 qi3 bu4 hao3 ， jiao3 shou3 fen4 xun4 na4 rong2 ji1 。
- wu2 wen2 qu3 ji4 ru2 ze2 shi4 ， jing4 ai4 tuo3 tie1 jing1 quan2 qi2 。
- shi4 huai2 ti4 tang3 zhong4 lun4 chi4 ， ma3 you3 qiao2 cui4 qun2 nu2 qi1 。
- liu4 xian2 huan4 yang3 gu4 en1 hou4 ， heng2 qi4 cui1 zhe2 chang2 ming2 bei1 。
- dan1 qing1 tang3 bu4 feng2 miao4 shou3 ， wan4 shi4 qi3 shi2 zhen1 long2 zi1 。
- yin1 si1 zhong1 yuan2 zheng4 ge2 dou4 ， tie3 qi2 shu1 hu1 yin2 shan1 yi2 。
- zhu4 bian1 an1 de2 zhi4 ci3 wu4 ， yan3 hua4 si4 gu4 tu2 xu1 xi1 。

## 注释

## 译文

## 赏析
