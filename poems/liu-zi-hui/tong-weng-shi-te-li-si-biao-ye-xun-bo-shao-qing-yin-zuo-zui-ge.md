---
id: liu-zi-hui-tong-weng-shi-te-li-si-biao-ye-xun-bo-shao-qing-yin-zuo-zui-ge
title: 同翁士特李似表谒巽伯少卿因作醉歌
titlePinyin: tong2 weng1 shi4 te4 li3 si4 biao3 ye4 xun4 bo2 shao3 qing1 yin1 zuo4 zui4 ge1
titleSlug: tong-weng-shi-te-li-si-biao-ye-xun-bo-shao-qing-yin-zuo-zui-ge
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翁刘异氏居同里，奕叶论交今久矣。
- 陇西京兆实姻连，我既识翁因识李。
- 巽卿自洛始迁闽，寄食僧房仍密迩。
- 盍簪雅好有新旧，倾盖高情无彼此。
- 酣歌掷剑悲群公，胡为局促荒山中。
- 曲肱放浪虽所乐，乐此亦知吾道穷。
- 自闻胡马再南牧，九州何地无兵戎。
- 世衰成败不以正，奸宄得意为英雄。
- 儒生守经昧时变，愤切气欲摩苍穹。
- 斯言拨弃勿复理，把酒论诗差可喜。
- 围炉夜语忘刻漏，吹灯晓色盈窗几。
- 归涂草棘萦风袍，主人谢客仆御劳。
- 云山怅望一回首，虎豹出穴哀猿号。

## 拼音
- weng1 liu2 yi4 shi4 ju1 tong2 li3 ， yi4 ye4 lun4 jiao1 jin1 jiu3 yi3 。
- long3 xi1 jing1 zhao4 shi2 yin1 lian2 ， wo3 ji4 shi2 weng1 yin1 shi2 li3 。
- xun4 qing1 zi4 luo4 shi3 qian1 min3 ， ji4 shi2 seng1 fang2 reng2 mi4 er3 。
- he2 zan1 ya3 hao3 you3 xin1 jiu4 ， qing1 gai4 gao1 qing2 wu2 bi3 ci3 。
- han1 ge1 zhi4 jian4 bei1 qun2 gong1 ， hu2 wei4 ju2 cu4 huang1 shan1 zhong1 。
- qu1 gong1 fang4 lang4 sui1 suo3 le4 ， le4 ci3 yi4 zhi1 wu2 dao4 qiong2 。
- zi4 wen2 hu2 ma3 zai4 nan2 mu4 ， jiu3 zhou1 he2 di4 wu2 bing1 rong2 。
- shi4 shuai1 cheng2 bai4 bu4 yi3 zheng4 ， jian1 gui3 de2 yi4 wei4 ying1 xiong2 。
- ru2 sheng1 shou3 jing1 mei4 shi2 bian4 ， fen4 qie4 qi4 yu4 mo2 cang1 qiong2 。
- si1 yan2 bo1 qi4 wu4 fu4 li3 ， ba3 jiu3 lun4 shi1 cha4 ke3 xi3 。
- wei2 lu2 ye4 yu3 wang4 ke4 lou4 ， chui1 deng1 xiao3 se4 ying2 chuang1 ji3 。
- gui1 tu2 cao3 ji2 ying2 feng1 pao2 ， zhu3 ren2 xie4 ke4 pu2 yu4 lao2 。
- yun2 shan1 chang4 wang4 yi4 hui2 shou3 ， hu3 bao4 chu1 xue2 ai1 yuan2 hao4 。

## 注释

## 译文

## 赏析
