---
id: liu-zi-hui-jun-pu-guan-tu-mi
title: 郡圃观酴醿
titlePinyin: jun4 pu3 guan1 tu2 mi2
titleSlug: jun-pu-guan-tu-mi
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔寻春西洛桥，酴醿结洞横朱架。
- 翠帷银网一番新，百万花头相枕籍。
- 飘摇羽客静疑仙，窈窕素娥娇欲嫁。
- 细蕤摘贮绛纱囊，扑鼻清香夺兰麝。
- 论花每恨流品杂，韵绝江梅此其亚。
- 纷纷红紫已空条，耿耿冰霜犹照夜。
- 只今漂泊一身存，海角逢春足悲咤。
- 银苞翠蔓宛如昨，瘦骨苍颜忽惊乍。
- 当时我最推少年，想见同游更衰谢。
- 洛阳园苑狐兔生，虏骑时来北邙下。
- 浮生荣悴均有老，万古兴衰那足讶。
- 南邻地主好襟怀，官事稍闲须命驾。
- 急须唤酒赏余妍，恶雨狂风不相借。

## 拼音
- yi4 xi1 xun2 chun1 xi1 luo4 qiao2 ， tu2 mi2 jie2 dong4 heng2 zhu1 jia4 。
- cui4 wei2 yin2 wang3 yi4 fan1 xin1 ， bai3 wan4 hua1 tou2 xiang1 zhen3 ji2 。
- piao1 yao2 yu3 ke4 jing4 yi2 xian1 ， yao3 tiao3 su4 e2 jiao1 yu4 jia4 。
- xi4 rui2 zhai1 zhu4 jiang4 sha1 nang2 ， pu1 bi2 qing1 xiang1 duo2 lan2 she4 。
- lun4 hua1 mei3 hen4 liu2 pin3 za2 ， yun4 jue2 jiang1 mei2 ci3 qi2 ya4 。
- fen1 fen1 hong2 zi3 yi3 kong1 tiao2 ， geng3 geng3 bing1 shuang1 you2 zhao4 ye4 。
- zhi1 jin1 piao1 bo2 yi4 shen1 cun2 ， hai3 jiao3 feng2 chun1 zu2 bei1 zha4 。
- yin2 bao1 cui4 man4 wan3 ru2 zuo2 ， shou4 gu3 cang1 yan2 hu1 jing1 zha4 。
- dang1 shi2 wo3 zui4 tui1 shao4 nian2 ， xiang3 jian4 tong2 you2 geng4 shuai1 xie4 。
- luo4 yang2 yuan2 yuan4 hu2 tu4 sheng1 ， lu3 qi2 shi2 lai2 bei3 mang2 xia4 。
- fu2 sheng1 rong2 cui4 jun1 you3 lao3 ， wan4 gu3 xing1 shuai1 na4 zu2 ya4 。
- nan2 lin2 di4 zhu3 hao3 jin1 huai2 ， guan1 shi4 shao1 xian2 xu1 ming4 jia4 。
- ji2 xu1 huan4 jiu3 shang3 yu2 yan2 ， e4 yu3 kuang2 feng1 bu4 xiang1 jie4 。

## 注释

## 译文

## 赏析
