---
id: liu-zi-hui-yuan-nu-qu
title: 怨女曲
titlePinyin: yuan4 nü3 qu3
titleSlug: yuan-nu-qu
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 空原悲风吹苜蓿，胡儿饮马桑干曲。
- 谁家女子在氊城，呜呜夜看星河哭。
- 黄金为闺玉为宇，平生不出人稀覩。
- 父怜母惜呼小名，择对华门未轻许。
- 干戈漂荡身如寄，绿鬓朱颜反为累。
- 朝从猎骑草边游，暮逐戎王沙上醉。
- 西邻小姑亦被虏，贫贱思家心更苦。
- 随身只有嫁时衣，生死同为泉下土。
- 出门有路归无期，不归长愁归亦悲。
- 女身软弱难自主，壮士从姑不如女。

## 拼音
- kong1 yuan2 bei1 feng1 chui1 mu4 xu0 ， hu2 er2 yin3 ma3 sang1 gan1 qu3 。
- shui2 jia1 nü3 zi3 zai4 zhan1 cheng2 ， wu1 wu1 ye4 kan4 xing1 he2 ku1 。
- huang2 jin1 wei4 gui1 yu4 wei4 yu3 ， ping2 sheng1 bu4 chu1 ren2 xi1 du3 。
- fu4 lian2 mu3 xi1 hu1 xiao3 ming2 ， ze2 dui4 hua2 men2 wei4 qing1 xu3 。
- gan1 ge1 piao1 dang4 shen1 ru2 ji4 ， lü4 bin4 zhu1 yan2 fan3 wei4 lei4 。
- chao2 cong2 lie4 qi2 cao3 bian1 you2 ， mu4 zhu2 rong2 wang2 sha1 shang4 zui4 。
- xi1 lin2 xiao3 gu1 yi4 bei4 lu3 ， pin2 jian4 si1 jia1 xin1 geng4 ku3 。
- sui2 shen1 zhi3 you3 jia4 shi2 yi1 ， sheng1 si3 tong2 wei4 quan2 xia4 tu3 。
- chu1 men2 you3 lu4 gui1 wu2 qi1 ， bu4 gui1 chang2 chou2 gui1 yi4 bei1 。
- nü3 shen1 ruan3 ruo4 nan2 zi4 zhu3 ， zhuang4 shi4 cong2 gu1 bu4 ru2 nü3 。

## 注释

## 译文

## 赏析
