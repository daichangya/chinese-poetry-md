---
id: liu-zi-hui-ci-yun-cai-xue-shi-mei-shi
title: 次韵蔡学士梅诗
titlePinyin: ci4 yun4 cai4 xue2 shi4 mei2 shi1
titleSlug: ci-yun-cai-xue-shi-mei-shi
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 梅梢破白香清切，凊雨含春不成雪。
- 瑶池仿佛万妃游，缟裙练帨何鲜洁。
- 凌晨灿烂忽惊眼，客中又过嘉平月。
- 年年见梅非昔地，海角寻芳更愁绝。
- 多情欲伴晓云飞，有恨只教啼鸟说。
- 兵厨况是酒如渑，东阁喜听谈吐屑。
- 飘零使我懽意尽，山诚暮角声呜咽。
- 庭边一树春最晚，照影遥怜水方折。
- 暂忙不到今几时，南北枝头开又歇。
- 新辞婉媚发春妍，未害广平心似铁。

## 拼音
- mei2 shao1 po4 bai2 xiang1 qing1 qie4 ， qing4 yu3 han2 chun1 bu4 cheng2 xue3 。
- yao2 chi2 fang3 fu2 wan4 fei1 you2 ， gao3 qun2 lian4 shui4 he2 xian1 jie2 。
- ling2 chen2 can4 lan4 hu1 jing1 yan3 ， ke4 zhong1 you4 guo4 jia1 ping2 yue4 。
- nian2 nian2 jian4 mei2 fei1 xi1 di4 ， hai3 jiao3 xun2 fang1 geng4 chou2 jue2 。
- duo1 qing2 yu4 ban4 xiao3 yun2 fei1 ， you3 hen4 zhi1 jiao4 ti2 niao3 shuo1 。
- bing1 chu2 kuang4 shi4 jiu3 ru2 mian3 ， dong1 ge2 xi3 ting1 tan2 tu3 xie4 。
- piao1 ling2 shi3 wo3 huan1 yi4 jin4 ， shan1 cheng2 mu4 jiao3 sheng1 wu1 yan4 。
- ting2 bian1 yi2 shu4 chun1 zui4 wan3 ， zhao4 ying3 yao2 lian2 shui3 fang1 zhe2 。
- zan4 mang2 bu2 dao4 jin1 ji3 shi2 ， nan2 bei3 zhi1 tou2 kai1 you4 xie1 。
- xin1 ci2 wan3 mei4 fa1 chun1 yan2 ， wei4 hai4 guang3 ping2 xin1 si4 tie3 。

## 注释

## 译文

## 赏析
