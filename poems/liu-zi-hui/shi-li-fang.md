---
id: liu-zi-hui-shi-li-fang
title: 食蛎房
titlePinyin: shi2 li4 fang2
titleSlug: shi-li-fang
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蛎房生海壖，坚顽宛如石。
- 其中储可欲，虽固必生隙。
- 嵌喦各包藏，碨䃁相附积。
- 终逢霹雳手，妙若启扃𫔎。
- 钻灼谅难堪，曷不吐余沥。
- 南庖富腥盘，岂惟此称特。
- 吞航大绝伦，梯脔万夫食。
- 针鳞九牛毛，小嚼逾千百。
- 光螺晕紫斑，䗻膏湛金色。
- 水母脆鸣牙，章举悬疣密。
- 乌黏力排奡，贴石不可索。
- 妾鱼戏浮波，媚鲘雌雄匹。
- 蟹躁辄横骛，鼈缩常畏出。
- 车螯不服箱，马鲛非骏迹。
- 江瑶贵一柱，嗟岂栋梁质。
- 骨柔竞爱䱠，多鲠鯯乃斥。
- 蚶虹鲑赤文，肉黑鱼之贼。
- 鲦鲿𫚢鲤鳗，鳣鲔鳅鲂鲫。
- 鳙庸而𩵖小，琐冗难尽述。
- 包涵知海量，长养荷天德。
- 贪生族类繁，失地波涛窄。
- 网罼人创祸，甘鲜已为厄。
- 纷然均可口，流品当别白。
- 微物倘见知，捐躯不足惜。

## 拼音
- li4 fang2 sheng1 hai3 ruan2 ， jian1 wan2 wan3 ru2 shi2 。
- qi2 zhong1 chu3 ke3 yu4 ， sui1 gu4 bi4 sheng1 xi4 。
- qian4 yan2 ge4 bao1 cang2 ， wei4 䃁 xiang1 fu4 ji1 。
- zhong1 feng2 pi1 li4 shou3 ， miao4 ruo4 qi3 jiong1 jue2 。
- zuan4 zhuo2 liang4 nan2 kan1 ， he2 bu4 tu3 yu2 li4 。
- nan2 pao2 fu4 xing1 pan2 ， qi3 wei2 ci3 cheng1 te4 。
- tun1 hang2 da4 jue2 lun2 ， ti1 luan2 wan4 fu1 shi2 。
- zhen1 lin2 jiu3 niu2 mao2 ， xiao3 jiao2 yu2 qian1 bai3 。
- guang1 luo2 yun1 zi3 ban1 ， 䗻 gao1 zhan4 jin1 se4 。
- shui3 mu3 cui4 ming2 ya2 ， zhang1 ju3 xuan2 you2 mi4 。
- wu1 nian2 li4 pai2 ao4 ， tie1 shi2 bu4 ke3 suo3 。
- qie4 yu2 xi4 fu2 bo1 ， mei4 hou4 ci2 xiong2 pi3 。
- xie4 zao4 zhe2 heng2 wu4 ， bie1 suo1 chang2 wei4 chu1 。
- che1 ao2 bu4 fu2 xiang1 ， ma3 jiao1 fei1 jun4 ji4 。
- jiang1 yao2 gui4 yi2 zhu4 ， jie1 qi3 dong4 liang2 zhi4 。
- gu3 rou2 jing4 ai4 䱠 ， duo1 geng3 zhi4 nai3 chi4 。
- han1 hong2 gui1 chi4 wen2 ， rou4 hei1 yu2 zhi1 zei2 。
- tiao2 chang2 𫚢 li3 man2 ， zhan1 wei3 qiu1 fang2 ji4 。
- yong1 yong1 er2 𩵖 xiao3 ， suo3 rong3 nan2 jin4 shu4 。
- bao1 han2 zhi1 hai3 liang4 ， chang2 yang3 he2 tian1 de2 。
- tan1 sheng1 zu2 lei4 fan2 ， shi1 di4 bo1 tao1 zhai3 。
- wang3 bi4 ren2 chuang4 huo4 ， gan1 xian1 yi3 wei4 e4 。
- fen1 ran2 jun1 ke3 kou3 ， liu2 pin3 dang1 bie2 bai2 。
- wei1 wu4 tang3 jian4 zhi1 ， juan1 qu1 bu4 zu2 xi1 。

## 注释

## 译文

## 赏析
