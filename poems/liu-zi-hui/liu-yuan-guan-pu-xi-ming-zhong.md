---
id: liu-zi-hui-liu-yuan-guan-pu-xi-ming-zhong
title: 柳源观瀑戏明仲
titlePinyin: liu3 yuan2 guan1 pu4 xi4 ming2 zhong4
titleSlug: liu-yuan-guan-pu-xi-ming-zhong
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山横晓色中，线路穷崎岖。
- 何年贯日虹，飘然堕秋虚。
- 晴晖发灿烂，阴飙助倾输。
- 淙深粉雪沸，注险龙蛇趋。
- 平生浩荡胸，对此聊一舒。
- 苍苍古澄潭，仿佛幽灵居。
- 奇观付豪逸，余润分膏腴。
- 来游今七贤，贱迹欣与俱。
- 扶筇却轩轾，坐石安氍毹。
- 壁阴生小寒，赏澹乐有余。
- 诗魔久已降，幽事复起予。
- 为言玉堂人，五字不可无。

## 拼音
- shan1 heng2 xiao3 se4 zhong1 ， xian4 lu4 qiong2 qi2 qu1 。
- he2 nian2 guan4 ri4 hong2 ， piao1 ran2 duo4 qiu1 xu1 。
- qing2 hui1 fa1 can4 lan4 ， yin1 biao1 zhu4 qing1 shu1 。
- cong2 shen1 fen3 xue3 fei4 ， zhu4 xian3 long2 she2 qu1 。
- ping2 sheng1 hao4 dang4 xiong1 ， dui4 ci3 liao2 yi4 shu1 。
- cang1 cang1 gu3 cheng2 tan2 ， fang3 fu2 you1 ling2 ju1 。
- qi2 guan1 fu4 hao2 yi4 ， yu2 run4 fen1 gao1 yu2 。
- lai2 you2 jin1 qi1 xian2 ， jian4 ji4 xin1 yu3 ju4 。
- fu2 qiong2 que4 xuan1 zhi4 ， zuo4 shi2 an1 qu2 shu1 。
- bi4 yin1 sheng1 xiao3 han2 ， shang3 dan4 le4 you3 yu2 。
- shi1 mo2 jiu3 yi3 jiang4 ， you1 shi4 fu4 qi3 yu3 。
- wei4 yan2 yu4 tang2 ren2 ， wu3 zi4 bu4 ke3 wu2 。

## 注释

## 译文

## 赏析
