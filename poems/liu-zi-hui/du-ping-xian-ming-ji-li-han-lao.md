---
id: liu-zi-hui-du-ping-xian-ming-ji-li-han-lao
title: 读平险铭寄李汉老
titlePinyin: du2 ping2 xian3 ming2 ji4 li3 han4 lao3
titleSlug: du-ping-xian-ming-ji-li-han-lao
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 官侯凿平剑浦滩，游子不歌行路难。
- 李公作铭垂不刊，峻峰激流生笔端。
- 斯文岂但夸雄观，寓理之奥开聋眢。
- 惟人性天同广胖，横目立见分庭坛。
- 纷敷蔽翳榛苇萑，腾逃鬰屈猿蛇蚖。
- 铦剡猎利剑戟攒，离睽截裂赵魏韩。
- 千崖百濑中绕蟠，覆溺嵬岸糜坚完。
- 胡为气舒貌颟顸，旁观已洞其肺肝。
- 浮思一纵坂走丸，不极不止巧力殚。
- 涂膏然萁卒焦干，万古乾坤元自安。
- 堂堂灵君司五官，乍臣乍叛劳控抟。
- 日渐月磨如印刓，壮哉情枿牢盘还。
- 躁谋欲骤加雕剜，惨若萧斧临髀髋。
- 自腥夷之良可叹，何如含垢休索瘢。
- 洒洒落落从中看，豁然四通裂囊箪。
- 有如滩流平不湍，鉴静天空秋月寒。
- 疗性此寔言中丹，至味淡薄谁能餐。
- 我昔蒙公分剩残，桐花城西路漫漫。
- 裁牋屡唤南飞翰，何当澡瀹纫椒兰。
- 厚地为屦天为冠，从公上征鞭龙鸾。
- 访瞿追孔聊游般，物外虚明如许宽。
- 脚底日转红团栾，瑶池簉席一笑阑。
- 春著万象流余懽，兹游未遂心慱慱。
- 吟余北窗睡长鼾，清风时来撼琅玕。

## 拼音
- guan1 hou2 zao2 ping2 jian4 pu3 tan1 ， you2 zi3 bu4 ge1 xing2 lu4 nan2 。
- li3 gong1 zuo4 ming2 chui2 bu4 kan1 ， jun4 feng1 ji1 liu2 sheng1 bi3 duan1 。
- si1 wen2 qi3 dan4 kua1 xiong2 guan1 ， yu4 li3 zhi1 ao4 kai1 long2 yuan1 。
- wei2 ren2 xing4 tian1 tong2 guang3 pang4 ， heng2 mu4 li4 jian4 fen1 ting2 tan2 。
- fen1 fu1 bi4 yi4 zhen1 wei3 huan2 ， teng2 tao2 yu4 qu1 yuan2 she2 yuan2 。
- xian1 yan3 lie4 li4 jian4 ji3 zan3 ， li2 kui2 jie2 lie4 zhao4 wei4 han2 。
- qian1 ya2 bai3 lai4 zhong1 rao4 pan2 ， fu4 ni4 wei2 an4 mi2 jian1 wan2 。
- hu2 wei4 qi4 shu1 mao4 man1 han1 ， pang2 guan1 yi3 dong4 qi2 fei4 gan1 。
- fu2 si1 yi2 zong4 ban3 zou3 wan2 ， bu4 ji2 bu4 zhi3 qiao3 li4 dan1 。
- tu2 gao1 ran2 qi2 zu2 jiao1 gan1 ， wan4 gu3 qian2 kun1 yuan2 zi4 an1 。
- tang2 tang2 ling2 jun1 si1 wu3 guan1 ， zha4 chen2 zha4 pan4 lao2 kong4 tuan2 。
- ri4 jian4 yue4 mo2 ru2 yin4 wan2 ， zhuang4 zai1 qing2 nie4 lao2 pan2 hai2 。
- zao4 mou2 yu4 zhou4 jia1 diao1 wan1 ， can3 ruo4 xiao1 fu3 lin2 bi4 kuan1 。
- zi4 xing1 yi2 zhi1 liang2 ke3 tan4 ， he2 ru2 han2 gou4 xiu1 suo3 ban1 。
- sa3 sa3 luo4 luo4 cong2 zhong1 kan4 ， huo1 ran2 si4 tong1 lie4 nang2 dan1 。
- you3 ru2 tan1 liu2 ping2 bu4 tuan1 ， jian4 jing4 tian1 kong1 qiu1 yue4 han2 。
- liao2 xing4 ci3 shi2 yan2 zhong1 dan1 ， zhi4 wei4 dan4 bao2 shui2 neng2 can1 。
- wo3 xi1 meng2 gong1 fen1 sheng4 can2 ， tong2 hua1 cheng2 xi1 lu4 man4 man4 。
- cai2 jian1 lü3 huan4 nan2 fei1 han4 ， he2 dang1 zao3 yue4 ren4 jiao1 lan2 。
- hou4 di4 wei4 ju4 tian1 wei4 guan1 ， cong2 gong1 shang4 zheng1 bian1 long2 luan2 。
- fang3 qu2 zhui1 kong3 liao2 you2 ban1 ， wu4 wai4 xu1 ming2 ru2 xu3 kuan1 。
- jiao3 di3 ri4 zhuan3 hong2 tuan2 luan2 ， yao2 chi2 zao4 xi2 yi2 xiao4 lan2 。
- chun1 zhu4 wan4 xiang4 liu2 yu2 huan1 ， zi1 you2 wei4 sui4 xin1 tuan2 tuan2 。
- yin2 yu2 bei3 chuang1 shui4 chang2 han1 ， qing1 feng1 shi2 lai2 han4 lang2 gan1 。

## 注释

## 译文

## 赏析
