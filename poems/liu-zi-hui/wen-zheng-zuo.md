---
id: liu-zi-hui-wen-zheng-zuo
title: 闻筝作
titlePinyin: wen2 zheng1 zuo4
titleSlug: wen-zheng-zuo
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 月高夜鸣筝，声从绮窗来。
- 随风更迢递，萦云暂徘徊。
- 余音若可玩，繁弦互相催。
- 不见理筝人，遥知心所怀。
- 宁悲旧宠弃，岂念新期乖。
- 含情鬰不发，寄曲宣余哀。
- 一弹飞霜零，再抚流光颓。
- 每恨听者稀，银甲生浮埃。
- 幽幽孤凤吟，众鸟声难谐。
- 盛年嗟不偶，况乃容华衰。
- 道同符片诺，志异劳百媒。
- 栖栖墙东客，亦抱凌云才。

## 拼音
- yue4 gao1 ye4 ming2 zheng1 ， sheng1 cong2 qi3 chuang1 lai2 。
- sui2 feng1 geng4 tiao2 di4 ， ying2 yun2 zan4 pai2 huai2 。
- yu2 yin1 ruo4 ke3 wan2 ， fan2 xian2 hu4 xiang1 cui1 。
- bu2 jian4 li3 zheng1 ren2 ， yao2 zhi1 xin1 suo3 huai2 。
- ning2 bei1 jiu4 chong3 qi4 ， qi3 nian4 xin1 qi1 guai1 。
- han2 qing2 yu4 bu4 fa1 ， ji4 qu3 xuan1 yu2 ai1 。
- yi4 tan2 fei1 shuang1 ling2 ， zai4 fu3 liu2 guang1 tui2 。
- mei3 hen4 ting1 zhe3 xi1 ， yin2 jia3 sheng1 fu2 ai1 。
- you1 you1 gu1 feng4 yin2 ， zhong4 niao3 sheng1 nan2 xie2 。
- sheng4 nian2 jie1 bu4 ou3 ， kuang4 nai3 rong2 hua2 shuai1 。
- dao4 tong2 fu2 pian4 nuo4 ， zhi4 yi4 lao2 bai3 mei2 。
- qi1 qi1 qiang2 dong1 ke4 ， yi4 bao4 ling2 yun2 cai2 。

## 注释

## 译文

## 赏析
