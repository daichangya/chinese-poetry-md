---
id: liu-zi-hui-dao-yu-xie-quan
title: 祷雨蟹泉
titlePinyin: dao3 yu3 xie4 quan2
titleSlug: dao-yu-xie-quan
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 厌旱讼风伯，苦雨诛云师。
- 天公良独难，尔民多怨咨。
- 夏潦包原隰，苗端涨清漪。
- 冬暄但流尘，土坚不衔犂。
- 阴阳有乘除，此理固可推。
- 惟神执天权，悯物思济之。
- 穴泉类蹄涔，幽灵隠其涯。
- 仿佛小双螯，控御蛟龙随。
- 名居列曜尊，箕毕可指㧑。
- 顾匪郭索伦，尝辱左手持。
- 滂沱为一纵，岂惟润东菑。
- 灏灏燠气清，浮浮瘴烟披。
- 将闻鼓腹谣，宁求折肱医。
- 寸泽垂二惠，此功神所尸。
- 遥知青青麦，春风满陵陂。
- 吾侪饱汤餠，敢后椒浆期。

## 拼音
- yan4 han4 song4 feng1 bo2 ， ku3 yu3 zhu1 yun2 shi1 。
- tian1 gong1 liang2 du2 nan2 ， er3 min2 duo1 yuan4 zi1 。
- xia4 liao2 bao1 yuan2 xi2 ， miao2 duan1 zhang3 qing1 yi1 。
- dong1 xuan1 dan4 liu2 chen2 ， tu3 jian1 bu4 xian2 li2 。
- yin1 yang2 you3 cheng2 chu2 ， ci3 li3 gu4 ke3 tui1 。
- wei2 shen2 zhi2 tian1 quan2 ， min3 wu4 si1 ji4 zhi1 。
- xue2 quan2 lei4 ti2 cen2 ， you1 ling2 yin3 qi2 ya2 。
- fang3 fu2 xiao3 shuang1 ao2 ， kong4 yu4 jiao1 long2 sui2 。
- ming2 ju1 lie4 yao4 zun1 ， ji1 bi4 ke3 zhi3 hui1 。
- gu4 fei3 guo1 suo3 lun2 ， chang2 ru3 zuo3 shou3 chi2 。
- pang1 tuo2 wei4 yi2 zong4 ， qi3 wei2 run4 dong1 zi1 。
- hao4 hao4 yu4 qi4 qing1 ， fu2 fu2 zhang4 yan1 pi1 。
- jiang1 wen2 gu3 fu4 yao2 ， ning2 qiu2 zhe2 gong1 yi1 。
- cun4 ze2 chui2 er4 hui4 ， ci3 gong1 shen2 suo3 shi1 。
- yao2 zhi1 qing1 qing1 mai4 ， chun1 feng1 man3 ling2 bei1 。
- wu2 chai2 bao3 tang1 bing3 ， gan3 hou4 jiao1 jiang1 qi1 。

## 注释

## 译文

## 赏析
