---
id: liu-zi-hui-xiao-qi-wen-ming-zhong-ye-jia-shu-chang-guo-men-zhui-yi-wu-ji-ji-du-guan-bd5fe55e
title: 晓起闻明仲谒家叔尝过门追已无及继读观雾长句因次原韵
titlePinyin: xiao3 qi3 wen2 ming2 zhong4 ye4 jia1 shu1 chang2 guo4 men2 zhui1 yi3 wu2 ji2 ji4 du2 guan1 wu4 chang2 ju4 yin1 ci4 yuan2 yun4
titleSlug: xiao-qi-wen-ming-zhong-ye-jia-shu-chang-guo-men-zhui-yi-wu-ji-ji-du-guan-bd5fe55e
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 公才凛若干将铸，胆落诗流失轻倨。
- 弄毫邂逅即挥奇，造化玄机悉披露。
- 凌晨访客忽飞筇，双涧徐穿碧交互。
- 笑声只在竹林东，梦破急追无复处。
- 是时秋雾正涵空，润气一解骄阳怒。
- 霏霏半掩景贤峰，翳翳全没屯中树。
- 初疑争先摩玉垒，惊尘漠漠桑干渡。
- 又如怀渴望梅林，细雨蒙蒙江左路。
- 烦公一吐胸中豪，与此氤氲角驰骛。
- 可怜南山玄豹姿，终以班班作身误。
- 何如雾隠长暗然，岂用毛采夸夭嫮。
- 沾濡稻垄更潸珠，联络松岗尚横素。
- 南箕忽哆遂雄吞，顾视怳若南柯寤。
- 向来昧昧六合间，日月山河但如故。
- 世缘所遇孰非虚，不具真眼那能觑。
- 醯鸡瓮里有全痴，陷虎机中惟一悟。
- 我虽不获从斯游，兀坐深观亦同趣。
- 况知陶令有名酒，未觉许询无胜具。
- 便思追逐胡公墩，恐激长言又生怖。
- 愿低笔力许我陪，韩孟才悬亦联句。

## 拼音
- gong1 cai2 lin3 ruo4 gan1 jiang1 zhu4 ， dan3 luo4 shi1 liu2 shi1 qing1 ju4 。
- nong4 hao2 xie4 hou4 ji2 hui1 qi2 ， zao4 hua4 xuan2 ji1 xi1 pi1 lu4 。
- ling2 chen2 fang3 ke4 hu1 fei1 qiong2 ， shuang1 jian4 xu2 chuan1 bi4 jiao1 hu4 。
- xiao4 sheng1 zhi1 zai4 zhu2 lin2 dong1 ， meng4 po4 ji2 zhui1 wu2 fu4 chu4 。
- shi4 shi2 qiu1 wu4 zheng4 han2 kong1 ， run4 qi4 yi4 jie3 jiao1 yang2 nu4 。
- fei1 fei1 ban4 yan3 jing3 xian2 feng1 ， yi4 yi4 quan2 mei2 tun2 zhong1 shu4 。
- chu1 yi2 zheng1 xian1 mo2 yu4 lei3 ， jing1 chen2 mo4 mo4 sang1 gan1 du4 。
- you4 ru2 huai2 ke3 wang4 mei2 lin2 ， xi4 yu3 meng2 meng2 jiang1 zuo3 lu4 。
- fan2 gong1 yi4 tu3 xiong1 zhong1 hao2 ， yu3 ci3 yin1 yun1 jiao3 chi2 wu4 。
- ke3 lian2 nan2 shan1 xuan2 bao4 zi1 ， zhong1 yi3 ban1 ban1 zuo4 shen1 wu4 。
- he2 ru2 wu4 yin3 chang2 an4 ran2 ， qi3 yong4 mao2 cai3 kua1 yao1 hu4 。
- zhan1 ru2 dao4 long3 geng4 shan1 zhu1 ， lian2 luo4 song1 gang3 shang4 heng2 su4 。
- nan2 ji1 hu1 duo1 sui4 xiong2 tun1 ， gu4 shi4 huang3 ruo4 nan2 ke1 wu4 。
- xiang4 lai2 mei4 mei4 liu4 he2 jian1 ， ri4 yue4 shan1 he2 dan4 ru2 gu4 。
- shi4 yuan2 suo3 yu4 shu2 fei1 xu1 ， bu2 ju4 zhen1 yan3 na4 neng2 qu4 。
- xi1 ji1 weng4 li3 you3 quan2 chi1 ， xian4 hu3 ji1 zhong1 wei2 yi2 wu4 。
- wo3 sui1 bu2 huo4 cong2 si1 you2 ， wu4 zuo4 shen1 guan1 yi4 tong2 qu4 。
- kuang4 zhi1 tao2 ling4 you3 ming2 jiu3 ， wei4 jue2 xu3 xun2 wu2 sheng4 ju4 。
- bian4 si1 zhui1 zhu2 hu2 gong1 dun1 ， kong3 ji1 chang2 yan2 you4 sheng1 bu4 。
- yuan4 di1 bi3 li4 xu3 wo3 pei2 ， han2 meng4 cai2 xuan2 yi4 lian2 ju4 。

## 注释

## 译文

## 赏析
