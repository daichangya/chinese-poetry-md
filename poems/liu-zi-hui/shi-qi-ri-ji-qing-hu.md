---
id: liu-zi-hui-shi-qi-ri-ji-qing-hu
title: 十七日集清湖
titlePinyin: shi2 qi1 ri4 ji2 qing1 hu2
titleSlug: shi-qi-ri-ji-qing-hu
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 石堤蟠素虬，捍此百尺湾。
- 临湾唤客饮，四座摇潺湲。
- 残歊红荡析，凛若超尘寰。
- 却愁凉吹多，夺我酣醉颜。
- 时方雨声断，草木凄余潸。
- 润气腾晚水，浮岚扑秋山。
- 领略得妙趣，心游胜跻攀。
- 那知百年忧，共乐此日闲。
- 篝灯夜分归，危塍转弯环。
- 芊芊稻苗风，绿乱不可删。
- 不碍一月流，冰丸走其间。
- 慇懃傍扶舆，宛若送我还。

## 拼音
- shi2 di1 pan2 su4 qiu2 ， han4 ci3 bai3 chi3 wan1 。
- lin2 wan1 huan4 ke4 yin3 ， si4 zuo4 yao2 chan2 yuan2 。
- can2 xiao1 hong2 dang4 xi1 ， lin3 ruo4 chao1 chen2 huan2 。
- que4 chou2 liang2 chui1 duo1 ， duo2 wo3 han1 zui4 yan2 。
- shi2 fang1 yu3 sheng1 duan4 ， cao3 mu4 qi1 yu2 shan1 。
- run4 qi4 teng2 wan3 shui3 ， fu2 lan2 pu1 qiu1 shan1 。
- ling3 lüe4 de2 miao4 qu4 ， xin1 you2 sheng4 ji1 pan1 。
- na4 zhi1 bai3 nian2 you1 ， gong4 le4 ci3 ri4 xian2 。
- gou1 deng1 ye4 fen1 gui1 ， wei1 cheng2 zhuan3 wan1 huan2 。
- qian1 qian1 dao4 miao2 feng1 ， lü4 luan4 bu4 ke3 shan1 。
- bu2 ai4 yi1 yue4 liu2 ， bing1 wan2 zou3 qi2 jian1 。
- yin1 qin2 bang4 fu2 yu2 ， wan3 ruo4 song4 wo3 hai2 。

## 注释

## 译文

## 赏析
