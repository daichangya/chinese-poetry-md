---
id: liu-zi-hui-xie-fang-de-shun-gu-feng
title: 谢方德顺古风
titlePinyin: xie4 fang1 de2 shun4 gu3 feng1
titleSlug: xie-fang-de-shun-gu-feng
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾闻沧溟深，浸灌东南维。
- 长风一荡潏，莽苍天为低。
- 中藏百怪珍，文彩光陆离。
- 潜鲲尽鹏材，游鱼悉龙资。
- 罔象溯波浮，天吴跃空飞。
- 蚌虽辱泥涂，犹能吐珠玑。
- 地灵物固然，在人必多奇。
- 英英方家郎，秀发如琼枝。
- 装怀素王书，落笔幼妇词。
- 我昔官壶山，邂逅初见之。
- 宾筵为劝驾，一武登云梯。
- 鸿𬸣九霄快，骥骋天路夷。
- 似闻东诸侯，辟书已交驰。
- 惠然访吾庐，窈窕穷山谿。
- 夜灯一笑欢，愁抱忽若遗。
- 语妙时脱尘，饮豪屡反巵。
- 领新意自失，佳处昔未窥。
- 胡为遽改辕，归袂风披披。
- 上祈养德业，下祝慎鼎帏。
- 敬言崇道公，久别良伫思。

## 拼音
- wu2 wen2 cang1 ming2 shen1 ， jin4 guan4 dong1 nan2 wei2 。
- chang2 feng1 yi2 dang4 yu4 ， mang3 cang1 tian1 wei4 di1 。
- zhong1 cang2 bai3 guai4 zhen1 ， wen2 cai3 guang1 lu4 li2 。
- qian2 kun1 jin4 peng2 cai2 ， you2 yu2 xi1 long2 zi1 。
- wang3 xiang4 su4 bo1 fu2 ， tian1 wu2 yue4 kong1 fei1 。
- bang4 sui1 ru3 ni2 tu2 ， you2 neng2 tu3 zhu1 ji1 。
- di4 ling2 wu4 gu4 ran2 ， zai4 ren2 bi4 duo1 qi2 。
- ying1 ying1 fang1 jia1 lang2 ， xiu4 fa1 ru2 qiong2 zhi1 。
- zhuang1 huai2 su4 wang2 shu1 ， luo4 bi3 you4 fu4 ci2 。
- wo3 xi1 guan1 hu2 shan1 ， xie4 hou4 chu1 jian4 zhi1 。
- bin1 yan2 wei4 quan4 jia4 ， yi4 wu3 deng1 yun2 ti1 。
- hong2 xian1 jiu3 xiao1 kuai4 ， ji4 cheng3 tian1 lu4 yi2 。
- si4 wen2 dong1 zhu1 hou2 ， pi4 shu1 yi3 jiao1 chi2 。
- hui4 ran2 fang3 wu2 lu2 ， yao3 tiao3 qiong2 shan1 xi1 。
- ye4 deng1 yi2 xiao4 huan1 ， chou2 bao4 hu1 ruo4 yi2 。
- yu3 miao4 shi2 tuo1 chen2 ， yin3 hao2 lü3 fan3 zhi1 。
- ling3 xin1 yi4 zi4 shi1 ， jia1 chu4 xi1 wei4 kui1 。
- hu2 wei4 ju4 gai3 yuan2 ， gui1 mei4 feng1 pi1 pi1 。
- shang4 qi2 yang3 de2 ye4 ， xia4 zhu4 shen4 ding3 wei2 。
- jing4 yan2 chong2 dao4 gong1 ， jiu3 bie2 liang2 zhu4 si1 。

## 注释

## 译文

## 赏析
