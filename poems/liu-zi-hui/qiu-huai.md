---
id: liu-zi-hui-qiu-huai
title: 秋怀
titlePinyin: qiu1 huai2
titleSlug: qiu-huai
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 哲人叹逝川，志士悲廪秋。
- 流光不暂停，忽忽岁欲周。
- 凉飙袭迥野，飞霜皓盈畴。
- 华林失鲜辉，奔谿杀湍流。
- 万化傥日徂，吾生难独留。
- 而我苦不乐，彷徨复何求。
- 世途多轨辙，今行非昔谋。
- 徒遵耿耿意，龃龉固莫投。
- 时乎不再来，岂余敢怀尤。
- 王道炳日星，历聘疲轲丘。
- 归欤既改旆，浩然亦回辀。
- 寂寞宁子歌，栖迟长卿游。
- 客嘲徒自解，天问终不酬。
- 长揖未免烹，说难竟遭囚。
- 行藏或大谬，圣贤共悠悠。
- 含思疚愤积，念往川途修。
- 煌煌青春姿，蹉跎恐兹由。
- 谅非宏达观，那能齐百忧。

## 拼音
- zhe2 ren2 tan4 shi4 chuan1 ， zhi4 shi4 bei1 lin3 qiu1 。
- liu2 guang1 bu2 zan4 ting2 ， hu1 hu1 sui4 yu4 zhou1 。
- liang2 biao1 xi2 jiong3 ye3 ， fei1 shuang1 hao4 ying2 chou2 。
- hua2 lin2 shi1 xian1 hui1 ， ben1 xi1 sha1 tuan1 liu2 。
- wan4 hua4 tang3 ri4 cu2 ， wu2 sheng1 nan2 du2 liu2 。
- er2 wo3 ku3 bu2 le4 ， pang2 huang2 fu4 he2 qiu2 。
- shi4 tu2 duo1 gui3 zhe2 ， jin1 xing2 fei1 xi1 mou2 。
- tu2 zun1 geng3 geng3 yi4 ， ju3 yu3 gu4 mo4 tou2 。
- shi2 hu1 bu2 zai4 lai2 ， qi3 yu2 gan3 huai2 you2 。
- wang2 dao4 bing3 ri4 xing1 ， li4 pin4 pi2 ke1 qiu1 。
- gui1 yu2 ji4 gai3 pei4 ， hao4 ran2 yi4 hui2 zhou1 。
- ji4 mo4 ning2 zi3 ge1 ， qi1 chi2 chang2 qing1 you2 。
- ke4 chao2 tu2 zi4 jie3 ， tian1 wen4 zhong1 bu4 chou2 。
- chang2 yi1 wei4 mian3 peng1 ， shuo1 nan2 jing4 zao1 qiu2 。
- xing2 cang2 huo4 da4 miu4 ， sheng4 xian2 gong4 you1 you1 。
- han2 si1 jiu4 fen4 ji1 ， nian4 wang3 chuan1 tu2 xiu1 。
- huang2 huang2 qing1 chun1 zi1 ， cuo1 tuo2 kong3 zi1 you2 。
- liang4 fei1 hong2 da2 guan1 ， na4 neng2 qi2 bai3 you1 。

## 注释

## 译文

## 赏析
