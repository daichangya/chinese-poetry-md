---
id: liu-zi-hui-ci-yun-mao-yuan-du-su-ge
title: 次韵茂元独速歌
titlePinyin: ci4 yun4 mao4 yuan2 du2 su4 ge1
titleSlug: ci-yun-mao-yuan-du-su-ge
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大儿行文学苏黄，暗潮无声走茫茫。
- 小儿分题拟甫白，手抉蟆颐取冰魄。
- 自成机杼谁如君，悲歌乃有可怜色。
- 晓来春归荠叶新，青女摧之良不仁。
- 那知妙龄气如许，一睨辟易惊千人。
- 我亦归为村衰翁，接花成条欹屋红。
- 跣行肯追蹀躞步，杯饮不羡琉璃钟。
- 相逢他事不发语，醉面彻日承谿风。
- 君不见丰碑模糊立岘首，又不见𰬸帷虚斟百眉侑。
- 何如吾侪见在身，有口犹堪著醇酎。
- 陶陶兀兀未全非，赫赫炎炎岂长有。
- 砚峰绝顶抚孤松，伊谁及此苍髯寿。

## 拼音
- da4 er2 xing2 wen2 xue2 su1 huang2 ， an4 chao2 wu2 sheng1 zou3 mang2 mang2 。
- xiao3 er2 fen1 ti2 ni3 fu3 bai2 ， shou3 jue2 ma0 yi2 qu3 bing1 po4 。
- zi4 cheng2 ji1 zhu4 shui2 ru2 jun1 ， bei1 ge1 nai3 you3 ke3 lian2 se4 。
- xiao3 lai2 chun1 gui1 qi2 ye4 xin1 ， qing1 nü3 cui1 zhi1 liang2 bu4 ren2 。
- na4 zhi1 miao4 ling2 qi4 ru2 xu3 ， yi2 ni4 pi4 yi4 jing1 qian1 ren2 。
- wo3 yi4 gui1 wei4 cun1 shuai1 weng1 ， jie1 hua1 cheng2 tiao2 qi1 wu1 hong2 。
- xian3 xing2 ken3 zhui1 die2 xie4 bu4 ， bei1 yin3 bu2 xian4 liu2 li2 zhong1 。
- xiang1 feng2 ta1 shi4 bu4 fa1 yu3 ， zui4 mian4 che4 ri4 cheng2 xi1 feng1 。
- jun1 bu2 jian4 feng1 bei1 mo2 hu0 li4 xian4 shou3 ， you4 bu2 jian4 𰬸 wei2 xu1 zhen1 bai3 mei2 you4 。
- he2 ru2 wu2 chai2 jian4 zai4 shen1 ， you3 kou3 you2 kan1 zhu4 chun2 zhou4 。
- tao2 tao2 wu4 wu4 wei4 quan2 fei1 ， he4 he4 yan2 yan2 qi3 chang2 you3 。
- yan4 feng1 jue2 ding3 fu3 gu1 song1 ， yi1 shui2 ji2 ci3 cang1 ran2 shou4 。

## 注释

## 译文

## 赏析
