---
id: liu-zi-hui-zhu-yuan-zhi-ji-qi-zhong-bu-fu-xiao-tun-yi-shi-chao-zhi-zai-yong-yuan-yun
title: 竹源之集奇仲不赴萧屯以诗嘲之再用原韵
titlePinyin: zhu2 yuan2 zhi1 ji2 qi2 zhong4 bu2 fu4 xiao1 tun2 yi3 shi1 chao2 zhi1 zai4 yong4 yuan2 yun4
titleSlug: zhu-yuan-zhi-ji-qi-zhong-bu-fu-xiao-tun-yi-shi-chao-zhi-zai-yong-yuan-yun
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生老子兴，浑寄幽绝处。
- 宁嫌一坡远，甘作十歇去。
- 至今清梦狂，时走松阴路。
- 心忻自吟哦，技痒辄披露。
- 那知菅蒯微，辱报瑶琼树。
- 胸中万斛清，忽向毫端雨。
- 援桴未敢再，破的已惊屡。
- 病身得所便，一阅神气聚。
- 淇竹秋棱栾，洛花春布濩。
- 真机不可藏，文亦肖风度。
- 乐哉精庐游，愧我不常与。
- 陋乡岂无奇，乏此追陪故。
- 翻然卜邻心，几逐长风翥。
- 但分茅半簷，不假牛十具。
- 刘郎个中人，幽期乃愆素。
- 曾无负负言，直委茫茫数。
- 移文太遽生，恐未明深膆。
- 君看旋磨蚁，琐屑安故步。
- 何如骥突云，轩豁随长驭。
- 集枯岂小欤，动者中不骛。

## 拼音
- ping2 sheng1 lao3 zi3 xing1 ， hun2 ji4 you1 jue2 chu4 。
- ning2 xian2 yi4 po1 yuan3 ， gan1 zuo4 shi2 xie1 qu4 。
- zhi4 jin1 qing1 meng4 kuang2 ， shi2 zou3 song1 yin1 lu4 。
- xin1 xin1 zi4 yin2 e2 ， ji4 yang3 zhe2 pi1 lu4 。
- na4 zhi1 jian1 kuai3 wei1 ， ru3 bao4 yao2 qiong2 shu4 。
- xiong1 zhong1 wan4 hu2 qing1 ， hu1 xiang4 hao2 duan1 yu3 。
- yuan2 fu2 wei4 gan3 zai4 ， po4 de0 yi3 jing1 lü3 。
- bing4 shen1 de2 suo3 bian4 ， yi2 yue4 shen2 qi4 ju4 。
- qi2 zhu2 qiu1 leng2 luan2 ， luo4 hua1 chun1 bu4 hu4 。
- zhen1 ji1 bu4 ke3 cang2 ， wen2 yi4 xiao4 feng1 du4 。
- le4 zai1 jing1 lu2 you2 ， kui4 wo3 bu4 chang2 yu3 。
- lou4 xiang1 qi3 wu2 qi2 ， fa2 ci3 zhui1 pei2 gu4 。
- fan1 ran2 bu3 lin2 xin1 ， ji3 zhu2 chang2 feng1 zhu4 。
- dan4 fen1 mao2 ban4 yan2 ， bu4 jia3 niu2 shi2 ju4 。
- liu2 lang2 ge4 zhong1 ren2 ， you1 qi1 nai3 qian1 su4 。
- ceng2 wu2 fu4 fu4 yan2 ， zhi2 wei3 mang2 mang2 shu4 。
- yi2 wen2 tai4 ju4 sheng1 ， kong3 wei4 ming2 shen1 su4 。
- jun1 kan4 xuan2 mo2 yi3 ， suo3 xie4 an1 gu4 bu4 。
- he2 ru2 ji4 tu1 yun2 ， xuan1 huo1 sui2 chang2 yu4 。
- ji2 ku1 qi3 xiao3 yu2 ， dong4 zhe3 zhong1 bu2 wu4 。

## 注释

## 译文

## 赏析
