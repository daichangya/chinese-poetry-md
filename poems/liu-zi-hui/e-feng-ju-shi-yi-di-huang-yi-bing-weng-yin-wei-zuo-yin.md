---
id: liu-zi-hui-e-feng-ju-shi-yi-di-huang-yi-bing-weng-yin-wei-zuo-yin
title: 鹅峰居士以地黄遗病翁因为作引
titlePinyin: e2 feng1 ju1 shi4 yi3 di4 huang2 yi2 bing4 weng1 yin1 wei4 zuo4 yin3
titleSlug: e-feng-ju-shi-yi-di-huang-yi-bing-weng-yin-wei-zuo-yin
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见咸阳之原，泾渭之间。
- 灵苗丛生绿芊绵，春风莽莽胶晴烟。
- 天马嚼龁黄金涎，渴喷清浪香浮川。
- 年深骏足宵腾迈，目有神光破昏昧。
- 方经夸异傥不诬，伊人服之功必倍。
- 君家种药南山隅，紫花褐实连庭除。
- 长镵𣃁掘动云壤，婉婉尽拔生龙须。
- 饮之清醥观其德，宛如君子弥温克。
- 浮沈讵恤世论量，蒸曝益见中腴泽。
- 我年三十号病翁，空斋药杵声珑冬。
- 未能医国惭君赐，旧书且读蝇头字。

## 拼音
- jun1 bu2 jian4 xian2 yang2 zhi1 yuan2 ， jing1 wei4 zhi1 jian1 。
- ling2 miao2 cong2 sheng1 lü4 qian1 mian2 ， chun1 feng1 mang3 mang3 jiao1 qing2 yan1 。
- tian1 ma3 jiao2 he2 huang2 jin1 xian2 ， ke3 pen1 qing1 lang4 xiang1 fu2 chuan1 。
- nian2 shen1 jun4 zu2 xiao1 teng2 mai4 ， mu4 you3 shen2 guang1 po4 hun1 mei4 。
- fang1 jing1 kua1 yi4 tang3 bu4 wu1 ， yi1 ren2 fu2 zhi1 gong1 bi4 bei4 。
- jun1 jia1 zhong3 yao4 nan2 shan1 yu2 ， zi3 hua1 he4 shi2 lian2 ting2 chu2 。
- chang2 chan2 𣃁 jue2 dong4 yun2 rang3 ， wan3 wan3 jin4 ba2 sheng1 long2 xu1 。
- yin3 zhi1 qing1 piao3 guan1 qi2 de2 ， wan3 ru2 jun1 zi3 mi2 wen1 ke4 。
- fu2 shen3 ju4 xu4 shi4 lun4 liang2 ， zheng1 pu4 yi4 jian4 zhong1 yu2 ze2 。
- wo3 nian2 san1 shi2 hao4 bing4 weng1 ， kong1 zhai1 yao4 chu3 sheng1 long2 dong1 。
- wei4 neng2 yi1 guo2 can2 jun1 ci4 ， jiu4 shu1 qie3 du2 ying2 tou2 zi4 。

## 注释

## 译文

## 赏析
