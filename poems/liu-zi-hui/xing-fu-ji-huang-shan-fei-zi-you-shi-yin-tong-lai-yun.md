---
id: liu-zi-hui-xing-fu-ji-huang-shan-fei-zi-you-shi-yin-tong-lai-yun
title: 行夫寄黄山榧子有诗因同来韵
titlePinyin: xing2 fu1 ji4 huang2 shan1 fei3 zi3 you3 shi1 yin1 tong2 lai2 yun4
titleSlug: xing-fu-ji-huang-shan-fei-zi-you-shi-yin-tong-lai-yun
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 老坡文中哮阚声，凛凛常如对英峙。
- 琅然讽咏兴凌云，瞠若追攀颡流泚。
- 玉山妙唱久寂寥，可与言诗有之子。
- 裁牋远饷风露新，坐我千尺黄山底。
- 初挼玄縠出冰霜，小嚼清香泛窗几。
- 已轻魏帝昵蒲桃，肯许唐贤魁绿李。
- 极知人口无正味，苦谈甘酸各矜美。
- 不经真识为品题，此物初筵几不齿。
- 青菁有用拔蒿莱，白粲无酬腐糠粃。
- 士怀瓌玮勿自神，邂逅飞沈同一理。
- 子才超矣会晔然，外泽中真期是以。
- 味果固已驱烦邪，味道更须沦骨髓。

## 拼音
- lao3 po1 wen2 zhong1 xiao4 kan4 sheng1 ， lin3 lin3 chang2 ru2 dui4 ying1 zhi4 。
- lang2 ran2 feng3 yong3 xing1 ling2 yun2 ， cheng1 ruo4 zhui1 pan1 sang3 liu2 ci3 。
- yu4 shan1 miao4 chang4 jiu3 ji4 liao2 ， ke3 yu3 yan2 shi1 you3 zhi1 zi3 。
- cai2 jian1 yuan3 xiang3 feng1 lu4 xin1 ， zuo4 wo3 qian1 chi3 huang2 shan1 di3 。
- chu1 ruo2 xuan2 hu2 chu1 bing1 shuang1 ， xiao3 jiao2 qing1 xiang1 fan4 chuang1 ji3 。
- yi3 qing1 wei4 di4 ni4 pu2 tao2 ， ken3 xu3 tang2 xian2 kui2 lü4 li3 。
- ji2 zhi1 ren2 kou3 wu2 zheng4 wei4 ， ku3 tan2 gan1 suan1 ge4 jin1 mei3 。
- bu4 jing1 zhen1 shi2 wei4 pin3 ti2 ， ci3 wu4 chu1 yan2 ji3 bu4 chi3 。
- qing1 jing1 you3 yong4 ba2 hao1 lai2 ， bai2 can4 wu2 chou2 fu3 kang1 bi3 。
- shi4 huai2 gui1 wei3 wu4 zi4 shen2 ， xie4 hou4 fei1 shen3 tong2 yi4 li3 。
- zi3 cai2 chao1 yi3 hui4 ye4 ran2 ， wai4 ze2 zhong1 zhen1 qi1 shi4 yi3 。
- wei4 guo3 gu4 yi3 qu1 fan2 xie2 ， wei4 dao4 geng4 xu1 lun2 gu3 sui3 。

## 注释

## 译文

## 赏析
