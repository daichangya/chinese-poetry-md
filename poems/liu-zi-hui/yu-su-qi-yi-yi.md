---
id: liu-zi-hui-yu-su-qi-yi-yi
title: 谕俗  其一一
titlePinyin: yu4 su2     qi2 yi1 yi1
titleSlug: yu-su-qi-yi-yi
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 未须葺吾庐，且复修吾仓。
- 求安当卜居，求饱当聚粮。
- 营生力有限，先此计颇长。
- 去年稻盈畦，避寇不得将。
- 新芽雨后白，卧穗霜中黄。
- 鳏惸有饥色，寇衅余稻粮。
- 解衣易升斗，糠粃随风扬。
- 休嗟昔艰难，喜兹岁丰穰。
- 邻翁为人耕，贮粟不盈箱。
- 溪头廪与囷，累累已相望。

## 拼音
- wei4 xu1 qi4 wu2 lu2 ， qie3 fu4 xiu1 wu2 cang1 。
- qiu2 an1 dang1 bu3 ju1 ， qiu2 bao3 dang1 ju4 liang2 。
- ying2 sheng1 li4 you3 xian4 ， xian1 ci3 ji4 po1 chang2 。
- qu4 nian2 dao4 ying2 qi2 ， bi4 kou4 bu4 de2 jiang1 。
- xin1 ya2 yu3 hou4 bai2 ， wo4 sui4 shuang1 zhong1 huang2 。
- guan1 qiong2 you3 ji1 se4 ， kou4 xin4 yu2 dao4 liang2 。
- jie3 yi1 yi4 sheng1 dou4 ， kang1 bi3 sui2 feng1 yang2 。
- xiu1 jie1 xi1 jian1 nan2 ， xi3 zi1 sui4 feng1 rang2 。
- lin2 weng1 wei4 ren2 geng1 ， zhu4 su4 bu4 ying2 xiang1 。
- xi1 tou2 lin3 yu3 qun1 ， lei4 lei4 yi3 xiang1 wang4 。

## 注释

## 译文

## 赏析
