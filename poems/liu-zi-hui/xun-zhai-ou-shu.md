---
id: liu-zi-hui-xun-zhai-ou-shu
title: 巡寨偶书
titlePinyin: xun2 zhai4 ou3 shu1
titleSlug: xun-zhai-ou-shu
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穷寇转趋海，吾邦备宜先。
- 连年戍役频，征兵及渔佃。
- 扶戈或稚齿，婴胄仍华颠。
- 未知戎伍肃，朱旗乱长阡。
- 林端晚燧发，石际飞梯悬。
- 崎岖樵牧地，万灶生浮烟。
- 我行视营栅，儿戏端可怜。
- 倚兹形势险，寇至常迁延。
- 群凶昔吾军，赤指抨鸣弦。
- 防胡屡瓦解，合寇俄星连。
- 犹多燕赵儿，意气非当年。
- 骈车载珍宝，结骑驰婵娟。
- 时危天稔乱，事岂汝能专。
- 怒风飞惊涛，河梁失归船。
- 四顾天地黑，揽衣思茫然。

## 拼音
- qiong2 kou4 zhuan3 qu1 hai3 ， wu2 bang1 bei4 yi2 xian1 。
- lian2 nian2 shu4 yi4 pin2 ， zheng1 bing1 ji2 yu2 dian4 。
- fu2 ge1 huo4 zhi4 chi3 ， ying1 zhou4 reng2 hua2 dian1 。
- wei4 zhi1 rong2 wu3 su4 ， zhu1 qi2 luan4 chang2 qian1 。
- lin2 duan1 wan3 sui4 fa1 ， shi2 ji4 fei1 ti1 xuan2 。
- qi2 qu1 qiao2 mu4 di4 ， wan4 zao4 sheng1 fu2 yan1 。
- wo3 xing2 shi4 ying2 shan1 ， er2 xi4 duan1 ke3 lian2 。
- yi3 zi1 xing2 shi4 xian3 ， kou4 zhi4 chang2 qian1 yan2 。
- qun2 xiong1 xi1 wu2 jun1 ， chi4 zhi3 peng1 ming2 xian2 。
- fang2 hu2 lü3 wa3 jie3 ， he2 kou4 e2 xing1 lian2 。
- you2 duo1 yan1 zhao4 er2 ， yi4 qi4 fei1 dang1 nian2 。
- pian2 che1 zai4 zhen1 bao3 ， jie2 qi2 chi2 chan2 juan1 。
- shi2 wei1 tian1 ren3 luan4 ， shi4 qi3 ru3 neng2 zhuan1 。
- nu4 feng1 fei1 jing1 tao1 ， he2 liang2 shi1 gui1 chuan2 。
- si4 gu4 tian1 di4 hei1 ， lan3 yi1 si1 mang2 ran2 。

## 注释

## 译文

## 赏析
