---
id: liu-zi-hui-mu-xi-gu-feng
title: 木犀古风
titlePinyin: mu4 xi1 gu3 feng1
titleSlug: mu-xi-gu-feng
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 化工吝幽香，斑斑被花木。
- 氤氲寒岩桂，高韵盖群馥。
- 无人尽日芳，守志何幽独。
- 士介耻求知，女贞惭自鬻。
- 凄凉楚山秋，樛枝吐金粟。
- 浅水映轻明，微飙发含蓄。
- 楼端静忽闻，马上遥相逐。
- 踟蹰为延𥩟，但见林峦绿。
- 瓶罂谁折赠，清芬閟庐屋。
- 久处不自知，乍至弥鬰郁。
- 客悲芳岁暮，梦绕寒溪曲。
- 长吟小山词，古意恐难复。

## 拼音
- hua4 gong1 lin4 you1 xiang1 ， ban1 ban1 bei4 hua1 mu4 。
- yin1 yun1 han2 yan2 gui4 ， gao1 yun4 gai4 qun2 fu4 。
- wu2 ren2 jin4 ri4 fang1 ， shou3 zhi4 he2 you1 du2 。
- shi4 jie4 chi3 qiu2 zhi1 ， nü3 zhen1 can2 zi4 yu4 。
- qi1 liang2 chu3 shan1 qiu1 ， jiu1 zhi1 tu3 jin1 su4 。
- qian3 shui3 ying4 qing1 ming2 ， wei1 biao1 fa1 han2 xu4 。
- lou2 duan1 jing4 hu1 wen2 ， ma3 shang4 yao2 xiang1 zhu2 。
- chi2 chu2 wei4 yan2 𥩟 ， dan4 jian4 lin2 luan2 lü4 。
- ping2 ying1 shui2 zhe2 zeng4 ， qing1 fen1 bi4 lu2 wu1 。
- jiu3 chu4 bu2 zi4 zhi1 ， zha4 zhi4 mi2 yu4 yu4 。
- ke4 bei1 fang1 sui4 mu4 ， meng4 rao4 han2 xi1 qu3 。
- chang2 yin2 xiao3 shan1 ci2 ， gu3 yi4 kong3 nan2 fu4 。

## 注释

## 译文

## 赏析
