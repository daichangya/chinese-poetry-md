---
id: liu-zi-hui-lu-ju-ren-hui-jian-chang-zhi-bei
title: 吕居仁惠建昌纸被
titlePinyin: lü3 ju1 ren2 hui4 jian4 chang1 zhi3 bei4
titleSlug: lu-ju-ren-hui-jian-chang-zhi-bei
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 寒声晚移林，残腊无几日。
- 高人拥楮眠，脔卷意自适。
- 素风含混沌，春煦回呼吸。
- 余温偶见分，来自芝兰室。
- 乍舒魄流辉，忽卷潮无迹。
- 未能澡余心，愧此一衾白。
- 尝闻旴江藤，苍崖走虬屈。
- 斩之霜露秋，沤以沧浪色。
- 粉身从澼絖，蜕骨齐丽密。
- 乃知莹然姿，故自渐陶出。
- 治物犹贵精，治心岂宜逸。
- 平生感交游，耳剽非无得。
- 精神随事分，内省殊未力。
- 寸阴捐已多，老矣将何及。
- 自从得此衾，梦觉常惕惕。
- 清如夷齐邻，粹若渊骞觌。
- 独警发铿鍧，邪思戢毫忽。
- 勿谓绝知闻，虚闱百灵集。
- 鼎鬴或存戒，韦弦亦规失。
- 则知君子所，惠以励蒙塞。

## 拼音
- han2 sheng1 wan3 yi2 lin2 ， can2 la4 wu2 ji3 ri4 。
- gao1 ren2 yong1 chu3 mian2 ， luan2 juan4 yi4 zi4 shi4 。
- su4 feng1 han2 hun4 dun4 ， chun1 xu4 hui2 hu1 xi1 。
- yu2 wen1 ou3 jian4 fen1 ， lai2 zi4 zhi1 lan2 shi4 。
- zha4 shu1 po4 liu2 hui1 ， hu1 juan4 chao2 wu2 ji4 。
- wei4 neng2 zao3 yu2 xin1 ， kui4 ci3 yi4 qin1 bai2 。
- chang2 wen2 xu1 jiang1 teng2 ， cang1 ya2 zou3 qiu2 qu1 。
- zhan3 zhi1 shuang1 lu4 qiu1 ， ou1 yi3 cang1 lang4 se4 。
- fen3 shen1 cong2 pi4 kuang4 ， tui4 gu3 qi2 li4 mi4 。
- nai3 zhi1 ying2 ran2 zi1 ， gu4 zi4 jian4 tao2 chu1 。
- zhi4 wu4 you2 gui4 jing1 ， zhi4 xin1 qi3 yi2 yi4 。
- ping2 sheng1 gan3 jiao1 you2 ， er3 piao1 fei1 wu2 de2 。
- jing1 shen2 sui2 shi4 fen1 ， nei4 xing3 shu1 wei4 li4 。
- cun4 yin1 juan1 yi3 duo1 ， lao3 yi3 jiang1 he2 ji2 。
- zi4 cong2 de2 ci3 qin1 ， meng4 jue2 chang2 ti4 ti4 。
- qing1 ru2 yi2 qi2 lin2 ， cui4 ruo4 yuan1 qian1 di2 。
- du2 jing3 fa1 keng1 hong1 ， xie2 si1 ji2 hao2 hu1 。
- wu4 wei4 jue2 zhi1 wen2 ， xu1 wei2 bai3 ling2 ji2 。
- ding3 fu3 huo4 cun2 jie4 ， wei2 xian2 yi4 gui1 shi1 。
- ze2 zhi1 jun1 zi3 suo3 ， hui4 yi3 li4 meng2 sai1 。

## 注释

## 译文

## 赏析
