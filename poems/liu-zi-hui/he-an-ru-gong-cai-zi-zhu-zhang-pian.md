---
id: liu-zi-hui-he-an-ru-gong-cai-zi-zhu-zhang-pian
title: 和安汝功采紫竹杖篇
titlePinyin: he2 an1 ru3 gong1 cai3 zi3 zhu2 zhang4 pian1
titleSlug: he-an-ru-gong-cai-zi-zhu-zhang-pian
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 赤籐表珍奇，桃竹寄吟玩。
- 高情在丘壑，微物怀深睠。
- 征工匝远林，弥山选一干。
- 云根傍崖蹙，椹色涵霜变。
- 匪凭精刃挥，根柢难立断。
- 慇懃为摩抚，烨烨光浮烂。
- 触石声含钟，撢波影摇电。
- 矧余疲曳姿，假力斯过半。
- 皇皇驷马威，秦赵昔临按。
- 胡为步槃跚，猥逐渔樵伴。
- 千金一顾重，朽质增华焕。
- 不经提携手，弃掷亦何算。
- 夙怀用舍情，感兹发长叹。

## 拼音
- chi4 teng2 biao3 zhen1 qi2 ， tao2 zhu2 ji4 yin2 wan2 。
- gao1 qing2 zai4 qiu1 he4 ， wei1 wu4 huai2 shen1 juan4 。
- zheng1 gong1 za1 yuan3 lin2 ， mi2 shan1 xuan3 yi4 gan1 。
- yun2 gen1 bang4 ya2 cu4 ， shen4 se4 han2 shuang1 bian4 。
- fei3 ping2 jing1 ren4 hui1 ， gen1 di3 nan2 li4 duan4 。
- yin1 qin2 wei4 mo2 fu3 ， ye4 ye4 guang1 fu2 lan4 。
- chu4 shi2 sheng1 han2 zhong1 ， dan3 bo1 ying3 yao2 dian4 。
- shen3 yu2 pi2 ye4 zi1 ， jia3 li4 si1 guo4 ban4 。
- huang2 huang2 si4 ma3 wei1 ， qin2 zhao4 xi1 lin2 an4 。
- hu2 wei4 bu4 pan2 shan1 ， wei3 zhu2 yu2 qiao2 ban4 。
- qian1 jin1 yi2 gu4 zhong4 ， xiu3 zhi4 zeng1 hua2 huan4 。
- bu4 jing1 ti2 xie2 shou3 ， qi4 zhi4 yi4 he2 suan4 。
- su4 huai2 yong4 she4 qing2 ， gan3 zi1 fa1 chang2 tan4 。

## 注释

## 译文

## 赏析
