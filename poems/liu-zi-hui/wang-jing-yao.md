---
id: liu-zi-hui-wang-jing-yao
title: 望京谣
titlePinyin: wang4 jing1 yao2
titleSlug: wang-jing-yao
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 双銮北狩淹归毂，寂寞梁园春草绿。
- 犹传故老守孤城，官军不到黄河曲。
- 连云楼橹已灰烬，更倚窗扉防箭镞。
- 招兵太半出群盗，绣䘿蒙衣屡翻覆。
- 前宗后社力诛鉏，白刃如霜挂人肉。
- 州桥灯火夜无光，夹道狐狸昼相逐。
- 往时汴泗绝行舟，市粜十千尘满斛。
- 衣冠避胡多在南，胡马却食江南粟。
- 谋臣武士力俱困，海角飘摇转黄屋。
- 盘庚五迁方择利，昆阳一战何当卜。
- 宁闻犬豕乱中华，汉祚承天终必复。
- 夕烽明处望千门，孤臣祇欲吞声哭。

## 拼音
- shuang1 luan2 bei3 shou4 yan1 gui1 gu1 ， ji4 mo4 liang2 yuan2 chun1 cao3 lü4 。
- you2 chuan2 gu4 lao3 shou3 gu1 cheng2 ， guan1 jun1 bu2 dao4 huang2 he2 qu3 。
- lian2 yun2 lou2 lu3 yi3 hui1 jin4 ， geng4 yi3 chuang1 fei1 fang2 jian4 zu2 。
- zhao1 bing1 tai4 ban4 chu1 qun2 dao4 ， xiu4 䘿 meng2 yi1 lü3 fan1 fu4 。
- qian2 zong1 hou4 she4 li4 zhu1 chu2 ， bai2 ren4 ru2 shuang1 gua4 ren2 rou4 。
- zhou1 qiao2 deng1 huo3 ye4 wu2 guang1 ， jia1 dao4 hu2 li0 zhou4 xiang1 zhu2 。
- wang3 shi2 bian4 si4 jue2 xing2 zhou1 ， shi4 tiao4 shi2 qian1 chen2 man3 hu2 。
- yi1 guan1 bi4 hu2 duo1 zai4 nan2 ， hu2 ma3 que4 shi2 jiang1 nan2 su4 。
- mou2 chen2 wu3 shi4 li4 ju4 kun4 ， hai3 jiao3 piao1 yao2 zhuan3 huang2 wu1 。
- pan2 geng1 wu3 qian1 fang1 ze2 li4 ， kun1 yang2 yi2 zhan4 he2 dang1 bu3 。
- ning2 wen2 quan3 shi3 luan4 zhong1 hua2 ， han4 zuo4 cheng2 tian1 zhong1 bi4 fu4 。
- xi1 feng1 ming2 chu4 wang4 qian1 men2 ， gu1 chen2 qi2 yu4 tun1 sheng1 ku1 。

## 注释

## 译文

## 赏析
