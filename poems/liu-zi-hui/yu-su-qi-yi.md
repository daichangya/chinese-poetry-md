---
id: liu-zi-hui-yu-su-qi-yi
title: 谕俗  其一○
titlePinyin: yu4 su2     qi2 yi1 ○
titleSlug: yu-su-qi-yi
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 兹乡山水佳，昔乃为盗窟。
- 吾卢已煨烬，荒草墙兀兀。
- 墙东大梨树，惟此为旧物。
- 火烧枝叶尽，老本更奇崛。
- 众鸟罢高栖，空庭失清樾。
- 邻儿利薪爨，往往肆戕伐。
- 岂知昂霄势，长养自毫末。
- 寒堤孤碓在，废圃鸣泉出。
- 衡茅且经营，霜霰莫仓猝。

## 拼音
- zi1 xiang1 shan1 shui3 jia1 ， xi1 nai3 wei4 dao4 ku1 。
- wu2 lu2 yi3 wei1 jin4 ， huang1 cao3 qiang2 wu4 wu4 。
- qiang2 dong1 da4 li2 shu4 ， wei2 ci3 wei4 jiu4 wu4 。
- huo3 shao1 zhi1 ye4 jin4 ， lao3 ben3 geng4 qi2 jue2 。
- zhong4 niao3 ba4 gao1 qi1 ， kong1 ting2 shi1 qing1 yue4 。
- lin2 er2 li4 xin1 cuan4 ， wang3 wang3 si4 qiang1 fa2 。
- qi3 zhi1 ang2 xiao1 shi4 ， chang2 yang3 zi4 hao2 mo4 。
- han2 di1 gu1 dui4 zai4 ， fei4 pu3 ming2 quan2 chu1 。
- heng2 mao2 qie3 jing1 ying2 ， shuang1 xian4 mo4 cang1 cu4 。

## 注释

## 译文

## 赏析
