---
id: liu-zi-hui-li-zi-ge
title: 荔子歌
titlePinyin: li4 zi3 ge1
titleSlug: li-zi-ge
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 炎精孕秀多灵植，荔子佳名闻自昔。
- 绛囊剖雪出雕盘，寻常百果无颜色。
- 闽天六月雨初晴，星火荧煌曜川泽。
- 欻如彩凤戏翱翔，烂若彤云堆翕爀。
- 中郎裁品三十二，陈紫方红冠流匹。
- 盐蒸蜜渍尚绝伦，啄鲜空羡南飞翼。
- 我闻二和全盛时，贡输不减开元日。
- 涪州距雍已云远，况此奔驰来海侧。
- 绣衣中使动𬨎车，黄纸封林遍阡陌。
- 浮航走辙空四郡，妙品人间无复得。
- 似闻供御只纤毫，往往尽入公侯宅。
- 骊山废苑狐兔静，艮岳新宫鼙鼓急。
- 繁华今古共凄凉，绕树行吟悲野客。
- 西风刮地战尘昏，一听胡笳双泪滴。

## 拼音
- yan2 jing1 yun4 xiu4 duo1 ling2 zhi2 ， li4 zi3 jia1 ming2 wen2 zi4 xi1 。
- jiang4 nang2 pou1 xue3 chu1 diao1 pan2 ， xun2 chang2 bai3 guo3 wu2 yan2 se4 。
- min3 tian1 liu4 yue4 yu3 chu1 qing2 ， xing1 huo3 ying2 huang2 yao4 chuan1 ze2 。
- chua1 ru2 cai3 feng4 xi4 ao2 xiang2 ， lan4 ruo4 tong2 yun2 dui1 xi1 he4 。
- zhong1 lang2 cai2 pin3 san1 shi2 er4 ， chen2 zi3 fang1 hong2 guan1 liu2 pi3 。
- yan2 zheng1 mi4 zi4 shang4 jue2 lun2 ， zhuo2 xian1 kong1 xian4 nan2 fei1 yi4 。
- wo3 wen2 er4 he2 quan2 sheng4 shi2 ， gong4 shu1 bu4 jian3 kai1 yuan2 ri4 。
- fu2 zhou1 ju4 yong1 yi3 yun2 yuan3 ， kuang4 ci3 ben1 chi2 lai2 hai3 ce4 。
- xiu4 yi1 zhong1 shi3 dong4 you2 che1 ， huang2 zhi3 feng1 lin2 bian4 qian1 mo4 。
- fu2 hang2 zou3 zhe2 kong1 si4 jun4 ， miao4 pin3 ren2 jian1 wu2 fu4 de2 。
- si4 wen2 gong4 yu4 zhi1 xian1 hao2 ， wang3 wang3 jin4 ru4 gong1 hou2 zhai2 。
- li2 shan1 fei4 yuan4 hu2 tu4 jing4 ， gen4 yue4 xin1 gong1 pi2 gu3 ji2 。
- fan2 hua2 jin1 gu3 gong4 qi1 liang2 ， rao4 shu4 xing2 yin2 bei1 ye3 ke4 。
- xi1 feng1 gua1 di4 zhan4 chen2 hun1 ， yi4 ting1 hu2 jia1 shuang1 lei4 di1 。

## 注释

## 译文

## 赏析
