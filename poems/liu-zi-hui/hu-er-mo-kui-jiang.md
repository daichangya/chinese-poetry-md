---
id: liu-zi-hui-hu-er-mo-kui-jiang
title: 胡儿莫窥江
titlePinyin: hu2 er2 mo4 kui1 jiang1
titleSlug: hu-er-mo-kui-jiang
author: 刘子翚
authorPinyin: liu2 zi3 hui1
authorSlug: liu-zi-hui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胡儿莫窥江，长江限绝吴楚间。
- 惊涛骇浪如连山，鲸鲵出没含戈鋋。
- 汝不顾死争相先，鸣髇不响突骑闲。
- 浮尸随潮去复还。
- 胡儿莫窥江，楼船百尺高崔嵬。
- 鼓枻叱咤生风雷，吴侬入水双眸开。
- 汝不素习胡为来，生虽欲杀死可哀。
- 南北孰非吾民哉。
- 胡儿莫窥江，前年飞矢入未央。
- 日月双坠天无光，去年一炬烧维扬。
- 丹凤徙穴仍南翔，国势如衡有低昂。
- 犬戎岂得称天王，暴兴恃暴必亟亡。
- 乘蛇古谶开其祥，中兴将士材无双。
- 抚剑气已驰龙荒，胡儿胡儿莫猖狂。

## 拼音
- hu2 er2 mo4 kui1 jiang1 ， chang2 jiang1 xian4 jue2 wu2 chu3 jian1 。
- jing1 tao1 hai4 lang4 ru2 lian2 shan1 ， jing1 ni2 chu1 mo4 han2 ge1 chan2 。
- ru3 bu2 gu4 si3 zheng1 xiang1 xian1 ， ming2 xiao1 bu4 xiang3 tu1 qi2 xian2 。
- fu2 shi1 sui2 chao2 qu4 fu4 hai2 。
- hu2 er2 mo4 kui1 jiang1 ， lou2 chuan2 bai3 chi3 gao1 cui1 wei2 。
- gu3 yi4 chi4 zha4 sheng1 feng1 lei2 ， wu2 nong2 ru4 shui3 shuang1 mou2 kai1 。
- ru3 bu2 su4 xi2 hu2 wei4 lai2 ， sheng1 sui1 yu4 sha1 si3 ke3 ai1 。
- nan2 bei3 shu2 fei1 wu2 min2 zai1 。
- hu2 er2 mo4 kui1 jiang1 ， qian2 nian2 fei1 shi3 ru4 wei4 yang1 。
- ri4 yue4 shuang1 zhui4 tian1 wu2 guang1 ， qu4 nian2 yi2 ju4 shao1 wei2 yang2 。
- dan1 feng4 xi3 xue2 reng2 nan2 xiang2 ， guo2 shi4 ru2 heng2 you3 di1 ang2 。
- quan3 rong2 qi3 de2 cheng1 tian1 wang2 ， bao4 xing1 shi4 bao4 bi4 ji2 wang2 。
- cheng2 she2 gu3 chen4 kai1 qi2 xiang2 ， zhong1 xing1 jiang4 shi4 cai2 wu2 shuang1 。
- fu3 jian4 qi4 yi3 chi2 long2 huang1 ， hu2 er2 hu2 er2 mo4 chang1 kuang2 。

## 注释

## 译文

## 赏析
