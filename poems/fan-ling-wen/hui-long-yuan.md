---
id: fan-ling-wen-hui-long-yuan
title: 回龙院
titlePinyin: hui2 long2 yuan4
titleSlug: hui-long-yuan
author: 范令闻
authorPinyin: fan4 ling4 wen2
authorSlug: fan-ling-wen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 柏人去弗宿，万安退而止。
- 见几惩贯高，噬脐嬖妃子。
- 畏避虽同途，兴亡乃异轨。
- 江边招提小，楼阁半倾圮。
- 回薄二里余，六龙驻于此。
- 愁横云盖山，闷系罗带水。
- 历历斜谷路，去天尺有咫。
- 昨夜雨中铃，哀音犹在耳。
- 画像赭衣袂，挟一弓两矢。
- 侑以圣云孙，祖武略相似。
- 剑外尘再蒙，黄明著年纪。
- 今我吊陈迹，行迈亦靡靡。
- 吹动波间皱，正值秋风起。
- 安得如渔翁，垂钓江之涘。

## 拼音
- bai3 ren2 qu4 fu2 su4 ， wan4 an1 tui4 er2 zhi3 。
- jian4 ji3 cheng2 guan4 gao1 ， shi4 qi2 bi4 fei1 zi0 。
- wei4 bi4 sui1 tong2 tu2 ， xing1 wang2 nai3 yi4 gui3 。
- jiang1 bian1 zhao1 ti2 xiao3 ， lou2 ge2 ban4 qing1 pi3 。
- hui2 bao2 er4 li3 yu2 ， liu4 long2 zhu4 yu2 ci3 。
- chou2 heng2 yun2 gai4 shan1 ， men1 xi4 luo2 dai4 shui3 。
- li4 li4 xie2 gu3 lu4 ， qu4 tian1 chi3 you3 zhi3 。
- zuo2 ye4 yu3 zhong1 ling2 ， ai1 yin1 you2 zai4 er3 。
- hua4 xiang4 zhe3 yi1 mei4 ， xie2 yi4 gong1 liang3 shi3 。
- you4 yi3 sheng4 yun2 sun1 ， zu3 wu3 lüe4 xiang1 si4 。
- jian4 wai4 chen2 zai4 meng2 ， huang2 ming2 zhu4 nian2 ji4 。
- jin1 wo3 diao4 chen2 ji4 ， xing2 mai4 yi4 mi2 mi2 。
- chui1 dong4 bo1 jian1 zhou4 ， zheng4 zhi2 qiu1 feng1 qi3 。
- an1 de2 ru2 yu2 weng1 ， chui2 diao4 jiang1 zhi1 si4 。

## 注释

## 译文

## 赏析
