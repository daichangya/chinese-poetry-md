---
id: cao-cheng-ming-da-di-dong-tian-liu-ti
title: 大涤洞天留题
titlePinyin: da4 di2 dong4 tian1 liu2 ti2
titleSlug: da-di-dong-tian-liu-ti
author: 曹诚明
authorPinyin: cao2 cheng2 ming2
authorSlug: cao-cheng-ming
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 好风吹我来洞天，云山九折相回旋。
- 苍虬绾结锁清润，翠蛟飞舞鸣潺湲。
- 一从大涤豁心目，披蒙蹑径登来贤。
- 栖真亭结翠微顶，临风一啸卑尘寰。
- 凤鸣晓霭群籁息，龙眠夜月山云连。
- 双台叠翠锁空洞，危峰屹柱崭苍烟。
- 金堂玉室亘万古，兰林蕙帐余千年。
- 三更雨滴傍簷石，六月秋生飞玉泉。
- 瀹泉烹玉隽余味，但觉两腋如飞仙。

## 拼音
- hao3 feng1 chui1 wo3 lai2 dong4 tian1 ， yun2 shan1 jiu3 zhe2 xiang1 hui2 xuan2 。
- cang1 qiu2 wan3 jie2 suo3 qing1 run4 ， cui4 jiao1 fei1 wu3 ming2 chan2 yuan2 。
- yi4 cong2 da4 di2 huo1 xin1 mu4 ， pi1 meng2 nie4 jing4 deng1 lai2 xian2 。
- qi1 zhen1 ting2 jie2 cui4 wei1 ding3 ， lin2 feng1 yi2 xiao4 bei1 chen2 huan2 。
- feng4 ming2 xiao3 ai3 qun2 lai4 xi1 ， long2 mian2 ye4 yue4 shan1 yun2 lian2 。
- shuang1 tai2 die2 cui4 suo3 kong1 dong4 ， wei1 feng1 yi4 zhu4 zhan3 cang1 yan1 。
- jin1 tang2 yu4 shi4 gen4 wan4 gu3 ， lan2 lin2 hui4 zhang4 yu2 qian1 nian2 。
- san1 geng1 yu3 di1 bang4 yan2 shi2 ， liu4 yue4 qiu1 sheng1 fei1 yu4 quan2 。
- yue4 quan2 peng1 yu4 jun4 yu2 wei4 ， dan4 jue2 liang3 ye4 ru2 fei1 xian1 。

## 注释

## 译文

## 赏析
