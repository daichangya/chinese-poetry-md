---
id: shi-shi-fan-song-zhao-long-tu-gui-si-ming
title: 送赵龙图归四明
titlePinyin: song4 zhao4 long2 tu2 gui1 si4 ming2
titleSlug: song-zhao-long-tu-gui-si-ming
author: 释师范
authorPinyin: shi4 shi1 fan4
authorSlug: shi-shi-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 昔年曾约归四明，掇钵共饭莆菜羹。
- 东园蔬荠几衰长，望之何以辜斯盟。
- 铿铿小节何足拘，大名当振声谹谹。
- 旌旗不动剿胡种，屈伸一臂逾长城。
- 淮甸既肃四海肃，丰功盛德应难名。
- 了知八珍与藜苋，清闲富贵但等平。
- 我罹劫火固无闷，公视昼锦不以荣。
- 七佛承承竟何据，六祖忉忉空碗鸣。
- 君不见刹竿头上铁龙头，鸿毛至重山岳轻。

## 拼音
- xi1 nian2 ceng2 yue1 gui1 si4 ming2 ， duo1 bo1 gong4 fan4 pu2 cai4 geng1 。
- dong1 yuan2 shu1 qi2 ji3 shuai1 chang2 ， wang4 zhi1 he2 yi3 gu1 si1 meng2 。
- keng1 keng1 xiao3 jie2 he2 zu2 ju1 ， da4 ming2 dang1 zhen4 sheng1 hong2 hong2 。
- jing1 qi2 bu2 dong4 jiao3 hu2 zhong3 ， qu1 shen1 yi2 bi4 yu2 chang2 cheng2 。
- huai2 dian4 ji4 su4 si4 hai3 su4 ， feng1 gong1 sheng4 de2 ying4 nan2 ming2 。
- liao3 zhi1 ba1 zhen1 yu3 li2 xian4 ， qing1 xian2 fu4 gui4 dan4 deng3 ping2 。
- wo3 li2 jie2 huo3 gu4 wu2 men1 ， gong1 shi4 zhou4 jin3 bu4 yi3 rong2 。
- qi1 fo2 cheng2 cheng2 jing4 he2 ju4 ， liu4 zu3 dao1 dao1 kong1 wan3 ming2 。
- jun1 bu2 jian4 cha4 gan1 tou2 shang4 tie3 long2 tou2 ， hong2 mao2 zhi4 chong2 shan1 yue4 qing1 。

## 注释

## 译文

## 赏析
