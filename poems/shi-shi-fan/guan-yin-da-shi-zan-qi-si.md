---
id: shi-shi-fan-guan-yin-da-shi-zan-qi-si
title: 观音大士赞  其四
titlePinyin: guan1 yin1 da4 shi4 zan4     qi2 si4
titleSlug: guan-yin-da-shi-zan-qi-si
author: 释师范
authorPinyin: shi4 shi1 fan4
authorSlug: shi-shi-fan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大哉观自在，善观诸音声。
- 而于诸音声，不作音声见。
- 是见亦寂灭，亦无寂灭者。
- 由是离众苦，处处得解脱。
- 分身十方刹，救度于一切。
- 然于救度中，而无救度想。
- 如春在百花，不分长短枝。
- 又如月在水，不分大小器。
- 寻声随所念，平等获利益。
- 是三十二应，十四无畏法。
- 无量方便门，一一皆成就。
- 一一成就处，当体皆如幻。
- 我观如幻相，愿作如幻赞。
- 若有见闻者，当作如是观。

## 拼音
- da4 zai1 guan1 zi4 zai4 ， shan4 guan1 zhu1 yin1 sheng1 。
- er2 yu2 zhu1 yin1 sheng1 ， bu2 zuo4 yin1 sheng1 jian4 。
- shi4 jian4 yi4 ji4 mie4 ， yi4 wu2 ji4 mie4 zhe3 。
- you2 shi4 li2 zhong4 ku3 ， chu4 chu4 de2 jie3 tuo1 。
- fen1 shen1 shi2 fang1 cha4 ， jiu4 du4 yu2 yi2 qie4 。
- ran2 yu2 jiu4 du4 zhong1 ， er2 wu2 jiu4 du4 xiang3 。
- ru2 chun1 zai4 bai3 hua1 ， bu4 fen1 chang2 duan3 zhi1 。
- you4 ru2 yue4 zai4 shui3 ， bu4 fen1 da4 xiao3 qi4 。
- xun2 sheng1 sui2 suo3 nian4 ， ping2 deng3 huo4 li4 yi4 。
- shi4 san1 shi2 er4 ying4 ， shi2 si4 wu2 wei4 fa3 。
- wu2 liang4 fang1 bian4 men2 ， yi1 yi1 jie1 cheng2 jiu4 。
- yi1 yi1 cheng2 jiu4 chu4 ， dang1 ti3 jie1 ru2 huan4 。
- wo3 guan1 ru2 huan4 xiang1 ， yuan4 zuo4 ru2 huan4 zan4 。
- ruo4 you3 jian4 wen2 zhe3 ， dang4 zuo4 ru2 shi4 guan1 。

## 注释

## 译文

## 赏析
