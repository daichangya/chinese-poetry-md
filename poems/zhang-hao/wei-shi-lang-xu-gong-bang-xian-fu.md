---
id: zhang-hao-wei-shi-lang-xu-gong-bang-xian-fu
title: 为侍郎徐公邦宪赋
titlePinyin: wei4 shi4 lang2 xu2 gong1 bang1 xian4 fu4
titleSlug: wei-shi-lang-xu-gong-bang-xian-fu
author: 张淏
authorPinyin: zhang1 hao4
authorSlug: zhang-hao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五花麟驹𥬞飞云，鸣珂敲月曙色分。
- 晨光炯炯照玉勒，华风熠熠生衡门。
- 磊磊落落万人英，气射斗牛贯九精。
- 笔扛龙文百斛鼎，鲸呿鼇掷风雨惊。
- 英辞琳瑯润金石，寒芒正色如明星。
- 淫哇乱雅快一扫，英茎韶濩重铿鍧。
- 质高器大声必广，古来才士岂虚名。
- 我嗟壮岁困五穷，终年龊龊文字中。
- 绝编坏简徒自苦，炊沙镂水初何功。
- 志高意广材不足，奴辈岂特笑孔融。
- 龙潜蚖肆亦物理，草庐未必非英雄。
- 天生我材必有用，谁能便与朽腐同。
- 愿得侧翅附鸿鹄，追风掣电凌太空。

## 拼音
- wu3 hua1 lin2 ju1 𥬞 fei1 yun2 ， ming2 ke1 qiao1 yue4 shu3 se4 fen1 。
- chen2 guang1 jiong3 jiong3 zhao4 yu4 le4 ， hua2 feng1 yi4 yi4 sheng1 heng2 men2 。
- lei3 lei3 luo4 luo4 wan4 ren2 ying1 ， qi4 she4 dou4 niu2 guan4 jiu3 jing1 。
- bi3 kang2 long2 wen2 bai3 hu2 ding3 ， jing1 qu1 ao2 zhi4 feng1 yu3 jing1 。
- ying1 ci2 lin2 lang2 run4 jin1 shi2 ， han2 mang2 zheng4 se4 ru2 ming2 xing1 。
- yin2 wa1 luan4 ya3 kuai4 yi4 sao3 ， ying1 jing1 shao2 hu4 zhong4 keng1 hong1 。
- zhi4 gao1 qi4 da4 sheng1 bi4 guang3 ， gu3 lai2 cai2 shi4 qi3 xu1 ming2 。
- wo3 jie1 zhuang4 sui4 kun4 wu3 qiong2 ， zhong1 nian2 chuo4 chuo4 wen2 zi4 zhong1 。
- jue2 bian1 huai4 jian3 tu2 zi4 ku3 ， chui1 sha1 lou4 shui3 chu1 he2 gong1 。
- zhi4 gao1 yi4 guang3 cai2 bu4 zu2 ， nu2 bei4 qi3 te4 xiao4 kong3 rong2 。
- long2 qian2 yuan2 si4 yi4 wu4 li3 ， cao3 lu2 wei4 bi4 fei1 ying1 xiong2 。
- tian1 sheng1 wo3 cai2 bi4 you3 yong4 ， shui2 neng2 bian4 yu3 xiu3 fu3 tong2 。
- yuan4 de2 ce4 chi4 fu4 hong2 hu2 ， zhui1 feng1 che4 dian4 ling2 tai4 kong1 。

## 注释

## 译文

## 赏析
