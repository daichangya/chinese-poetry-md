---
id: yang-wan-li-he-zhou-yuan-ji-zuo-si-dong-sheng-pei-zhu
title: 和周元吉左司东省培竹
titlePinyin: he2 zhou1 yuan2 ji2 zuo3 si1 dong1 sheng3 pei2 zhu2
titleSlug: he-zhou-yuan-ji-zuo-si-dong-sheng-pei-zhu
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鸡省有贞植，鹜行销昼烦。
- 憎柳媚绿暗，伴梅耿黄昏。
- 何须雪贸贸，始爱渠轩轩。
- 坚守孤竹国，肯折先轸元。
- 如何桃李时，笋短不出垣。
- 周郎夜入直，挟策携酒尊。
- 为渠问玄夫，乃遇震为坤。
- 喜渠必蕃昌，吟到落金盆。
- 晓唤郭橐驼，提耳细细言。
- 汲水龙井泓，辇土天竺原。
- 妙偷造化窟，仁及冰霜根。
- 为赋淇奥诗，绝去笔墨痕。
- 何时淮阴市，能报漂母恩。
- 周郎顾之笑，吾自哀龙孙。

## 拼音
- ji1 sheng3 you3 zhen1 zhi2 ， wu4 xing2 xiao1 zhou4 fan2 。
- zeng1 liu3 mei4 lü4 an4 ， ban4 mei2 geng3 huang2 hun1 。
- he2 xu1 xue3 mao4 mao4 ， shi3 ai4 qu2 xuan1 xuan1 。
- jian1 shou3 gu1 zhu2 guo2 ， ken3 zhe2 xian1 zhen3 yuan2 。
- ru2 he2 tao2 li3 shi2 ， sun3 duan3 bu4 chu1 yuan2 。
- zhou1 lang2 ye4 ru4 zhi2 ， xie2 ce4 xie2 jiu3 zun1 。
- wei4 qu2 wen4 xuan2 fu1 ， nai3 yu4 zhen4 wei4 kun1 。
- xi3 qu2 bi4 fan1 chang1 ， yin2 dao4 luo4 jin1 pen2 。
- xiao3 huan4 guo1 tuo2 tuo2 ， ti2 er3 xi4 xi4 yan2 。
- ji2 shui3 long2 jing3 hong2 ， nian3 tu3 tian1 zhu2 yuan2 。
- miao4 tou1 zao4 hua4 ku1 ， ren2 ji2 bing1 shuang1 gen1 。
- wei4 fu4 qi2 ao4 shi1 ， jue2 qu4 bi3 mo4 hen2 。
- he2 shi2 huai2 yin1 shi4 ， neng2 bao4 piao1 mu3 en1 。
- zhou1 lang2 gu4 zhi1 xiao4 ， wu2 zi4 ai1 long2 sun1 。

## 注释

## 译文

## 赏析
