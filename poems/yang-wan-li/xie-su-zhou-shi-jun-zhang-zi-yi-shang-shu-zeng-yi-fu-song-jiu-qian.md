---
id: yang-wan-li-xie-su-zhou-shi-jun-zhang-zi-yi-shang-shu-zeng-yi-fu-song-jiu-qian
title: 谢苏州史君张子仪尚书赠衣服送酒钱
titlePinyin: xie4 su1 zhou1 shi3 jun1 zhang1 zi3 yi2 shang4 shu1 zeng4 yi1 fu0 song4 jiu3 qian2
titleSlug: xie-su-zhou-shi-jun-zhang-zi-yi-shang-shu-zeng-yi-fu-song-jiu-qian
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 香山老益窭，欲卖宅与田。
- 荆南赠春服，侍中送酒钱。
- 何如韦苏州，一日兼两贤。
- 酒钱随春服，并至南溪边。
- 寄物已不轻，意更在物先。
- 仆也拙生理，巧亦营不前。
- 病废非为高，抛官余十年。
- 纸田蜗牛庐，纵卖谁作缘。
- 故人岂云少，衮衮青云端。
- 王弘不可作，范叔空自寒。
- 忽揽苏州书，冷窗回春暄。
- 急褫九月𫄨，径追八酒仙。
- 竹烟为我喜，波月为我妍。
- 篱菊冻不花，一笑亦粲然。
- 醉中化为蝶，飞堕虎丘山。
- 齐云已在眼，忽然远于天。

## 拼音
- xiang1 shan1 lao3 yi4 ju4 ， yu4 mai4 zhai2 yu3 tian2 。
- jing1 nan2 zeng4 chun1 fu2 ， shi4 zhong1 song4 jiu3 qian2 。
- he2 ru2 wei2 su1 zhou1 ， yi2 ri4 jian1 liang3 xian2 。
- jiu3 qian2 sui2 chun1 fu2 ， bing4 zhi4 nan2 xi1 bian1 。
- ji4 wu4 yi3 bu4 qing1 ， yi4 geng4 zai4 wu4 xian1 。
- pu2 ye3 zhuo1 sheng1 li3 ， qiao3 yi4 ying2 bu4 qian2 。
- bing4 fei4 fei1 wei4 gao1 ， pao1 guan1 yu2 shi2 nian2 。
- zhi3 tian2 wo1 niu2 lu2 ， zong4 mai4 shui2 zuo4 yuan2 。
- gu4 ren2 qi3 yun2 shao3 ， gun3 gun3 qing1 yun2 duan1 。
- wang2 hong2 bu4 ke3 zuo4 ， fan4 shu1 kong1 zi4 han2 。
- hu1 lan3 su1 zhou1 shu1 ， leng3 chuang1 hui2 chun1 xuan1 。
- ji2 chi3 jiu3 yue4 chi1 ， jing4 zhui1 ba1 jiu3 xian1 。
- zhu2 yan1 wei4 wo3 xi3 ， bo1 yue4 wei4 wo3 yan2 。
- li2 ju2 dong4 bu4 hua1 ， yi2 xiao4 yi4 can4 ran2 。
- zui4 zhong1 hua4 wei2 die2 ， fei1 duo4 hu3 qiu1 shan1 。
- qi2 yun2 yi3 zai4 yan3 ， hu1 ran2 yuan3 yu2 tian1 。

## 注释

## 译文

## 赏析
