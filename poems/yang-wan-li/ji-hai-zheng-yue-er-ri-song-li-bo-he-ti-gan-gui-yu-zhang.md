---
id: yang-wan-li-ji-hai-zheng-yue-er-ri-song-li-bo-he-ti-gan-gui-yu-zhang
title: 己亥正月二日送李伯和提干归豫章
titlePinyin: ji3 hai4 zheng1 yue4 er4 ri4 song4 li3 bo2 he2 ti2 gan4 gui1 yu4 zhang1
titleSlug: ji-hai-zheng-yue-er-ri-song-li-bo-he-ti-gan-gui-yu-zhang
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伯和来自西山西，西山爽气在睫眉。
- 胸中八索贮奇古，笔下九河走风雨。
- 君不见李家人物它家无，老蚌一产俱明珠。
- 郎罢致身已碧落，众雏争先见头角。
- 伯珍魁名北斗傍，仲简插脚鸳鹭行。
- 如何伯也袖两手，却去外台作宾友。
- 荆溪病守鬓星星，一见乡人双眼明。
- 白云飞处忽心动，不堪折柳还相送。
- 我自为客仍送君，梅边雪里正新春。
- 还家灯火更青简，给札兰台未渠晚。

## 拼音
- bo2 he2 lai2 zi4 xi1 shan1 xi1 ， xi1 shan1 shuang3 qi4 zai4 jie2 mei2 。
- xiong1 zhong1 ba1 suo3 zhu4 qi2 gu3 ， bi3 xia4 jiu3 he2 zou3 feng1 yu3 。
- jun1 bu2 jian4 li3 jia1 ren2 wu4 ta1 jia1 wu2 ， lao3 bang4 yi4 chan3 ju4 ming2 zhu1 。
- lang2 ba4 zhi4 shen1 yi3 bi4 luo4 ， zhong4 chu2 zheng1 xian1 jian4 tou2 jiao3 。
- bo2 zhen1 kui2 ming2 bei3 dou4 bang4 ， zhong4 jian3 cha1 jiao3 yuan1 lu4 xing2 。
- ru2 he2 bo2 ye3 xiu4 liang3 shou3 ， que4 qu4 wai4 tai2 zuo4 bin1 you3 。
- jing1 xi1 bing4 shou3 bin4 xing1 xing1 ， yi2 jian4 xiang1 ren2 shuang1 yan3 ming2 。
- bai2 yun2 fei1 chu4 hu1 xin1 dong4 ， bu4 kan1 zhe2 liu3 hai2 xiang1 song4 。
- wo3 zi4 wei4 ke4 reng2 song4 jun1 ， mei2 bian1 xue3 li3 zheng4 xin1 chun1 。
- hai2 jia1 deng1 huo3 geng4 qing1 jian3 ， gei3 zha2 lan2 tai2 wei4 qu2 wan3 。

## 注释

## 译文

## 赏析
