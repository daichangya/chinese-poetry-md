---
id: yang-wan-li-ti-lu-zi-quan-shang-ci-tang
title: 题陆子泉上祠堂
titlePinyin: ti2 lu4 zi3 quan2 shang4 ci2 tang2
titleSlug: ti-lu-zi-quan-shang-ci-tang
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生吃茶不吃肉，先生饮泉不饮酒。
- 饥寒祗忍七十年，万岁千秋名不朽。
- 惠泉遂名陆子泉，泉与陆子名俱传。
- 一瓣佛香炷遗像，几多衲子拜茶仙。
- 麒麟图画冷似铁，凌烟冠剑消如雪。
- 惠山成尘惠泉竭，陆子祠堂始应歇，山上泉中一轮月。

## 拼音
- xian1 sheng1 chi1 cha2 bu4 chi1 rou4 ， xian1 sheng1 yin3 quan2 bu4 yin3 jiu3 。
- ji1 han2 zhi1 ren3 qi1 shi2 nian2 ， wan4 sui4 qian1 qiu1 ming2 bu4 xiu3 。
- hui4 quan2 sui4 ming2 lu4 zi3 quan2 ， quan2 yu3 lu4 zi3 ming2 ju4 chuan2 。
- yi2 ban4 fo2 xiang1 zhu4 yi2 xiang4 ， ji3 duo1 na4 zi3 bai4 cha2 xian1 。
- qi2 lin2 tu2 hua4 leng3 si4 tie3 ， ling2 yan1 guan1 jian4 xiao1 ru2 xue3 。
- hui4 shan1 cheng2 chen2 hui4 quan2 jie2 ， lu4 zi3 ci2 tang2 shi3 ying4 xie1 ， shan1 shang4 quan2 zhong1 yi4 lun2 yue4 。

## 注释

## 译文

## 赏析
