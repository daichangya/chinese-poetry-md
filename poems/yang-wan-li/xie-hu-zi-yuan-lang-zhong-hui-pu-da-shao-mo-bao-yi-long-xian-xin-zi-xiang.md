---
id: yang-wan-li-xie-hu-zi-yuan-lang-zhong-hui-pu-da-shao-mo-bao-yi-long-xian-xin-zi-xiang
title: 谢胡子远郎中惠蒲大韶墨报以龙涎心字香
titlePinyin: xie4 hu2 zi0 yuan3 lang2 zhong1 hui4 pu2 da4 shao2 mo4 bao4 yi3 long2 xian2 xin1 zi4 xiang1
titleSlug: xie-hu-zi-yuan-lang-zhong-hui-pu-da-shao-mo-bao-yi-long-xian-xin-zi-xiang
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 墨家者流老蒲仙，碧梧采花和麝烟。
- 华阳黑水煎胶漆，太阴玄霜作肌骨。
- 龙尾磨肌饮鼠须，落点髹几几不如。
- 夷甫清瞳光敌日，一见墨卿惊自失。
- 后来夔川有梁杲，尔来黟川有吴老。
- 亦追时好得时名，竟为蒲生竖降旌。
- 吴滋往往玄尚白，梁墨湿湿黐黏壁。
- 南宫先生来自西，惠然赠我四玄圭。
- 我无鹊返鸾回字，我无金章玉句子。
- 得君此赠端何似，兀者得靴僧得髢。
- 安得玉案双鸣珰，金刀绣段底物偿。
- 送似龙涎心字香，为君兴云绕明窗。

## 拼音
- mo4 jia1 zhe3 liu2 lao3 pu2 xian1 ， bi4 wu2 cai3 hua1 he2 she4 yan1 。
- hua2 yang2 hei1 shui3 jian1 jiao1 qi1 ， tai4 yin1 xuan2 shuang1 zuo4 ji1 gu3 。
- long2 wei3 mo2 ji1 yin3 shu3 xu1 ， luo4 dian3 xiu1 ji3 ji3 bu4 ru2 。
- yi2 fu3 qing1 tong2 guang1 di2 ri4 ， yi2 jian4 mo4 qing1 jing1 zi4 shi1 。
- hou4 lai2 kui2 chuan1 you3 liang2 gao3 ， er3 lai2 yi1 chuan1 you3 wu2 lao3 。
- yi4 zhui1 shi2 hao3 de2 shi2 ming2 ， jing4 wei4 pu2 sheng1 shu4 jiang4 jing1 。
- wu2 zi1 wang3 wang3 xuan2 shang4 bai2 ， liang2 mo4 shi1 shi1 chi1 nian2 bi4 。
- nan2 gong1 xian1 sheng1 lai2 zi4 xi1 ， hui4 ran2 zeng4 wo3 si4 xuan2 gui1 。
- wo3 wu2 que4 fan3 luan2 hui2 zi4 ， wo3 wu2 jin1 zhang1 yu4 ju4 zi0 。
- de2 jun1 ci3 zeng4 duan1 he2 si4 ， wu4 zhe3 de2 xue1 seng1 de2 di2 。
- an1 de2 yu4 an4 shuang1 ming2 dang1 ， jin1 dao1 xiu4 duan4 di3 wu4 chang2 。
- song4 si4 long2 xian2 xin1 zi4 xiang1 ， wei4 jun1 xing1 yun2 rao4 ming2 chuang1 。

## 注释

## 译文

## 赏析
