---
id: yang-wan-li-si-yue-shi-san-ri-du-po-yang-hu
title: 四月十三日度鄱阳湖
titlePinyin: si4 yue4 shi2 san1 ri4 du4 po2 yang2 hu2
titleSlug: si-yue-shi-san-ri-du-po-yang-hu
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泊舟番君湖，风雨至夜半。
- 求济敢自必，苟安固所愿。
- 孤愁知无益，暂忍复永叹。
- 夜久忽自睡，倦极不知旦。
- 舟人呼我起，顺风不容缓。
- 半篙已湖心，一叶恰镜面。
- 仰见云衣开，侧视帆腹满。
- 天如瑠璃钟，下覆水晶椀。
- 波光金汁泻，日影银柱贯。
- 康山杯中蛭，庐阜帆前幔。
- 豁然地无蔕，渺若海不岸。
- 是身若虚空，御气游汗漫。
- 初忧触危涛，不意拾奇观。
- 近岁六暄凉，此水三往返。
- 未涉每不宁，既济辄复玩。
- 游倦当自归，非为猿鹤怨。

## 拼音
- bo2 zhou1 fan1 jun1 hu2 ， feng1 yu3 zhi4 ye4 ban4 。
- qiu2 ji4 gan3 zi4 bi4 ， gou3 an1 gu4 suo3 yuan4 。
- gu1 chou2 zhi1 wu2 yi4 ， zan4 ren3 fu4 yong3 tan4 。
- ye4 jiu3 hu1 zi4 shui4 ， juan4 ji2 bu4 zhi1 dan4 。
- zhou1 ren2 hu1 wo3 qi3 ， shun4 feng1 bu4 rong2 huan3 。
- ban4 gao1 yi3 hu2 xin1 ， yi2 ye4 qia4 jing4 mian4 。
- yang3 jian4 yun2 yi1 kai1 ， ce4 shi4 fan1 fu4 man3 。
- tian1 ru2 liu2 li2 zhong1 ， xia4 fu4 shui3 jing1 wan3 。
- bo1 guang1 jin1 zhi1 xie4 ， ri4 ying3 yin2 zhu4 guan4 。
- kang1 shan1 bei1 zhong1 zhi4 ， lu2 fu4 fan1 qian2 man4 。
- huo1 ran2 di4 wu2 di4 ， miao3 ruo4 hai3 bu2 an4 。
- shi4 shen1 ruo4 xu1 kong1 ， yu4 qi4 you2 han4 man4 。
- chu1 you1 chu4 wei1 tao1 ， bu2 yi4 shi2 qi2 guan1 。
- jin4 sui4 liu4 xuan1 liang2 ， ci3 shui3 san1 wang3 fan3 。
- wei4 she4 mei3 bu4 ning2 ， ji4 ji4 zhe2 fu4 wan2 。
- you2 juan4 dang1 zi4 gui1 ， fei1 wei4 yuan2 he4 yuan4 。

## 注释

## 译文

## 赏析
