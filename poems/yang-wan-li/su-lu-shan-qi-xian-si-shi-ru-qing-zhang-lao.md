---
id: yang-wan-li-su-lu-shan-qi-xian-si-shi-ru-qing-zhang-lao
title: 宿庐山栖贤寺示如清长老
titlePinyin: su4 lu2 shan1 qi1 xian2 si4 shi4 ru2 qing1 zhang3 lao3
titleSlug: su-lu-shan-qi-xian-si-shi-ru-qing-zhang-lao
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 清风迎衣襟，白云捧脚底。
- 飘然径上庐山头，谁道栖贤三十里。
- 乡禅引到狮子峰，旃檀喷出香雾浓。
- 此一瓣香为五老，一笑问我颜犹红。
- 右看南岳左东海，方丈祝融抹轻黛。
- 群仙遥劝九霞觞，金盘玉箸鲸鱼脍。
- 急呼清风与白云，送我更往会列真。
- 乡禅恐我忽飞去，挽著衣襟复留住。
- 下视落星石一拳，长江一线湖一涓。
- 醉掬玉渊亭下泉，磨作墨汁洒醉篇。

## 拼音
- qing1 feng1 ying2 yi1 jin1 ， bai2 yun2 peng3 jiao3 di3 。
- piao1 ran2 jing4 shang4 lu2 shan1 tou2 ， shui2 dao4 qi1 xian2 san1 shi2 li3 。
- xiang1 chan2 yin3 dao4 shi1 zi0 feng1 ， zhan1 tan2 pen1 chu1 xiang1 wu4 nong2 。
- ci3 yi2 ban4 xiang1 wei4 wu3 lao3 ， yi2 xiao4 wen4 wo3 yan2 you2 hong2 。
- you4 kan4 nan2 yue4 zuo3 dong1 hai3 ， fang1 zhang4 zhu4 rong2 mo3 qing1 dai4 。
- qun2 xian1 yao2 quan4 jiu3 xia2 shang1 ， jin1 pan2 yu4 zhu4 jing1 yu2 kuai4 。
- ji2 hu1 qing1 feng1 yu3 bai2 yun2 ， song4 wo3 geng4 wang3 hui4 lie4 zhen1 。
- xiang1 chan2 kong3 wo3 hu1 fei1 qu4 ， wan3 zhu4 yi1 jin1 fu4 liu2 zhu4 。
- xia4 shi4 luo4 xing1 shi2 yi4 quan2 ， chang2 jiang1 yi2 xian4 hu2 yi4 juan1 。
- zui4 ju1 yu4 yuan1 ting2 xia4 quan2 ， mo2 zuo4 mo4 zhi1 sa3 zui4 pian1 。

## 注释

## 译文

## 赏析
