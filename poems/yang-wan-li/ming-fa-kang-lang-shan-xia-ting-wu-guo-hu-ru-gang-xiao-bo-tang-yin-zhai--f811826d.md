---
id: yang-wan-li-ming-fa-kang-lang-shan-xia-ting-wu-guo-hu-ru-gang-xiao-bo-tang-yin-zhai--f811826d
title: 明发康郎山下亭午过湖入港小泊棠阴砦回望豫章西山慨然感兴
titlePinyin: ming2 fa1 kang1 lang2 shan1 xia4 ting2 wu3 guo4 hu2 ru4 gang3 xiao3 bo2 tang2 yin1 zhai4 hui2 wang4 yu4 zhang1 xi1 shan1 kai3 ran2 gan3 xing1
titleSlug: ming-fa-kang-lang-shan-xia-ting-wu-guo-hu-ru-gang-xiao-bo-tang-yin-zhai--f811826d
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大江日东流，我坐自向西。
- 亦复拜新月，不为学蛾眉。
- 恭惟月生处，下临故园池。
- 青松一万株，牡丹三千枝。
- 床下枕北山，簷前漱南溪。
- 岁岁身不到，夜夜魂必归。
- 魂归谅何益，梦觉心自怡。
- 魂梦尚如许，而况真归兮。
- 前日至邬子，西山出湖湄。
- 如见乡人面，一笑相娱嬉。
- 旅情得暂欣，乡愁动长思。
- 今朝发康郎，一路能相随。
- 我船趋都昌，回首尚见之。
- 偶尔转港汊，极目烟水迷。
- 不得一揖别，悔懊庸可追。

## 拼音
- da4 jiang1 ri4 dong1 liu2 ， wo3 zuo4 zi4 xiang4 xi1 。
- yi4 fu4 bai4 xin1 yue4 ， bu2 wei4 xue2 e2 mei2 。
- gong1 wei2 yue4 sheng1 chu4 ， xia4 lin2 gu4 yuan2 chi2 。
- qing1 song1 yi2 wan4 zhu1 ， mu3 dan1 san1 qian1 zhi1 。
- chuang2 xia4 zhen3 bei3 shan1 ， yan2 qian2 shu4 nan2 xi1 。
- sui4 sui4 shen1 bu2 dao4 ， ye4 ye4 hun2 bi4 gui1 。
- hun2 gui1 liang4 he2 yi4 ， meng4 jue2 xin1 zi4 yi2 。
- hun2 meng4 shang4 ru2 xu3 ， er2 kuang4 zhen1 gui1 xi1 。
- qian2 ri4 zhi4 wu1 zi3 ， xi1 shan1 chu1 hu2 mei2 。
- ru2 jian4 xiang1 ren2 mian4 ， yi2 xiao4 xiang1 yu2 xi1 。
- lü3 qing2 de2 zan4 xin1 ， xiang1 chou2 dong4 chang2 si1 。
- jin1 chao2 fa1 kang1 lang2 ， yi2 lu4 neng2 xiang1 sui2 。
- wo3 chuan2 qu1 dou1 chang1 ， hui2 shou3 shang4 jian4 zhi1 。
- ou3 er3 zhuan3 gang3 cha4 ， ji2 mu4 yan1 shui3 mi2 。
- bu4 de2 yi4 yi1 bie2 ， hui3 ao4 yong1 ke3 zhui1 。

## 注释

## 译文

## 赏析
