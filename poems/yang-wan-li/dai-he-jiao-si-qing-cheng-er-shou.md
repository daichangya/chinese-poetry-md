---
id: yang-wan-li-dai-he-jiao-si-qing-cheng-er-shou
title: 代贺郊祀庆成二首
titlePinyin: dai4 he4 jiao1 si4 qing4 cheng2 er4 shou3
titleSlug: dai-he-jiao-si-qing-cheng-er-shou
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣主勤民岁自丰，德威怀远塞尘空。
- 鬰金祼鬯周茅屋，瑄玉亲郊汉竹宫。
- 已刺六经新作制，却追三代与同风。
- 鸡竿更霈如天泽，殿柳宸梅雪正融。
- 天为君王幸泰禋，飞雵疎雨净香尘。
- 金波玉李浮苍璧，风马云车降紫旻。
- 万宝丰年贞上瑞，八方和气蔼成春。
- 受厘未肯专宣室，鸿号还将寿两亲。

## 拼音
- sheng4 zhu3 qin2 min2 sui4 zi4 feng1 ， de2 wei1 huai2 yuan3 sai1 chen2 kong1 。
- yu4 jin1 guan4 chang4 zhou1 mao2 wu1 ， xuan1 yu4 qin1 jiao1 han4 zhu2 gong1 。
- yi3 ci4 liu4 jing1 xin1 zuo4 zhi4 ， que4 zhui1 san1 dai4 yu3 tong2 feng1 。
- ji1 gan1 geng4 pei4 ru2 tian1 ze2 ， dian4 liu3 chen2 mei2 xue3 zheng4 rong2 。
- tian1 wei4 jun1 wang2 xing4 tai4 yin1 ， fei1 yang1 shu1 yu3 jing4 xiang1 chen2 。
- jin1 bo1 yu4 li3 fu2 cang1 bi4 ， feng1 ma3 yun2 che1 jiang4 zi3 min2 。
- wan4 bao3 feng1 nian2 zhen1 shang4 rui4 ， ba1 fang1 he2 qi4 ai3 cheng2 chun1 。
- shou4 li2 wei4 ken3 zhuan1 xuan1 shi4 ， hong2 hao4 hai2 jiang1 shou4 liang3 qin1 。

## 注释

## 译文

## 赏析
