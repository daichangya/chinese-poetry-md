---
id: yang-wan-li-zou-bi-xie-zhang-gong-fu-song-si-tu-mi
title: 走笔谢张功父送似酴醾
titlePinyin: zou3 bi3 xie4 zhang1 gong1 fu4 song4 si4 tu2 mi2
titleSlug: zou-bi-xie-zhang-gong-fu-song-si-tu-mi
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西湖野僧夸藏冰，半年化作真水精。
- 南湖诗人笑渠拙，不如侬家解干雪。
- 藏冰窨子山之幽，镵透九地山鬼愁。
- 侬家藏雪有妙手，分明晒在翡翠楼。
- 向来巽二拉滕六，玉妃夜投玉川屋。
- 剪水作花吹朔风，揉云为粉散寒空。
- 醉挥两袖拂银汉，梢头万斛冷不融。
- 琼田挈月拾翠羽，砌成重楼天半许。
- 盘作青蛟吐绿雾，乱飘六出薰沉炷。
- 人间雪脆那可藏，天上雪落何曾香。
- 三月尽头四月首，南湖香雪今谁有，分似诚斋老诗叟。
- 碎挼玉花泛春酒，一饮一石更五斗。

## 拼音
- xi1 hu2 ye3 seng1 kua1 cang2 bing1 ， ban4 nian2 hua4 zuo4 zhen1 shui3 jing1 。
- nan2 hu2 shi1 ren2 xiao4 qu2 zhuo1 ， bu4 ru2 nong2 jia1 jie3 gan1 xue3 。
- cang2 bing1 xun1 zi3 shan1 zhi1 you1 ， chan2 tou4 jiu3 di4 shan1 gui3 chou2 。
- nong2 jia1 cang2 xue3 you3 miao4 shou3 ， fen1 ming2 shai4 zai4 fei3 cui4 lou2 。
- xiang4 lai2 xun4 er4 la1 teng2 liu4 ， yu4 fei1 ye4 tou2 yu4 chuan1 wu1 。
- jian3 shui3 zuo4 hua1 chui1 shuo4 feng1 ， rou2 yun2 wei4 fen3 san4 han2 kong1 。
- zui4 hui1 liang3 xiu4 fu2 yin2 han4 ， shao1 tou2 wan4 hu2 leng3 bu4 rong2 。
- qiong2 tian2 qie4 yue4 shi2 cui4 yu3 ， qi4 cheng2 zhong4 lou2 tian1 ban4 xu3 。
- pan2 zuo4 qing1 jiao1 tu3 lü4 wu4 ， luan4 piao1 liu4 chu1 xun1 chen2 zhu4 。
- ren2 jian1 xue3 cui4 na4 ke3 cang2 ， tian1 shang4 xue3 luo4 he2 ceng2 xiang1 。
- san1 yue4 jin4 tou2 si4 yue4 shou3 ， nan2 hu2 xiang1 xue3 jin1 shui2 you3 ， fen1 si4 cheng2 zhai1 lao3 shi1 sou3 。
- sui4 ruo2 yu4 hua1 fan4 chun1 jiu3 ， yi4 yin3 yi4 shi2 geng4 wu3 dou3 。

## 注释

## 译文

## 赏析
