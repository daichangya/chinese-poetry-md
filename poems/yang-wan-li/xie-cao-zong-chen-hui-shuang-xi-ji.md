---
id: yang-wan-li-xie-cao-zong-chen-hui-shuang-xi-ji
title: 谢曹宗臣惠双溪集
titlePinyin: xie4 cao2 zong1 chen2 hui4 shuang1 xi1 ji2
titleSlug: xie-cao-zong-chen-hui-shuang-xi-ji
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见东阳沈隠侯，君不见宣城谢玄晖。
- 两处双溪清彻底，二子诗句清于溪。
- 千载却有曹夫子，天借古人作诗地。
- 家在东阳宝婺边，官在宣城莲幕里。
- 溪光滴作两眼明，溪秀吐作五字清。
- 开卷看来掩卷坐，词波跳作双溪声。
- 无人写作双溪操，收拾新篇句中妙。
- 莫将沈谢鸿雁行，便与猗那荐清庙。

## 拼音
- jun1 bu2 jian4 dong1 yang2 shen3 yin3 hou2 ， jun1 bu2 jian4 xuan1 cheng2 xie4 xuan2 hui1 。
- liang3 chu4 shuang1 xi1 qing1 che4 di3 ， er4 zi3 shi1 ju4 qing1 yu2 xi1 。
- qian1 zai3 que4 you3 cao2 fu1 zi3 ， tian1 jie4 gu3 ren2 zuo4 shi1 di4 。
- jia1 zai4 dong1 yang2 bao3 wu4 bian1 ， guan1 zai4 xuan1 cheng2 lian2 mu4 li3 。
- xi1 guang1 di1 zuo4 liang3 yan3 ming2 ， xi1 xiu4 tu3 zuo4 wu3 zi4 qing1 。
- kai1 juan4 kan4 lai2 yan3 juan4 zuo4 ， ci2 bo1 tiao4 zuo4 shuang1 xi1 sheng1 。
- wu2 ren2 xie3 zuo4 shuang1 xi1 cao1 ， shou1 shi2 xin1 pian1 ju4 zhong1 miao4 。
- mo4 jiang1 shen3 xie4 hong2 yan4 xing2 ， bian4 yu3 yi1 na4 jian4 qing1 miao4 。

## 注释

## 译文

## 赏析
