---
id: yang-wan-li-fan-nu-ai-ci
title: 范女哀辞
titlePinyin: fan4 nü3 ai1 ci2
titleSlug: fan-nu-ai-ci
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有齐石湖之季女兮，肇葰茂而青葱。
- 兰茁芽以芬播兮，玉在璞而光融。
- 茹采苹以为粻兮，筑内则为之宫。
- 乐彤管以俶载兮，逝将眇青竹而论功。
- 制菡萏以为裾兮，裼之以秋江之芙蓉。
- 纷蕙𬙋而菊佩兮，岂江蓠揭车之与缝。
- 掇袤丈之朔雪以澡德兮，袭万壑之清冰而在躬。
- 耿吾独传中郎之素业兮，岂曰矜萧然林下之风。
- 沛吾乘乎桂舟兮，无小无大焉从吾公。
- 何若而人之不淑兮，奄一疢而长终。
- 忍舍兰陔之孝养兮，莽玉女宓妃之与从。
- 父曰嗟予膳之孰视兮，母曰嗟予命之畴同。
- 衋两亲之哀潸兮，遗九宗之长恫。
- 蹇石湖之恸而莫之释兮，小极而隠几乎书之丛。
- 梦漂漂而行远兮，求吾儿乎四方上下之青穹。
- 杳碧海之际天兮，岿三山之倚空。
- 蓬莱方丈之攸宅兮，浮金宫银阙之崇崇。
- 若有人乎山之阿兮，飞腾往来而不可逢。
- 羌可逢而不可执兮，若迥映乎复朣胧。
- 摘玉李而弄金波兮，遨嬉乎倒景有无之蒙鸿。
- 忽临睨乎旧乡兮，望见石湖之仙翁。
- 泫初咷而后哂兮，唁吾翁乎奚戚容。
- 繄天地万物之逆旅兮，儿与翁父子适相值于逆旅之中。
- 汩倏合而忽分兮，邈千变万化而何穷。
- 淬割愁之剑而不满一笑兮，非我翁春日览镜大篇之舂容。
- 翁顾笑而惊寤兮，皦寒日其生于东。

## 拼音
- you3 qi2 shi2 hu2 zhi1 ji4 nü3 xi1 ， zhao4 jun4 mao4 er2 qing1 cong1 。
- lan2 zhuo2 ya2 yi3 fen1 bo1 xi1 ， yu4 zai4 pu2 er2 guang1 rong2 。
- ru2 cai3 ping2 yi3 wei2 zhang1 xi1 ， zhu4 nei4 ze2 wei4 zhi1 gong1 。
- le4 tong2 guan3 yi3 chu4 zai3 xi1 ， shi4 jiang1 miao3 qing1 zhu2 er2 lun4 gong1 。
- zhi4 han4 dan4 yi3 wei2 ju1 xi1 ， ti4 zhi1 yi3 qiu1 jiang1 zhi1 fu2 rong2 。
- fen1 hui4 xiang1 er2 ju2 pei4 xi1 ， qi3 jiang1 li2 jie1 che1 zhi1 yu3 feng4 。
- duo1 mao4 zhang4 zhi1 shuo4 xue3 yi3 zao3 de2 xi1 ， xi2 wan4 he4 zhi1 qing1 bing1 er2 zai4 gong1 。
- geng3 wu2 du2 chuan2 zhong1 lang2 zhi1 su4 ye4 xi1 ， qi3 yue1 jin1 xiao1 ran2 lin2 xia4 zhi1 feng1 。
- pei4 wu2 cheng2 hu1 gui4 zhou1 xi1 ， wu2 xiao3 wu2 da4 yan1 cong2 wu2 gong1 。
- he2 ruo4 er2 ren2 zhi1 bu4 shu1 xi1 ， yan3 yi2 chen4 er2 chang2 zhong1 。
- ren3 she4 lan2 gai1 zhi1 xiao4 yang3 xi1 ， mang3 yu4 nü3 mi4 fei1 zhi1 yu3 cong2 。
- fu4 yue1 jie1 yu3 shan4 zhi1 shu2 shi4 xi1 ， mu3 yue1 jie1 yu3 ming4 zhi1 chou2 tong2 。
- xi4 liang3 qin1 zhi1 ai1 shan1 xi1 ， yi2 jiu3 zong1 zhi1 chang2 dong4 。
- jian3 shi2 hu2 zhi1 tong4 er2 mo4 zhi1 shi4 xi1 ， xiao3 ji2 er2 yin3 ji1 hu1 shu1 zhi1 cong2 。
- meng4 piao1 piao1 er2 xing2 yuan3 xi1 ， qiu2 wu2 er2 hu1 si4 fang1 shang4 xia4 zhi1 qing1 qiong2 。
- yao3 bi4 hai3 zhi1 ji4 tian1 xi1 ， kui1 san1 shan1 zhi1 yi3 kong1 。
- peng2 lai2 fang1 zhang4 zhi1 you1 zhai2 xi1 ， fu2 jin1 gong1 yin2 que1 zhi1 chong2 chong2 。
- ruo4 you3 ren2 hu1 shan1 zhi1 a1 xi1 ， fei1 teng2 wang3 lai2 er2 bu4 ke3 feng2 。
- qiang1 ke3 feng2 er2 bu4 ke3 zhi2 xi1 ， ruo4 jiong3 ying4 hu1 fu4 tong2 long2 。
- zhai1 yu4 li3 er2 nong4 jin1 bo1 xi1 ， ao2 xi1 hu1 dao3 jing3 you3 wu2 zhi1 meng2 hong2 。
- hu1 lin2 ni4 hu1 jiu4 xiang1 xi1 ， wang4 jian4 shi2 hu2 zhi1 xian1 weng1 。
- xuan4 chu1 tao2 er2 hou4 shen3 xi1 ， yan4 wu2 weng1 hu1 xi1 qi1 rong2 。
- yi1 tian1 di4 wan4 wu4 zhi1 ni4 lü3 xi1 ， er2 yu3 weng1 fu4 zi3 shi4 xiang1 zhi2 yu2 ni4 lü3 zhi1 zhong1 。
- gu3 shu1 he2 er2 hu1 fen1 xi1 ， miao3 qian1 bian4 wan4 hua4 er2 he2 qiong2 。
- cui4 ge1 chou2 zhi1 jian4 er2 bu4 man3 yi2 xiao4 xi1 ， fei1 wo3 weng1 chun1 ri4 lan3 jing4 da4 pian1 zhi1 chong1 rong2 。
- weng1 gu4 xiao4 er2 jing1 wu4 xi1 ， jiao3 han2 ri4 qi2 sheng1 yu2 dong1 。

## 注释

## 译文

## 赏析
