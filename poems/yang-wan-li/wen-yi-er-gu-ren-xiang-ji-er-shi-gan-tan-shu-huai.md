---
id: yang-wan-li-wen-yi-er-gu-ren-xiang-ji-er-shi-gan-tan-shu-huai
title: 闻一二故人相继而逝感叹书怀
titlePinyin: wen2 yi1 er4 gu4 ren2 xiang1 ji4 er2 shi4 gan3 tan4 shu1 huai2
titleSlug: wen-yi-er-gu-ren-xiang-ji-er-shi-gan-tan-shu-huai
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 故人昔同朝，与游每甚欢。
- 岂缘势利合，相得文字间。
- 有顷各补外，不见今六年。
- 我来荆溪上，敲榜索租钱。
- 故人复双入，飞上青云端。
- 我虽世味澹，羡心能恝然。
- 忽传故人去，得书墨未干。
- 又传故人亡，惊悼摧肺肝。
- 鼎贵良独佳，安贫未遽贤。
- 向以我易彼，安知不作难。
- 今以彼易我，试问谁当悭。
- 如何捐此躯，必要博好官。
- 顾谓妻与子，官满当归田。
- 我贱汝勿羞，我贫汝勿叹。
- 从汝丐我身，百年庶团栾。
- 妻子笑答我，修短未易言。
- 富贵必速殒，郭令当夭残。
- 贫贱果永算，颜子寿必延。
- 我复答渠道，薄命我自怜。
- 我福肯如郭，我德敢望颜。
- 造物本啬与，我乃多取旃。
- 借令彼不怒，退省我独安。
- 汝言自有理，我意不可还。

## 拼音
- gu4 ren2 xi1 tong2 chao2 ， yu3 you2 mei3 shen4 huan1 。
- qi3 yuan2 shi4 li4 he2 ， xiang1 de2 wen2 zi4 jian1 。
- you3 qing3 ge4 bu3 wai4 ， bu2 jian4 jin1 liu4 nian2 。
- wo3 lai2 jing1 xi1 shang4 ， qiao1 bang3 suo3 zu1 qian2 。
- gu4 ren2 fu4 shuang1 ru4 ， fei1 shang4 qing1 yun2 duan1 。
- wo3 sui1 shi4 wei4 dan4 ， xian4 xin1 neng2 jia2 ran2 。
- hu1 chuan2 gu4 ren2 qu4 ， de2 shu1 mo4 wei4 gan1 。
- you4 chuan2 gu4 ren2 wang2 ， jing1 dao4 cui1 fei4 gan1 。
- ding3 gui4 liang2 du2 jia1 ， an1 pin2 wei4 ju4 xian2 。
- xiang4 yi3 wo3 yi4 bi3 ， an1 zhi1 bu2 zuo4 nan2 。
- jin1 yi3 bi3 yi4 wo3 ， shi4 wen4 shui2 dang1 qian1 。
- ru2 he2 juan1 ci3 qu1 ， bi4 yao4 bo2 hao3 guan1 。
- gu4 wei4 qi1 yu3 zi3 ， guan1 man3 dang1 gui1 tian2 。
- wo3 jian4 ru3 wu4 xiu1 ， wo3 pin2 ru3 wu4 tan4 。
- cong2 ru3 gai4 wo3 shen1 ， bai3 nian2 shu4 tuan2 luan2 。
- qi1 zi3 xiao4 da2 wo3 ， xiu1 duan3 wei4 yi4 yan2 。
- fu4 gui4 bi4 su4 yun3 ， guo1 ling4 dang1 yao1 can2 。
- pin2 jian4 guo3 yong3 suan4 ， yan2 zi3 shou4 bi4 yan2 。
- wo3 fu4 da2 qu2 dao4 ， bo2 ming4 wo3 zi4 lian2 。
- wo3 fu2 ken3 ru2 guo1 ， wo3 de2 gan3 wang4 yan2 。
- zao4 wu4 ben3 se4 yu3 ， wo3 nai3 duo1 qu3 zhan1 。
- jie4 ling4 bi3 bu2 nu4 ， tui4 sheng3 wo3 du2 an1 。
- ru3 yan2 zi4 you3 li3 ， wo3 yi4 bu4 ke3 hai2 。

## 注释

## 译文

## 赏析
