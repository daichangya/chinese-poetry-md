---
id: yang-wan-li-qi-yue-er-shi-san-ri-nan-ji-lao-ren-xing-ge-shang-shu-fu-shi-san-zhi-zhe-da6667f8
title: 七月二十三日南极老人星歌上叔父十三致政一杯千岁之寿
titlePinyin: qi1 yue4 er4 shi2 san1 ri4 nan2 ji2 lao3 ren2 xing1 ge1 shang4 shu1 fu4 shi2 san1 zhi4 zheng4 yi4 bei1 qian1 sui4 zhi1 shou4
titleSlug: qi-yue-er-shi-san-ri-nan-ji-lao-ren-xing-ge-shang-shu-fu-shi-san-zhi-zhe-da6667f8
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 淡溪居士登九龄，朱颜青鬓如后生。
- 横拖仙人绿玉杖，倒诵上帝黄庭经。
- 璇霄仙籍书姓名，丹霞染诰金花绫。
- 近来更觉双眼明，夜抄蝇头窗下灯。
- 登山临水两脚轻，御风骑气不用行。
- 何人有笔笔无尘，鹅溪一幅为写真。
- 乌纱白苎坐鼓琴，上有千岁长松青。
- 令威旁舞玄夫听，个是活底南极老人星。

## 拼音
- dan4 xi1 ju1 shi4 deng1 jiu3 ling2 ， zhu1 yan2 qing1 bin4 ru2 hou4 sheng1 。
- heng2 tuo1 xian1 ren2 lü4 yu4 zhang4 ， dao3 song4 shang4 di4 huang2 ting2 jing1 。
- xuan2 xiao1 xian1 ji2 shu1 xing4 ming2 ， dan1 xia2 ran3 gao4 jin1 hua1 ling2 。
- jin4 lai2 geng4 jue2 shuang1 yan3 ming2 ， ye4 chao1 ying2 tou2 chuang1 xia4 deng1 。
- deng1 shan1 lin2 shui3 liang3 jiao3 qing1 ， yu4 feng1 qi2 qi4 bu2 yong4 xing2 。
- he2 ren2 you3 bi3 bi3 wu2 chen2 ， e2 xi1 yi4 fu2 wei4 xie3 zhen1 。
- wu1 sha1 bai2 zhu4 zuo4 gu3 qin2 ， shang4 you3 qian1 sui4 chang2 song1 qing1 。
- ling4 wei1 pang2 wu3 xuan2 fu1 ting1 ， ge4 shi4 huo2 di3 nan2 ji2 lao3 ren2 xing1 。

## 注释

## 译文

## 赏析
