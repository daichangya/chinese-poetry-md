---
id: yang-wan-li-hu-ying-yan-de-ou-yang-gong-er-tie-gai-xun-qi-zi-zhong-chun-shu-bi-zhi-y-831d9fc8
title: 胡英彦得欧阳公二帖盖训其子仲纯叔弼之语其一公自书之其一东坡书之英彦刻石以遗朋友吾叔父春卿得一本有诗谢英彦和焉万里用其韵以简英彦
titlePinyin: hu2 ying1 yan4 de2 ou1 yang2 gong1 er4 tie1 gai4 xun4 qi2 zi3 zhong4 chun2 shu1 bi4 zhi1 yu3 qi2 yi1 gong1 zi4 shu1 zhi1 qi2 yi1 dong1 po1 shu1 zhi1 ying1 yan4 ke4 shi2 yi3 yi2 peng2 you3 wu2 shu1 fu4 chun1 qing1 de2 yi4 ben3 you3 shi1 xie4 ying1 yan4 he2 yan1 wan4 li3 yong4 qi2 yun4 yi3 jian3 ying1 yan4
titleSlug: hu-ying-yan-de-ou-yang-gong-er-tie-gai-xun-qi-zi-zhong-chun-shu-bi-zhi-y-831d9fc8
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣处眇安在，谈者一何易。
- 注瓦矜细巧，岑鼎丧良贵。
- 群儿有新舌，六学无故意。
- 向来孟韩息，不有欧苏继。
- 庸知后死者，未渠乡愿弃。
- 同时鸱鸦噪，并起爪觜利。
- 两公察膏肓，与世作姜桂。
- 挟山初作难，破竹忽乘势。
- 双明日配月，再立仁与义。
- 我有香一瓣，恨不生并世。
- 厥今圣域里，澹叟真守器。
- 怪来兰玉秀，渠以清白遗。
- 当家有学林，满腹惟典记。
- 人间市井言，眼底寇雠视。
- 独于两公帖，费此半生喜。
- 麝煤叩山骨，卧听丁丁美。
- 令我竹林老，亦复拜嘉惠。
- 敢云赓绝唱，颇欲与兹事。
- 朝来窗几爽，尽室问何瑞。
- 宝帖更新诗，小子汝其志。

## 拼音
- sheng4 chu4 miao3 an1 zai4 ， tan2 zhe3 yi4 he2 yi4 。
- zhu4 wa3 jin1 xi4 qiao3 ， cen2 ding3 sang4 liang2 gui4 。
- qun2 er2 you3 xin1 she2 ， liu4 xue2 wu2 gu4 yi4 。
- xiang4 lai2 meng4 han2 xi1 ， bu4 you3 ou1 su1 ji4 。
- yong1 zhi1 hou4 si3 zhe3 ， wei4 qu2 xiang1 yuan4 qi4 。
- tong2 shi2 chi1 ya1 zao4 ， bing4 qi3 zhua3 zi1 li4 。
- liang3 gong1 cha2 gao1 huang1 ， yu3 shi4 zuo4 jiang1 gui4 。
- xie2 shan1 chu1 zuo4 nan2 ， po4 zhu2 hu1 cheng2 shi4 。
- shuang1 ming2 ri4 pei4 yue4 ， zai4 li4 ren2 yu3 yi4 。
- wo3 you3 xiang1 yi2 ban4 ， hen4 bu4 sheng1 bing4 shi4 。
- jue2 jin1 sheng4 yu4 li3 ， dan4 sou3 zhen1 shou3 qi4 。
- guai4 lai2 lan2 yu4 xiu4 ， qu2 yi3 qing1 bai2 yi2 。
- dang1 jia1 you3 xue2 lin2 ， man3 fu4 wei2 dian3 ji4 。
- ren2 jian1 shi4 jing3 yan2 ， yan3 di3 kou4 chou2 shi4 。
- du2 yu2 liang3 gong1 tie1 ， fei4 ci3 ban4 sheng1 xi3 。
- she4 mei2 kou4 shan1 gu3 ， wo4 ting1 ding1 ding1 mei3 。
- ling4 wo3 zhu2 lin2 lao3 ， yi4 fu4 bai4 jia1 hui4 。
- gan3 yun2 geng1 jue2 chang4 ， po1 yu4 yu3 zi1 shi4 。
- chao2 lai2 chuang1 ji3 shuang3 ， jin4 shi4 wen4 he2 rui4 。
- bao3 tie1 geng1 xin1 shi1 ， xiao3 zi0 ru3 qi2 zhi4 。

## 注释

## 译文

## 赏析
