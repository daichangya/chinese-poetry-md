---
id: yang-wan-li-ping-zhong-mei-hua-chang-ju
title: 瓶中梅花长句
titlePinyin: ping2 zhong1 mei2 hua1 chang2 ju4
titleSlug: ping-zhong-mei-hua-chang-ju
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽人蚤作月满阶，月随幽人登舫斋。
- 推门欲开犹未开，猛香排门扑我怀。
- 径从鼻孔上灌顶，拂拂吹尽发底埃。
- 恍然堕我众香国，欲问何祥无处觅。
- 冥搜一室一物无，瓶里一枝梅的皪。
- 平生为梅判断肠，何曾知渠有许香。
- 夜来偶忘挂南窗，贮此幽馥万斛强。
- 却忆去年西湖上，锦屏下瞰千青嶂。
- 谷深梅盛一万株，十顷雪花浮欲涨。
- 是时雨后初晴前，日光烘花香作烟。
- 政如新火炷博山，烝出沉水和龙涎。
- 醉登绝顶撼疎影，掇蕊餐花照冰井。
- 蜀人老张同舍郎，唤作谪仙侬笑领。
- 如今茅屋卧山村，更无载酒来叩门。
- 一尊孤斟懒论文，犹有梅花是故人。

## 拼音
- you1 ren2 zao3 zuo4 yue4 man3 jie1 ， yue4 sui2 you1 ren2 deng1 fang3 zhai1 。
- tui1 men2 yu4 kai1 you2 wei4 kai1 ， meng3 xiang1 pai2 men2 pu1 wo3 huai2 。
- jing4 cong2 bi2 kong3 shang4 guan4 ding3 ， fu2 fu2 chui1 jin4 fa1 di3 ai1 。
- huang3 ran2 duo4 wo3 zhong4 xiang1 guo2 ， yu4 wen4 he2 xiang2 wu2 chu4 mi4 。
- ming2 sou1 yi2 shi4 yi2 wu4 wu2 ， ping2 li3 yi4 zhi1 mei2 de0 li4 。
- ping2 sheng1 wei4 mei2 pan4 duan4 chang2 ， he2 ceng2 zhi1 qu2 you3 xu3 xiang1 。
- ye4 lai2 ou3 wang4 gua4 nan2 chuang1 ， zhu4 ci3 you1 fu4 wan4 hu2 qiang2 。
- que4 yi4 qu4 nian2 xi1 hu2 shang4 ， jin3 ping2 xia4 kan4 qian1 qing1 zhang4 。
- gu3 shen1 mei2 sheng4 yi2 wan4 zhu1 ， shi2 qing3 xue3 hua1 fu2 yu4 zhang3 。
- shi4 shi2 yu3 hou4 chu1 qing2 qian2 ， ri4 guang1 hong1 hua1 xiang1 zuo4 yan1 。
- zheng4 ru2 xin1 huo3 zhu4 bo2 shan1 ， zheng1 chu1 chen2 shui3 he2 long2 xian2 。
- zui4 deng1 jue2 ding3 han4 shu1 ying3 ， duo1 rui3 can1 hua1 zhao4 bing1 jing3 。
- shu3 ren2 lao3 zhang1 tong2 she4 lang2 ， huan4 zuo4 zhe2 xian1 nong2 xiao4 ling3 。
- ru2 jin1 mao2 wu1 wo4 shan1 cun1 ， geng4 wu2 zai3 jiu3 lai2 kou4 men2 。
- yi4 zun1 gu1 zhen1 lan3 lun4 wen2 ， you2 you3 mei2 hua1 shi4 gu4 ren2 。

## 注释

## 译文

## 赏析
