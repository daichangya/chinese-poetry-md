---
id: yang-wan-li-du-tou-zu-feng
title: 渎头阻风
titlePinyin: du2 tou2 zu3 feng1
titleSlug: du-tou-zu-feng
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天寒春浅蛰未开，船头一声出地雷。
- 老夫惊倒卷帘看，白浪飞从东海来。
- 东海复东几万里，扶桑顷刻到长淮。
- 琉璃地上玉山起，玉山自走非人推。
- 似闻海若怒川后，雨师风伯同抽差。
- 夜提横水明光甲，大呼一战龟山颓。
- 老夫送客理归棹，适逢奇观亦壮哉。
- 岂不怀归船不进，系缆古柳依云堆。
- 须臾惊定却成喜，分付客愁金缕杯。

## 拼音
- tian1 han2 chun1 qian3 zhe2 wei4 kai1 ， chuan2 tou2 yi4 sheng1 chu1 di4 lei2 。
- lao3 fu1 jing1 dao3 juan4 lian2 kan4 ， bai2 lang4 fei1 cong2 dong1 hai3 lai2 。
- dong1 hai3 fu4 dong1 ji3 wan4 li3 ， fu2 sang1 qing3 ke4 dao4 chang2 huai2 。
- liu2 li2 di4 shang4 yu4 shan1 qi3 ， yu4 shan1 zi4 zou3 fei1 ren2 tui1 。
- si4 wen2 hai3 ruo4 nu4 chuan1 hou4 ， yu3 shi1 feng1 bo2 tong2 chou1 cha4 。
- ye4 ti2 heng2 shui3 ming2 guang1 jia3 ， da4 hu1 yi2 zhan4 gui1 shan1 tui2 。
- lao3 fu1 song4 ke4 li3 gui1 zhao4 ， shi4 feng2 qi2 guan1 yi4 zhuang4 zai1 。
- qi3 bu4 huai2 gui1 chuan2 bu2 jin4 ， xi4 lan3 gu3 liu3 yi1 yun2 dui1 。
- xu1 yu2 jing1 ding4 que4 cheng2 xi3 ， fen1 fu4 ke4 chou2 jin1 lü3 bei1 。

## 注释

## 译文

## 赏析
