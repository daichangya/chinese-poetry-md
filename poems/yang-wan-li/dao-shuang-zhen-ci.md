---
id: yang-wan-li-dao-shuang-zhen-ci
title: 悼双珍辞
titlePinyin: dao4 shuang1 zhen1 ci2
titleSlug: dao-shuang-zhen-ci
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有傅者岭兮，有玄者潭。
- 崒乎琼台与玉堂兮，天垂光而蔚蓝。
- 宝祲下蟠乎九渊兮，瓌彩上绚乎千岩。
- 羌旁砖𫐖轕而不漓兮，耿虹贯乎晴岚。
- 劬玉衡之望气兮，九载旭考而宵参。
- 曰西江之轸墟兮，孕双珍乎泥之潜。
- 匪珠胎之双止兮，则瑴玉其美兼。
- 帝令雷公以持斧兮，敕阳侯以发函。
- 逝将修贡于玉府兮，旅清庙而尔瞻。
- 夫何夔魖獝狂之予妬兮，肆为伯明之谗。
- 蹇诉帝以不好兮，未听六丁之穷探。
- 飞巨石以载震兮，汹怒涛以有严。
- 连璧毁于石韫兮，双珠裂于波涵。
- 卞和恸以叫帝阍兮，随侯泣以衣沾。
- 帝亦悲伤而末如之何兮，磔不若魑魅而不厌。
- 安得双珍之再芒兮，迥映乎西江之北南。

## 拼音
- you3 fu4 zhe3 ling3 xi1 ， you3 xuan2 zhe3 tan2 。
- zu2 hu1 qiong2 tai2 yu3 yu4 tang2 xi1 ， tian1 chui2 guang1 er2 wei4 lan2 。
- bao3 jin4 xia4 pan2 hu1 jiu3 yuan1 xi1 ， gui1 cai3 shang4 xuan4 hu1 qian1 yan2 。
- qiang1 pang2 zhuan1 𫐖 ge2 er2 bu4 li2 xi1 ， geng3 hong2 guan4 hu1 qing2 lan2 。
- qu2 yu4 heng2 zhi1 wang4 qi4 xi1 ， jiu3 zai3 xu4 kao3 er2 xiao1 can1 。
- yue1 xi1 jiang1 zhi1 zhen3 xu1 xi1 ， yun4 shuang1 zhen1 hu1 ni2 zhi1 qian2 。
- fei3 zhu1 tai1 zhi1 shuang1 zhi3 xi1 ， ze2 jue2 yu4 qi2 mei3 jian1 。
- di4 ling4 lei2 gong1 yi3 chi2 fu3 xi1 ， chi4 yang2 hou2 yi3 fa1 han2 。
- shi4 jiang1 xiu1 gong4 yu2 yu4 fu3 xi1 ， lü3 qing1 miao4 er2 er3 zhan1 。
- fu1 he2 kui2 xu1 xu4 kuang2 zhi1 yu3 du4 xi1 ， si4 wei4 bo2 ming2 zhi1 chan2 。
- jian3 su4 di4 yi3 bu4 hao3 xi1 ， wei4 ting1 liu4 ding1 zhi1 qiong2 tan4 。
- fei1 ju4 shi2 yi3 zai3 zhen4 xi1 ， xiong1 nu4 tao1 yi3 you3 yan2 。
- lian2 bi4 hui3 yu2 shi2 yun4 xi1 ， shuang1 zhu1 lie4 yu2 bo1 han2 。
- bian4 he2 tong4 yi3 jiao4 di4 hun1 xi1 ， sui2 hou2 qi4 yi3 yi1 zhan1 。
- di4 yi4 bei1 shang1 er2 mo4 ru2 zhi1 he2 xi1 ， zhe2 bu2 ruo4 chi1 mei4 er2 bu2 yan4 。
- an1 de2 shuang1 zhen1 zhi1 zai4 mang2 xi1 ， jiong3 ying4 hu1 xi1 jiang1 zhi1 bei3 nan2 。

## 注释

## 译文

## 赏析
