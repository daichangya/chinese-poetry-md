---
id: yang-wan-li-ba-qiu-zong-qing-shi-lang-jian-zeng-shi-bei-shi-yi-zhou
title: 跋丘宗卿侍郎见赠使北诗一轴
titlePinyin: ba2 qiu1 zong1 qing1 shi4 lang2 jian4 zeng4 shi3 bei3 shi1 yi4 zhou2
titleSlug: ba-qiu-zong-qing-shi-lang-jian-zeng-shi-bei-shi-yi-zhou
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太行界天二千里，清晨跳入寒窗底。
- 黄河动地万壑雷，却与太行相趁来。
- 青崖颠狂白波怒，老夫惊倒立不住。
- 乃是丘迟出塞归，赠我大轴出塞诗。
- 手持汉节娖秋月，弓挂天山鸣积雪。
- 过故东京到北京，泪滴禾黍枯不生。
- 誓取胡头为饮器，尽与遗民解魋髻。
- 诗中哀怨诉阿谁，河水呜咽山风悲。
- 中原万象听驱使，总随诗句归行李。
- 君不见晋人王右军，龙跳虎卧笔有神。
- 何曾哦得一句子，自哦自写传世人。
- 君不见唐人杜子美，万草千花句何绮。
- 祗以诗传字不传，却羡别人云落纸。
- 莫道丘迟一轴诗，此诗此字绝世奇。
- 再三莫遣鬼神知，鬼神知了偷却伊。

## 拼音
- tai4 hang2 jie4 tian1 er4 qian1 li3 ， qing1 chen2 tiao4 ru4 han2 chuang1 di3 。
- huang2 he2 dong4 di4 wan4 he4 lei2 ， que4 yu3 tai4 hang2 xiang1 chen4 lai2 。
- qing1 ya2 dian1 kuang2 bai2 bo1 nu4 ， lao3 fu1 jing1 dao3 li4 bu2 zhu4 。
- nai3 shi4 qiu1 chi2 chu1 sai4 gui1 ， zeng4 wo3 da4 zhou2 chu1 sai4 shi1 。
- shou3 chi2 han4 jie2 chuo4 qiu1 yue4 ， gong1 gua4 tian1 shan1 ming2 ji1 xue3 。
- guo4 gu4 dong1 jing1 dao4 bei3 jing1 ， lei4 di1 he2 shu3 ku1 bu4 sheng1 。
- shi4 qu3 hu2 tou2 wei4 yin3 qi4 ， jin4 yu3 yi2 min2 jie3 tui2 ji4 。
- shi1 zhong1 ai1 yuan4 su4 a1 shui2 ， he2 shui3 wu1 yan4 shan1 feng1 bei1 。
- zhong1 yuan2 wan4 xiang4 ting1 qu1 shi3 ， zong3 sui2 shi1 ju4 gui1 xing2 li0 。
- jun1 bu2 jian4 jin4 ren2 wang2 you4 jun1 ， long2 tiao4 hu3 wo4 bi3 you3 shen2 。
- he2 ceng2 o4 de2 yi2 ju4 zi0 ， zi4 o4 zi4 xie3 chuan2 shi4 ren2 。
- jun1 bu2 jian4 tang2 ren2 du4 zi3 mei3 ， wan4 cao3 qian1 hua1 ju4 he2 qi3 。
- zhi1 yi3 shi1 chuan2 zi4 bu4 chuan2 ， que4 xian4 bie2 ren2 yun2 luo4 zhi3 。
- mo4 dao4 qiu1 chi2 yi4 zhou2 shi1 ， ci3 shi1 ci3 zi4 jue2 shi4 qi2 。
- zai4 san1 mo4 qian3 gui3 shen2 zhi1 ， gui3 shen2 zhi1 liao3 tou1 que4 yi1 。

## 注释

## 译文

## 赏析
