---
id: yang-wan-li-ba-jing-zhong-yuan-suo-cang-yang-bu-zhi-hong-ling-shang-suo-zuo-zhu-se-x-7ddedee6
title: 跋京仲远所藏杨补之红绫上所作著色掀篷梅
titlePinyin: ba2 jing1 zhong4 yuan3 suo3 cang2 yang2 bu3 zhi1 hong2 ling2 shang4 suo3 zuo4 zhu4 se4 xian1 peng2 mei2
titleSlug: ba-jing-zhong-yuan-suo-cang-yang-bu-zhi-hong-ling-shang-suo-zuo-zhu-se-x-7ddedee6
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 朔云暗天垂到地，朔风裂山吹脱耳。
- 长江万顷一艇子，一夜雪寒不成睡。
- 诗翁晓起鬓髼松，缩颈微掀黄篾篷。
- 夜来急雪已晴了，东方一抹轻霞红。
- 江梅的皪开独树，篷间截入梅尺许。
- 老干新枝紫复青，花雕白玉须黄金。
- 满身满面都是雪，梅雪却与霞争明。
- 不知诗翁何处得霜锯，和雪和梅𣃁将去。
- 恐是并州快剪刀，不然吴刚修月斧。
- 下无根干上无梢，一眼横陈梅半腰。
- 东省拈出寒萧萧，至今花头雪未销。

## 拼音
- shuo4 yun2 an4 tian1 chui2 dao4 di4 ， shuo4 feng1 lie4 shan1 chui1 tuo1 er3 。
- chang2 jiang1 wan4 qing3 yi4 ting3 zi3 ， yi2 ye4 xue3 han2 bu4 cheng2 shui4 。
- shi1 weng1 xiao3 qi3 bin4 peng2 song1 ， suo1 jing3 wei1 xian1 huang2 mie4 peng2 。
- ye4 lai2 ji2 xue3 yi3 qing2 le0 ， dong1 fang1 yi4 mo3 qing1 xia2 hong2 。
- jiang1 mei2 de0 li4 kai1 du2 shu4 ， peng2 jian1 jie2 ru4 mei2 chi3 xu3 。
- lao3 gan1 xin1 zhi1 zi3 fu4 qing1 ， hua1 diao1 bai2 yu4 xu1 huang2 jin1 。
- man3 shen1 man3 mian4 dou1 shi4 xue3 ， mei2 xue3 que4 yu3 xia2 zheng1 ming2 。
- bu4 zhi1 shi1 weng1 he2 chu4 de2 shuang1 ju4 ， he2 xue3 he2 mei2 𣃁 jiang1 qu4 。
- kong3 shi4 bing1 zhou1 kuai4 jian3 dao1 ， bu4 ran2 wu2 gang1 xiu1 yue4 fu3 。
- xia4 wu2 gen1 gan1 shang4 wu2 shao1 ， yi4 yan3 heng2 chen2 mei2 ban4 yao1 。
- dong1 sheng3 nian1 chu1 han2 xiao1 xiao1 ， zhi4 jin1 hua1 tou2 xue3 wei4 xiao1 。

## 注释

## 译文

## 赏析
