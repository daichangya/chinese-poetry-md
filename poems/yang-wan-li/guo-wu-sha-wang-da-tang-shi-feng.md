---
id: yang-wan-li-guo-wu-sha-wang-da-tang-shi-feng
title: 过乌沙望大塘石峰
titlePinyin: guo4 wu1 sha1 wang4 da4 tang2 shi2 feng1
titleSlug: guo-wu-sha-wang-da-tang-shi-feng
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城中长恨不见山，出城见山如等闲。
- 曹溪过了过岑岭，不惟山粗石仍犷。
- 山如可师癞满顶，石如陈三瘿联颈。
- 一路令人眼不开，眼开令人闷不醒。
- 乌沙未到一溪横，水清见底心已清。
- 大塘六峰争出迎，水精笔架琉璃屏。
- 两峰玉笋初出土，三峰冰盘饤角黍。
- 一峰新琢金博山，雾作沈烟云作缕。
- 忽然前冈平截断，万丈青尖余寸许。
- 山神解怜客子愁，平地跳出苍琳璆。
- 更借天公修月斧，神工一夜忙雕锼。
- 近看定何者，远看真可画。
- 山神自贺应自诧，古来此地无车马。

## 拼音
- cheng2 zhong1 chang2 hen4 bu2 jian4 shan1 ， chu1 cheng2 jian4 shan1 ru2 deng3 xian2 。
- cao2 xi1 guo4 le0 guo4 cen2 ling3 ， bu4 wei2 shan1 cu1 shi2 reng2 guang3 。
- shan1 ru2 ke3 shi1 lai4 man3 ding3 ， shi2 ru2 chen2 san1 ying3 lian2 jing3 。
- yi2 lu4 ling4 ren2 yan3 bu4 kai1 ， yan3 kai1 ling4 ren2 men1 bu4 xing3 。
- wu1 sha1 wei4 dao4 yi4 xi1 heng2 ， shui3 qing1 jian4 di3 xin1 yi3 qing1 。
- da4 tang2 liu4 feng1 zheng1 chu1 ying2 ， shui3 jing1 bi3 jia4 liu2 li2 ping2 。
- liang3 feng1 yu4 sun3 chu1 chu1 tu3 ， san1 feng1 bing1 pan2 ding4 jiao3 shu3 。
- yi4 feng1 xin1 zhuo2 jin1 bo2 shan1 ， wu4 zuo4 shen3 yan1 yun2 zuo4 lü3 。
- hu1 ran2 qian2 gang1 ping2 jie2 duan4 ， wan4 zhang4 qing1 jian1 yu2 cun4 xu3 。
- shan1 shen2 jie3 lian2 ke4 zi3 chou2 ， ping2 di4 tiao4 chu1 cang1 lin2 qiu2 。
- geng4 jie4 tian1 gong1 xiu1 yue4 fu3 ， shen2 gong1 yi2 ye4 mang2 diao1 sou1 。
- jin4 kan4 ding4 he2 zhe3 ， yuan3 kan4 zhen1 ke3 hua4 。
- shan1 shen2 zi4 he4 ying4 zi4 cha4 ， gu3 lai2 ci3 di4 wu2 che1 ma3 。

## 注释

## 译文

## 赏析
