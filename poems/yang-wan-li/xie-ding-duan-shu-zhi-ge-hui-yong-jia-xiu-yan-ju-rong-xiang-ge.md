---
id: yang-wan-li-xie-ding-duan-shu-zhi-ge-hui-yong-jia-xiu-yan-ju-rong-xiang-ge
title: 谢丁端叔直阁惠永嘉髹研句容香鬲
titlePinyin: xie4 ding1 duan1 shu1 zhi2 ge2 hui4 yong3 jia1 xiu1 yan2 ju4 rong2 xiang1 ge2
titleSlug: xie-ding-duan-shu-zhi-ge-hui-yong-jia-xiu-yan-ju-rong-xiang-ge
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 元珍先生茁云孙，雪竹有节豹有文。
- 染云作句本天巧，镂冰生花无手痕。
- 鹓鹭行边旧联翼，天禄阁中今独直。
- 半竿淮水将渠归，一笑荆溪岂人力。
- 赠我阿泓非姓陶，木家居士漆园曹。
- 急呼陈玄导黑水，花晕千层吹海涛。
- 句容铜山捣金屑，幻出羽渊三足鼈。
- 两耳逾肩一腹皤，解吐黄云香刮骨。
- 双珍投赠感故人，秃翁有笔今无神。
- 杯水博诗元不直，醤瓿覆却那作嗔。
- 阿泓处分蛛丝裹，延置铜君居上坐。
- 煮茶剥芡对炉薰，遮莫白驹隙中过。

## 拼音
- yuan2 zhen1 xian1 sheng1 zhuo2 yun2 sun1 ， xue3 zhu2 you3 jie2 bao4 you3 wen2 。
- ran3 yun2 zuo4 ju4 ben3 tian1 qiao3 ， lou4 bing1 sheng1 hua1 wu2 shou3 hen2 。
- yuan1 lu4 xing2 bian1 jiu4 lian2 yi4 ， tian1 lu4 ge2 zhong1 jin1 du2 zhi2 。
- ban4 gan1 huai2 shui3 jiang1 qu2 gui1 ， yi2 xiao4 jing1 xi1 qi3 ren2 li4 。
- zeng4 wo3 a1 hong2 fei1 xing4 tao2 ， mu4 jia1 ju1 shi4 qi1 yuan2 cao2 。
- ji2 hu1 chen2 xuan2 dao3 hei1 shui3 ， hua1 yun1 qian1 ceng2 chui1 hai3 tao1 。
- ju4 rong2 tong2 shan1 dao3 jin1 xie4 ， huan4 chu1 yu3 yuan1 san1 zu2 bie1 。
- liang3 er3 yu2 jian1 yi2 fu4 po2 ， jie3 tu3 huang2 yun2 xiang1 gua1 gu3 。
- shuang1 zhen1 tou2 zeng4 gan3 gu4 ren2 ， tu1 weng1 you3 bi3 jin1 wu2 shen2 。
- bei1 shui3 bo2 shi1 yuan2 bu4 zhi2 ， jiang4 bu4 fu4 que4 na4 zuo4 chen1 。
- a1 hong2 chu3 fen4 zhu1 si1 guo3 ， yan2 zhi4 tong2 jun1 ju1 shang4 zuo4 。
- zhu3 cha2 bao1 qian4 dui4 lu2 xun1 ， zhe1 mo4 bai2 ju1 xi4 zhong1 guo4 。

## 注释

## 译文

## 赏析
