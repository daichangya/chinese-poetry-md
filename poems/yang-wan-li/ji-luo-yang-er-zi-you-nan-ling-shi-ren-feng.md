---
id: yang-wan-li-ji-luo-yang-er-zi-you-nan-ling-shi-ren-feng
title: 纪罗杨二子游南岭石人峰
titlePinyin: ji4 luo2 yang2 er4 zi3 you2 nan2 ling3 shi2 ren2 feng1
titleSlug: ji-luo-yang-er-zi-you-nan-ling-shi-ren-feng
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二子同游石人峰，深行翠筿黄茅中。
- 初嫌微径无人踪，行到半岭径亦穷。
- 来时犹自闻鸡犬，且行且语不觉远。
- 上头无梯下无岸，前头难攀后难返。
- 黄茅翠筿深复深，忽有笛声出暗林。
- 草根一把牛骨骼，血点溅地惊人心。
- 二子相看面无色，疾趋山后空王宅。
- 野僧闻此叫绝天，拊破禅床椎倒壁。
- 荒山岂有吹笛声，乃是卧虎鼻息鸣。
- 二子归来向侬说，犹道兹游最清绝。
- 兹游清绝岂不佳，二子性命如泥沙。

## 拼音
- er4 zi3 tong2 you2 shi2 ren2 feng1 ， shen1 xing2 cui4 xiao3 huang2 mao2 zhong1 。
- chu1 xian2 wei1 jing4 wu2 ren2 zong1 ， xing2 dao4 ban4 ling3 jing4 yi4 qiong2 。
- lai2 shi2 you2 zi4 wen2 ji1 quan3 ， qie3 xing2 qie3 yu3 bu4 jue2 yuan3 。
- shang4 tou2 wu2 ti1 xia4 wu2 an4 ， qian2 tou0 nan2 pan1 hou4 nan2 fan3 。
- huang2 mao2 cui4 xiao3 shen1 fu4 shen1 ， hu1 you3 di2 sheng1 chu1 an4 lin2 。
- cao3 gen1 yi4 ba3 niu2 gu3 ge2 ， xue4 dian3 jian4 di4 jing1 ren2 xin1 。
- er4 zi3 xiang1 kan4 mian4 wu2 se4 ， ji2 qu1 shan1 hou4 kong1 wang2 zhai2 。
- ye3 seng1 wen2 ci3 jiao4 jue2 tian1 ， fu3 po4 chan2 chuang2 zhui1 dao3 bi4 。
- huang1 shan1 qi3 you3 chui1 di2 sheng1 ， nai3 shi4 wo4 hu3 bi2 xi1 ming2 。
- er4 zi3 gui1 lai2 xiang4 nong2 shuo1 ， you2 dao4 zi1 you2 zui4 qing1 jue2 。
- zi1 you2 qing1 jue2 qi3 bu4 jia1 ， er4 zi3 xing4 ming4 ru2 ni2 sha1 。

## 注释

## 译文

## 赏析
