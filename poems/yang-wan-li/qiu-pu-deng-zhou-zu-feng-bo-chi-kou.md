---
id: yang-wan-li-qiu-pu-deng-zhou-zu-feng-bo-chi-kou
title: 秋浦登舟阻风泊池口
titlePinyin: qiu1 pu3 deng1 zhou1 zu3 feng1 bo2 chi2 kou3
titleSlug: qiu-pu-deng-zhou-zu-feng-bo-chi-kou
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 午眠化蝶化未成，梦中澒洞发大声。
- 军鼙雷鼓百千面，援桴齐下作一鸣。
- 起来推窗无一物，海潮打入齐山窟。
- 数洲翻覆相荡摩，四山动摇皆突兀。
- 钱塘潮来声惊天，金陵潮来声寂然。
- 此去金陵一千里，那得潮声来到此。
- 长年三老笑复嘲，云是波声不是潮。
- 清溪波头高过屋，大江波头泼日毂。
- 清溪去江一步地，大江可望不可至。
- 北风向晚动地来，跳出银峰万万堆。
- 侬船莫管行不得，且看银峰永今夕。

## 拼音
- wu3 mian2 hua4 die2 hua4 wei4 cheng2 ， meng4 zhong1 hong4 dong4 fa1 da4 sheng1 。
- jun1 pi2 lei2 gu3 bai3 qian1 mian4 ， yuan2 fu2 qi2 xia4 zuo4 yi4 ming2 。
- qi3 lai2 tui1 chuang1 wu2 yi2 wu4 ， hai3 chao2 da3 ru4 qi2 shan1 ku1 。
- shu4 zhou1 fan1 fu4 xiang1 dang4 mo2 ， si4 shan1 dong4 yao2 jie1 tu1 wu4 。
- qian2 tang2 chao2 lai2 sheng1 jing1 tian1 ， jin1 ling2 chao2 lai2 sheng1 ji4 ran2 。
- ci3 qu4 jin1 ling2 yi4 qian1 li3 ， na4 de2 chao2 sheng1 lai2 dao4 ci3 。
- zhang3 nian2 san1 lao3 xiao4 fu4 chao2 ， yun2 shi4 bo1 sheng1 bu2 shi4 chao2 。
- qing1 xi1 bo1 tou2 gao1 guo4 wu1 ， da4 jiang1 bo1 tou2 po1 ri4 gu1 。
- qing1 xi1 qu4 jiang1 yi2 bu4 di4 ， da4 jiang1 ke3 wang4 bu4 ke3 zhi4 。
- bei3 feng1 xiang4 wan3 dong4 di4 lai2 ， tiao4 chu1 yin2 feng1 wan4 wan4 dui1 。
- nong2 chuan2 mo4 guan3 xing2 bu4 de2 ， qie3 kan4 yin2 feng1 yong3 jin1 xi1 。

## 注释

## 译文

## 赏析
