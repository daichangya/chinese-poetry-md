---
id: yang-wan-li-ti-xun-reng-zhong-xing-qing-shou-song
title: 题薰陾中兴庆寿颂
titlePinyin: ti2 xun1 reng2 zhong1 xing1 qing4 shou4 song4
titleSlug: ti-xun-reng-zhong-xing-qing-shou-song
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 炎晖十叶生太皇，即宋光武赵少康。
- 皇穹柱折地无轴，再辟三极纪八荒。
- 与天同仁自同寿，八十万岁登九九。
- 淳熙天子驾苍龙，春王三朝领群后。
- 是时雪花晓尚飘，日华飞来雪即销。
- 玉巵滟海泛椒柏，宝册错锦凋琼瑶。
- 虞典汉仪照亿世，可无鸿笔描天地。
- 下帷窥园几代孙，浓墨大书三万字。
- 点窜封禅典引辞，涂改皇武贞符诗。
- 珠玑金玉槌作屑，铸出夏鼎仍商彝。
- 歧阳石鼓鱼贯柳，浯溪石崖非好手。
- 谁将臣陾中兴庆寿篇，刻之玉版藏名山，何千万年千万年。

## 拼音
- yan2 hui1 shi2 ye4 sheng1 tai4 huang2 ， ji2 song4 guang1 wu3 zhao4 shao3 kang1 。
- huang2 qiong2 zhu4 zhe2 di4 wu2 zhou2 ， zai4 pi4 san1 ji2 ji4 ba1 huang1 。
- yu3 tian1 tong2 ren2 zi4 tong2 shou4 ， ba1 shi2 wan4 sui4 deng1 jiu3 jiu3 。
- chun2 xi1 tian1 zi3 jia4 cang1 long2 ， chun1 wang2 san1 chao2 ling3 qun2 hou4 。
- shi4 shi2 xue3 hua1 xiao3 shang4 piao1 ， ri4 hua2 fei1 lai2 xue3 ji2 xiao1 。
- yu4 zhi1 yan4 hai3 fan4 jiao1 bai3 ， bao3 ce4 cuo4 jin3 diao1 qiong2 yao2 。
- yu2 dian3 han4 yi2 zhao4 yi4 shi4 ， ke3 wu2 hong2 bi3 miao2 tian1 di4 。
- xia4 wei2 kui1 yuan2 ji3 dai4 sun1 ， nong2 mo4 da4 shu1 san1 wan4 zi4 。
- dian3 cuan4 feng1 chan2 dian3 yin3 ci2 ， tu2 gai3 huang2 wu3 zhen1 fu2 shi1 。
- zhu1 ji1 jin1 yu4 chui2 zuo4 xie4 ， zhu4 chu1 xia4 ding3 reng2 shang1 yi2 。
- qi2 yang2 shi2 gu3 yu2 guan4 liu3 ， wu2 xi1 shi2 ya2 fei1 hao3 shou3 。
- shui2 jiang1 chen2 reng2 zhong1 xing1 qing4 shou4 pian1 ， ke4 zhi1 yu4 ban3 cang2 ming2 shan1 ， he2 qian1 wan4 nian2 qian1 wan4 nian2 。

## 注释

## 译文

## 赏析
