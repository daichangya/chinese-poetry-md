---
id: yang-wan-li-shi-yue-si-ri-tong-zi-wen-ke-xin-zi-qian-zi-zhi-cai-weng-zi-li-zhu-di-fa-c364aba0
title: 十月四日同子文克信子潜子直材翁子立诸弟访三十二叔祖于小蓬莱酌酒摘金橘小集戏成长句
titlePinyin: shi2 yue4 si4 ri4 tong2 zi3 wen2 ke4 xin4 zi3 qian2 zi3 zhi2 cai2 weng1 zi3 li4 zhu1 di4 fang3 san1 shi2 er4 shu1 zu3 yu2 xiao3 peng2 lai2 zhuo2 jiu3 zhai1 jin1 ju2 xiao3 ji2 xi4 cheng2 zhang3 ju4
titleSlug: shi-yue-si-ri-tong-zi-wen-ke-xin-zi-qian-zi-zhi-cai-weng-zi-li-zhu-di-fa-c364aba0
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 诚斋老子不奈静，偶拄乌藤出苔径。
- 独游无伴却成愁，群从同行还起兴。
- 每过一家添一人，须臾保社如烟云。
- 褰裳涉溪溪水浅，著屦度桥桥柱新。
- 蓬莱一点出尘外，南溪裹在千花里。
- 芙蓉照波上下红，琅玕绕屋东西翠。
- 槿篱竹户重复重，鸡鸣犬吠青霞中。
- 蓬莱老仙出迎客，朱颜绿发仍方瞳。
- 餐菊为粮露为醑，染雾作巾云作屦。
- 欣然领客到仙家，行尽蓬莱日未斜。
- 更倾仙瓢酌仙酒，酒外瓢边亦何有。
- 偶看小树双团栾，碧瑠璃叶黄金丸。
- 主人忍吃不忍摘，笑道未霜犹带酸。
- 小僮随我勇过我，不管仙翁惜仙果。
- 争挽风枝拣霜颗，争献满盘来饤坐。
- 隔水蓬莱看绝奇，蓬莱看水海如池。
- 主人劝客对绝境，不饮令侬怒生瘿。
- 何如寄下未尽瓢，留待早梅赏疎影。

## 拼音
- cheng2 zhai1 lao3 zi3 bu2 nai4 jing4 ， ou3 zhu3 wu1 teng2 chu1 tai2 jing4 。
- du2 you2 wu2 ban4 que4 cheng2 chou2 ， qun2 cong2 tong2 hang2 hai2 qi3 xing1 。
- mei3 guo4 yi4 jia1 tian1 yi4 ren2 ， xu1 yu2 bao3 she4 ru2 yan1 yun2 。
- qian1 shang0 she4 xi1 xi1 shui3 qian3 ， zhu4 ju4 du4 qiao2 qiao2 zhu4 xin1 。
- peng2 lai2 yi4 dian3 chu1 chen2 wai4 ， nan2 xi1 guo3 zai4 qian1 hua1 li3 。
- fu2 rong2 zhao4 bo1 shang4 xia4 hong2 ， lang2 gan1 rao4 wu1 dong1 xi1 cui4 。
- jin3 li2 zhu2 hu4 chong2 fu4 zhong4 ， ji1 ming2 quan3 fei4 qing1 xia2 zhong1 。
- peng2 lai2 lao3 xian1 chu1 ying2 ke4 ， zhu1 yan2 lü4 fa1 reng2 fang1 tong2 。
- can1 ju2 wei4 liang2 lu4 wei4 xu3 ， ran3 wu4 zuo4 jin1 yun2 zuo4 ju4 。
- xin1 ran2 ling3 ke4 dao4 xian1 jia1 ， xing2 jin4 peng2 lai2 ri4 wei4 xie2 。
- geng4 qing1 xian1 piao2 zhuo2 xian1 jiu3 ， jiu3 wai4 piao2 bian1 yi4 he2 you3 。
- ou3 kan4 xiao3 shu4 shuang1 tuan2 luan2 ， bi4 liu2 li2 ye4 huang2 jin1 wan2 。
- zhu3 ren2 ren3 chi1 bu4 ren3 zhai1 ， xiao4 dao4 wei4 shuang1 you2 dai4 suan1 。
- xiao3 tong2 sui2 wo3 yong3 guo4 wo3 ， bu4 guan3 xian1 weng1 xi1 xian1 guo3 。
- zheng1 wan3 feng1 zhi1 jian3 shuang1 ke1 ， zheng1 xian4 man3 pan2 lai2 ding4 zuo4 。
- ge2 shui3 peng2 lai2 kan4 jue2 qi2 ， peng2 lai2 kan4 shui3 hai3 ru2 chi2 。
- zhu3 ren2 quan4 ke4 dui4 jue2 jing4 ， bu4 yin3 ling4 nong2 nu4 sheng1 ying3 。
- he2 ru2 ji4 xia4 wei4 jin4 piao2 ， liu2 dai4 zao3 mei2 shang3 shu1 ying3 。

## 注释

## 译文

## 赏析
