---
id: yang-wan-li-he-qiu-zong-qing-zeng-chang-ju-zhi-yun
title: 和丘宗卿赠长句之韵
titlePinyin: he2 qiu1 zong1 qing1 zeng4 chang2 ju4 zhi1 yun4
titleSlug: he-qiu-zong-qing-zeng-chang-ju-zhi-yun
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君入修门才一见，我出修门风刮面。
- 归来急问有新诗，句句举似君不疑。
- 殿门握手冠缨绝，炯如云破瞻秋月。
- 老怀勃鬰久不开，为君倾豁情既竭。
- 君诗元自过黄初，古雅可敬丽可娱。
- 诗坛端是一敌国，乃不自惜下取予。
- 向来交游半生死，悼往喜今同彼此。
- 老夫懒性不便书，毛颖为君浴清泚。
- 圣贤何时同一中，纵谈社燕与秋鸿。
- 芒鞋藤杖寻春风，天竺灵隠九里松。
- 古来乐事天悭与，怪珍未必逢良贾。
- 即今又欲驾官船，淮水中流送归虏。
- 金山独上妙高台，再与海若相诙谐。
- 归时借手无一字，教君笑杀老诚斋。

## 拼音
- jun1 ru4 xiu1 men2 cai2 yi2 jian4 ， wo3 chu1 xiu1 men2 feng1 gua1 mian4 。
- gui1 lai2 ji2 wen4 you3 xin1 shi1 ， ju4 ju4 ju3 si4 jun1 bu4 yi2 。
- dian4 men2 wo4 shou3 guan1 ying1 jue2 ， jiong3 ru2 yun2 po4 zhan1 qiu1 yue4 。
- lao3 huai2 bo2 yu4 jiu3 bu4 kai1 ， wei4 jun1 qing1 huo1 qing2 ji4 jie2 。
- jun1 shi1 yuan2 zi4 guo4 huang2 chu1 ， gu3 ya3 ke3 jing4 li4 ke3 yu2 。
- shi1 tan2 duan1 shi4 yi4 di2 guo2 ， nai3 bu2 zi4 xi1 xia4 qu3 yu3 。
- xiang4 lai2 jiao1 you2 ban4 sheng1 si3 ， dao4 wang3 xi3 jin1 tong2 bi3 ci3 。
- lao3 fu1 lan3 xing4 bu2 bian4 shu1 ， mao2 ying3 wei4 jun1 yu4 qing1 ci3 。
- sheng4 xian2 he2 shi2 tong2 yi4 zhong1 ， zong4 tan2 she4 yan4 yu3 qiu1 hong2 。
- mang2 xie2 teng2 zhang4 xun2 chun1 feng1 ， tian1 zhu2 ling2 yin3 jiu3 li3 song1 。
- gu3 lai2 le4 shi4 tian1 qian1 yu3 ， guai4 zhen1 wei4 bi4 feng2 liang2 jia3 。
- ji2 jin1 you4 yu4 jia4 guan1 chuan2 ， huai2 shui3 zhong1 liu2 song4 gui1 lu3 。
- jin1 shan1 du2 shang4 miao4 gao1 tai2 ， zai4 yu3 hai3 ruo4 xiang1 hui1 xie2 。
- gui1 shi2 jie4 shou3 wu2 yi2 zi4 ， jiao4 jun1 xiao4 sha1 lao3 cheng2 zhai1 。

## 注释

## 译文

## 赏析
