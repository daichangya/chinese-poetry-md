---
id: yang-wan-li-ti-zhang-ji-chang-shao-qing-shi-an-an-ming-qu-gao-ci-yun-xue-zu-yi-zi-shi
title: 题张季长少卿饰庵庵名取告词云学足以自饰
titlePinyin: ti2 zhang1 ji4 chang2 shao3 qing1 shi4 an1 an1 ming2 qu3 gao4 ci2 yun2 xue2 zu2 yi3 zi4 shi4
titleSlug: ti-zhang-ji-chang-shao-qing-shi-an-an-ming-qu-gao-ci-yun-xue-zu-yi-zi-shi
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吾友张饰庵，学到贲上白。
- 真贲初非文，至饰亦无色。
- 君看瑄玉姿，岂借青黄饰。
- 宝气不自中，白虹贯空碧。
- 饰庵隠岷岭，英名震京国。
- 鲁论感凤叹，春秋辩麟获。
- 孝庙聘丘园，有来校坟籍。
- 光皇访忠贤，再起贰卿棘。
- 未应两朝旧，不侍九重侧。
- 训词揭昭回，圣意深记忆。
- 盍归赞人文，小却犹讲席。
- 未要从子真，带月耕岩石。

## 拼音
- wu2 you3 zhang1 shi4 an1 ， xue2 dao4 ben1 shang4 bai2 。
- zhen1 ben1 chu1 fei1 wen2 ， zhi4 shi4 yi4 wu2 se4 。
- jun1 kan4 xuan1 yu4 zi1 ， qi3 jie4 qing1 huang2 shi4 。
- bao3 qi4 bu2 zi4 zhong1 ， bai2 hong2 guan4 kong1 bi4 。
- shi4 an1 yin3 min2 ling3 ， ying1 ming2 zhen4 jing1 guo2 。
- lu3 lun4 gan3 feng4 tan4 ， chun1 qiu1 bian4 lin2 huo4 。
- xiao4 miao4 pin4 qiu1 yuan2 ， you3 lai2 xiao4 fen2 ji2 。
- guang1 huang2 fang3 zhong1 xian2 ， zai4 qi3 er4 qing1 ji2 。
- wei4 ying4 liang3 chao2 jiu4 ， bu2 shi4 jiu3 chong2 ce4 。
- xun4 ci2 jie1 zhao1 hui2 ， sheng4 yi4 shen1 ji4 yi4 。
- he2 gui1 zan4 ren2 wen2 ， xiao3 que4 you2 jiang3 xi2 。
- wei4 yao4 cong2 zi3 zhen1 ， dai4 yue4 geng1 yan2 shi2 。

## 注释

## 译文

## 赏析
