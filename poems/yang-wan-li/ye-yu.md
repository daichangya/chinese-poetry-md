---
id: yang-wan-li-ye-yu
title: 夜雨
titlePinyin: ye4 yu3
titleSlug: ye-yu
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 幽人睡正熟，不知江雨来。
- 惊风飒然起，声若山岳摧。
- 起坐不复寐，万感集老怀。
- 忆年十四五，读书松下斋。
- 寒夜耿难晓，孤吟悄无侪。
- 虫语一灯寂，鬼啼万山哀。
- 雨声正如此，壮心滴不灰。
- 即今逾知命，已先十年衰。
- 不知后此者，壮心肯更回。
- 旧学日疏芜，书册久尘埃。
- 圣处与天似，而我老相催。
- 坐念慨未已，东窗晨光开。

## 拼音
- you1 ren2 shui4 zheng4 shu2 ， bu4 zhi1 jiang1 yu3 lai2 。
- jing1 feng1 sa4 ran2 qi3 ， sheng1 ruo4 shan1 yue4 cui1 。
- qi3 zuo4 bu2 fu4 mei4 ， wan4 gan3 ji2 lao3 huai2 。
- yi4 nian2 shi2 si4 wu3 ， du2 shu1 song1 xia4 zhai1 。
- han2 ye4 geng3 nan2 xiao3 ， gu1 yin2 qiao1 wu2 chai2 。
- chong2 yu3 yi4 deng1 ji4 ， gui3 ti2 wan4 shan1 ai1 。
- yu3 sheng1 zheng4 ru2 ci3 ， zhuang4 xin1 di1 bu4 hui1 。
- ji2 jin1 yu2 zhi1 ming4 ， yi3 xian1 shi2 nian2 shuai1 。
- bu4 zhi1 hou4 ci3 zhe3 ， zhuang4 xin1 ken3 geng4 hui2 。
- jiu4 xue2 ri4 shu1 wu2 ， shu1 ce4 jiu3 chen2 ai1 。
- sheng4 chu4 yu3 tian1 si4 ， er2 wo3 lao3 xiang1 cui1 。
- zuo4 nian4 kai3 wei4 yi3 ， dong1 chuang1 chen2 guang1 kai1 。

## 注释

## 译文

## 赏析
