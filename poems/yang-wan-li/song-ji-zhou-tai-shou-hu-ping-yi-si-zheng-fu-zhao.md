---
id: yang-wan-li-song-ji-zhou-tai-shou-hu-ping-yi-si-zheng-fu-zhao
title: 送吉州太守胡平一寺正赴召
titlePinyin: song4 ji2 zhou1 tai4 shou3 hu2 ping2 yi2 si4 zheng4 fu4 zhao4
titleSlug: song-ji-zhou-tai-shou-hu-ping-yi-si-zheng-fu-zhao
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔乾道游璧水，君为秀孝侬博士。
- 逮今嘉泰归青原，侬为州民君刺史。
- 人生离合风中云，白发相逢有几人。
- 与君相逢又相别，不待折柳眉先颦。
- 如君岂弟民父母，春风风人夏雨雨。
- 忽然一夜飞秋霜，惊杀雁鹜兼豺狼。
- 政声无翼到天上，玉皇诏君登庙廊。
- 郎星卿月小借路，金华玉堂即高步。
- 中兴贤关育凤麟，向来未有秉鸿钧。
- 祗今丞相破荒了，第一衣钵当传君。

## 拼音
- yi4 xi1 qian2 dao4 you2 bi4 shui3 ， jun1 wei4 xiu4 xiao4 nong2 bo2 shi4 。
- dai3 jin1 jia1 tai4 gui1 qing1 yuan2 ， nong2 wei4 zhou1 min2 jun1 ci4 shi3 。
- ren2 sheng1 li2 he2 feng1 zhong1 yun2 ， bai2 fa4 xiang1 feng2 you3 ji3 ren2 。
- yu3 jun1 xiang1 feng2 you4 xiang1 bie2 ， bu2 dai4 zhe2 liu3 mei2 xian1 pin2 。
- ru2 jun1 qi3 di4 min2 fu4 mu3 ， chun1 feng1 feng1 ren2 xia4 yu3 yu3 。
- hu1 ran2 yi2 ye4 fei1 qiu1 shuang1 ， jing1 sha1 yan4 wu4 jian1 chai2 lang2 。
- zheng4 sheng1 wu2 yi4 dao4 tian1 shang4 ， yu4 huang2 zhao4 jun1 deng1 miao4 lang2 。
- lang2 xing1 qing1 yue4 xiao3 jie4 lu4 ， jin1 hua2 yu4 tang2 ji2 gao1 bu4 。
- zhong1 xing1 xian2 guan1 yu4 feng4 lin2 ， xiang4 lai2 wei4 you3 bing3 hong2 jun1 。
- zhi1 jin1 cheng2 xiang4 po4 huang1 le0 ， di4 yi1 yi1 bo1 dang1 chuan2 jun1 。

## 注释

## 译文

## 赏析
