---
id: yang-wan-li-er-yue-er-shi-si-ri-si-cheng-tian-zhang-qing-shu-ji-xue-zhong-jiu-tong-s-552330e3
title: 二月二十四日寺丞田丈清叔及学中旧同舍诸丈拉予同屈祭酒颜丈几圣学官诸丈集于西湖雨中泛舟坐上二十人用迟日江山丽四句分韵赋诗余得融字呈同社
titlePinyin: er4 yue4 er4 shi2 si4 ri4 si4 cheng2 tian2 zhang4 qing1 shu1 ji2 xue2 zhong1 jiu4 tong2 she4 zhu1 zhang4 la1 yu3 tong2 qu1 ji4 jiu3 yan2 zhang4 ji3 sheng4 xue2 guan1 zhu1 zhang4 ji2 yu2 xi1 hu2 yu3 zhong1 fan4 zhou1 zuo4 shang4 er4 shi2 ren2 yong4 chi2 ri4 jiang1 shan1 li4 si4 ju4 fen1 yun4 fu4 shi1 yu2 de2 rong2 zi4 cheng2 tong2 she4
titleSlug: er-yue-er-shi-si-ri-si-cheng-tian-zhang-qing-shu-ji-xue-zhong-jiu-tong-s-552330e3
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 正月一度游玉壶，二月一度游真珠。
- 是时新霁晓光初，西湖献状无遗余。
- 君王予告作寒食，来看孤山海棠色。
- 海棠落尽孤山空，湖上模糊眼中黑。
- 夜来三更湖月明，群仙下堕嬉殊庭。
- 东坡和靖相先后，李成郭熙在左右。
- 惠崇捧砚大如箕，大年落笔疾于飞。
- 磨墨为云洒为雨，湖波掀舞山倾欹。
- 画作西湖烟雨障，今晨挂在孤山上。
- 同来诸彦文章公，不数钱起兼吴融。
- 何如玉船一举百分满，一笑千峰烟雨散。

## 拼音
- zheng1 yue4 yi2 du4 you2 yu4 hu2 ， er4 yue4 yi1 du4 you2 zhen1 zhu1 。
- shi4 shi2 xin1 ji4 xiao3 guang1 chu1 ， xi1 hu2 xian4 zhuang4 wu2 yi2 yu2 。
- jun1 wang2 yu3 gao4 zuo4 han2 shi2 ， lai2 kan4 gu1 shan1 hai3 tang2 se4 。
- hai3 tang2 luo4 jin4 gu1 shan1 kong1 ， hu2 shang4 mo2 hu0 yan3 zhong1 hei1 。
- ye4 lai2 san1 geng1 hu2 yue4 ming2 ， qun2 xian1 xia4 duo4 xi1 shu1 ting2 。
- dong1 po1 he2 jing4 xiang1 xian1 hou4 ， li3 cheng2 guo1 xi1 zai4 zuo3 you4 。
- hui4 chong2 peng3 yan4 da4 ru2 ji1 ， da4 nian2 luo4 bi3 ji2 yu2 fei1 。
- mo2 mo4 wei4 yun2 sa3 wei4 yu3 ， hu2 bo1 xian1 wu3 shan1 qing1 qi1 。
- hua4 zuo4 xi1 hu2 yan1 yu3 zhang4 ， jin1 chen2 gua4 zai4 gu1 shan1 shang4 。
- tong2 lai2 zhu1 yan4 wen2 zhang1 gong1 ， bu2 shu4 qian2 qi3 jian1 wu2 rong2 。
- he2 ru2 yu4 chuan2 yi4 ju3 bai3 fen1 man3 ， yi2 xiao4 qian1 feng1 yan1 yu3 san4 。

## 注释

## 译文

## 赏析
