---
id: yang-wan-li-he-luo-wu-gang-qin-ruo-tu-mi-chang-ju
title: 和罗武冈钦若酴醾长句
titlePinyin: he2 luo2 wu3 gang1 qin1 ruo4 tu2 mi2 chang2 ju4
titleSlug: he-luo-wu-gang-qin-ruo-tu-mi-chang-ju
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 花飞十不啻五六，青子团枝失红簇。
- 江南桃李总成阴，不论少城与韦曲。
- 酴醾珍重不浪开，晚堆绿云点冰玉。
- 体薰山麝非一脐，水洗银河费千斛。
- 滴成小蓓密于糁，乱走长条柔可束。
- 醉眸须及月下来，破鼻细从风处触。
- 先生未必被花恼，偶与门人暮春浴。
- 为怜压架十万枝，小立傍边领新馥。
- 剩拚妙语宠琼蕤，更掇清英酿酃渌。
- 先生何得便杜门，霜鬓犹烦玉堂宿。

## 拼音
- hua1 fei1 shi2 bu2 chi4 wu3 liu4 ， qing1 zi3 tuan2 zhi1 shi1 hong2 cu4 。
- jiang1 nan2 tao2 li3 zong3 cheng2 yin1 ， bu2 lun4 shao3 cheng2 yu3 wei2 qu3 。
- tu2 mi2 zhen1 zhong4 bu2 lang4 kai1 ， wan3 dui1 lü4 yun2 dian3 bing1 yu4 。
- ti3 xun1 shan1 she4 fei1 yi4 qi2 ， shui3 xi3 yin2 he2 fei4 qian1 hu2 。
- di1 cheng2 xiao3 bei4 mi4 yu2 shen1 ， luan4 zou3 chang2 tiao2 rou2 ke3 shu4 。
- zui4 mou2 xu1 ji2 yue4 xia4 lai2 ， po4 bi2 xi4 cong2 feng1 chu4 chu4 。
- xian1 sheng1 wei4 bi4 bei4 hua1 nao3 ， ou3 yu3 men2 ren2 mu4 chun1 yu4 。
- wei4 lian2 ya1 jia4 shi2 wan4 zhi1 ， xiao3 li4 bang4 bian1 ling3 xin1 fu4 。
- sheng4 pin1 miao4 yu3 chong3 qiong2 rui2 ， geng4 duo1 qing1 ying1 niang4 ling2 lu4 。
- xian1 sheng1 he2 de2 bian4 du4 men2 ， shuang1 bin4 you2 fan2 yu4 tang2 su4 。

## 注释

## 译文

## 赏析
