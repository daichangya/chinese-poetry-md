---
id: yang-wan-li-tai-ping-si-shui-jun-ren-xu-you-hua-qing-ji-guan-he
title: 太平寺水郡人徐友画清济贯河
titlePinyin: tai4 ping2 si4 shui3 jun4 ren2 xu2 you3 hua4 qing1 ji4 guan4 he2
titleSlug: tai-ping-si-shui-jun-ren-xu-you-hua-qing-ji-guan-he
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 太平古寺劫灰余，夕阳惟照一塔孤。
- 得得来看还不乐，竹茎荒处破殿虚。
- 偶逢老僧听僧话，道是壁间留古画。
- 徐生绝笔今百年，祖师相传妙天下。
- 壁如雪色一丈许，徐生画水才盈堵。
- 横看侧看只么是，分明是画不是水。
- 中有清济一线波，横贯万里浊浪之黄河。
- 雷奔电卷尽渠猛，独清元自不随它。
- 波痕尽处忽掀怒，搅动一河秋色暮。
- 分明是水不是画，老眼向来元自误。
- 佛庐化作金柁楼，银山雪堆风打头。
- 是身飘然在中流，夺得太一莲叶舟。
- 僧言此画难再觅，官归江西却相忆。
- 并州剪刀剪不得，鹅溪疋绢官莫惜，貌取秋涛悬坐侧。

## 拼音
- tai4 ping2 gu3 si4 jie2 hui1 yu2 ， xi1 yang2 wei2 zhao4 yi4 ta3 gu1 。
- de2 de2 lai2 kan4 hai2 bu2 le4 ， zhu2 jing1 huang1 chu4 po4 dian4 xu1 。
- ou3 feng2 lao3 seng1 ting1 seng1 hua4 ， dao4 shi4 bi4 jian1 liu2 gu3 hua4 。
- xu2 sheng1 jue2 bi3 jin1 bai3 nian2 ， zu3 shi1 xiang1 chuan2 miao4 tian1 xia4 。
- bi4 ru2 xue3 se4 yi2 zhang4 xu3 ， xu2 sheng1 hua4 shui3 cai2 ying2 du3 。
- heng2 kan4 ce4 kan4 zhi1 me0 shi4 ， fen1 ming2 shi4 hua4 bu2 shi4 shui3 。
- zhong1 you3 qing1 ji4 yi2 xian4 bo1 ， heng2 guan4 wan4 li3 zhuo2 lang4 zhi1 huang2 he2 。
- lei2 ben1 dian4 juan4 jin4 qu2 meng3 ， du2 qing1 yuan2 zi4 bu4 sui2 ta1 。
- bo1 hen2 jin4 chu4 hu1 xian1 nu4 ， jiao3 dong4 yi4 he2 qiu1 se4 mu4 。
- fen1 ming2 shi4 shui3 bu2 shi4 hua4 ， lao3 yan3 xiang4 lai2 yuan2 zi4 wu4 。
- fo2 lu2 hua4 zuo4 jin1 tuo2 lou2 ， yin2 shan1 xue3 dui1 feng1 da3 tou2 。
- shi4 shen1 piao1 ran2 zai4 zhong1 liu2 ， duo2 de2 tai4 yi4 lian2 ye4 zhou1 。
- seng1 yan2 ci3 hua4 nan2 zai4 mi4 ， guan1 gui1 jiang1 xi1 que4 xiang1 yi4 。
- bing1 zhou1 jian3 dao1 jian3 bu4 de2 ， e2 xi1 pi3 juan4 guan1 mo4 xi1 ， mao4 qu3 qiu1 tao1 xuan2 zuo4 ce4 。

## 注释

## 译文

## 赏析
