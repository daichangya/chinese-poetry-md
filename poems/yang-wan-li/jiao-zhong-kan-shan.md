---
id: yang-wan-li-jiao-zhong-kan-shan
title: 轿中看山
titlePinyin: jiao4 zhong1 kan4 shan1
titleSlug: jiao-zhong-kan-shan
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 买山安得钱，有钱价不贱。
- 住山如冠玉，人见我不见。
- 世言游山好，一峰足双茧。
- 峰外复有峰，历尽独能徧。
- 不如近看山，近看不如远。
- 请山略退步，容我与对面。
- 我行山欣随，我住山乐伴。
- 有酒唤山饮，有蔌分山馔。
- 隔水绝高寒，萦云偏蒨绚。
- 雨滋青弥深，日炫紫还浅。
- 端居忽飞动，遐逝即回转。
- 孤秀呈复逃，层尖隠还显。
- 掇入轿中来，置在几上玩。
- 劣行三两驿，已阅百千变。
- 非我去旁搜，皆渠来自献。
- 寄言有山人，勿卖亦勿典。
- 金多汝安用，价重山亦怨。
- 估若为我低，伤廉又非愿。
- 山已在胸中，岂复有余羡。
- 羡心固无余，更借山一看。

## 拼音
- mai3 shan1 an1 de2 qian2 ， you3 qian2 jia4 bu2 jian4 。
- zhu4 shan1 ru2 guan1 yu4 ， ren2 jian4 wo3 bu2 jian4 。
- shi4 yan2 you2 shan1 hao3 ， yi4 feng1 zu2 shuang1 jian3 。
- feng1 wai4 fu4 you3 feng1 ， li4 jin4 du2 neng2 bian4 。
- bu4 ru2 jin4 kan4 shan1 ， jin4 kan4 bu4 ru2 yuan3 。
- qing3 shan1 lüe4 tui4 bu4 ， rong2 wo3 yu3 dui4 mian4 。
- wo3 xing2 shan1 xin1 sui2 ， wo3 zhu4 shan1 le4 ban4 。
- you3 jiu3 huan4 shan1 yin3 ， you3 su4 fen1 shan1 zhuan4 。
- ge2 shui3 jue2 gao1 han2 ， ying2 yun2 pian1 qian4 xuan4 。
- yu3 zi1 qing1 mi2 shen1 ， ri4 xuan4 zi3 hai2 qian3 。
- duan1 ju1 hu1 fei1 dong4 ， xia2 shi4 ji2 hui2 zhuan3 。
- gu1 xiu4 cheng2 fu4 tao2 ， ceng2 jian1 yin3 hai2 xian3 。
- duo1 ru4 jiao4 zhong1 lai2 ， zhi4 zai4 ji3 shang4 wan2 。
- lie4 xing2 san1 liang3 yi4 ， yi3 yue4 bai3 qian1 bian4 。
- fei1 wo3 qu4 pang2 sou1 ， jie1 qu2 lai2 zi4 xian4 。
- ji4 yan2 you3 shan1 ren2 ， wu4 mai4 yi4 wu4 dian3 。
- jin1 duo1 ru3 an1 yong4 ， jia4 chong2 shan1 yi4 yuan4 。
- gu1 ruo4 wei4 wo3 di1 ， shang1 lian2 you4 fei1 yuan4 。
- shan1 yi3 zai4 xiong1 zhong1 ， qi3 fu4 you3 yu2 xian4 。
- xian4 xin1 gu4 wu2 yu2 ， geng4 jie4 shan1 yi2 kan4 。

## 注释

## 译文

## 赏析
