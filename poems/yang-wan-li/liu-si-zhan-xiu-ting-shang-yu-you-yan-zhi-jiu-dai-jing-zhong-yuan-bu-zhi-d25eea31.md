---
id: yang-wan-li-liu-si-zhan-xiu-ting-shang-yu-you-yan-zhi-jiu-dai-jing-zhong-yuan-bu-zhi-d25eea31
title: 刘寺展绣亭上与尤延之久待京仲远不至再相待于灵芝寺
titlePinyin: liu2 si4 zhan3 xiu4 ting2 shang4 yu3 you2 yan2 zhi1 jiu3 dai4 jing1 zhong4 yuan3 bu2 zhi4 zai4 xiang1 dai4 yu2 ling2 zhi1 si4
titleSlug: liu-si-zhan-xiu-ting-shang-yu-you-yan-zhi-jiu-dai-jing-zhong-yuan-bu-zhi-d25eea31
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南山十日菊，秋酌有前诺。
- 东省三同舍，山行何用约。
- 也复相丁宁，彼此拨忙著。
- 清晨到刘寺，寸步辄倚薄。
- 望君久未来，细意拣岩壑。
- 上到展绣亭，聊复休倦脚。
- 回览西湖天，向我怀中落。
- 山幽人转孤，境胜情反恶。
- 昔贤愿独往，对影谁与乐。
- 或者欣群游，避喧那可却。
- 我随梁溪叟，觞次饶驩谑。
- 坐无山浦翁，谈间顿萧索。
- 斜阳更待渠，小向灵芝泊。

## 拼音
- nan2 shan1 shi2 ri4 ju2 ， qiu1 zhuo2 you3 qian2 nuo4 。
- dong1 sheng3 san1 tong2 she4 ， shan1 xing2 he2 yong4 yue1 。
- ye3 fu4 xiang1 ding1 ning2 ， bi3 ci3 bo1 mang2 zhu4 。
- qing1 chen2 dao4 liu2 si4 ， cun4 bu4 zhe2 yi3 bao2 。
- wang4 jun1 jiu3 wei4 lai2 ， xi4 yi4 jian3 yan2 he4 。
- shang4 dao4 zhan3 xiu4 ting2 ， liao2 fu4 xiu1 juan4 jiao3 。
- hui2 lan3 xi1 hu2 tian1 ， xiang4 wo3 huai2 zhong1 luo4 。
- shan1 you1 ren2 zhuan3 gu1 ， jing4 sheng4 qing2 fan3 e4 。
- xi1 xian2 yuan4 du2 wang3 ， dui4 ying3 shui2 yu3 le4 。
- huo4 zhe3 xin1 qun2 you2 ， bi4 xuan1 na4 ke3 que4 。
- wo3 sui2 liang2 xi1 sou3 ， shang1 ci4 rao2 huan1 xue4 。
- zuo4 wu2 shan1 pu3 weng1 ， tan2 jian1 dun4 xiao1 suo3 。
- xie2 yang2 geng4 dai4 qu2 ， xiao3 xiang4 ling2 zhi1 bo2 。

## 注释

## 译文

## 赏析
