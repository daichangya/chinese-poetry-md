---
id: yang-wan-li-duo-jia-ting-qian-liang-zhu-mei-sheng-kai
title: 多稼亭前两株梅盛开
titlePinyin: duo1 jia4 ting2 qian2 liang3 zhu1 mei2 sheng4 kai1
titleSlug: duo-jia-ting-qian-liang-zhu-mei-sheng-kai
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 翟园看梅不满眼，载酒何曾倾一盏。
- 空有千株半未花，欲剪一枝无可拣。
- 归来却登多稼亭，玉妃骤降千娉婷。
- 素罗衣裳濯瑶水，珠宫楼阁开银屏。
- 国香万斛量不尽，雪岭诸峰互相映。
- 身骑白凤绕琼林，肝胆透寒骨毛冷。
- 看来只是两株梅，如何遣侬心眼开。
- 花头密密纷无数，萼萼枝枝砌成树。
- 夕阳斜照光烛天，微风欲度遮无路。
- 君不见侯门女儿真个痴，獭髓熬酥滴北枝。
- 又不见画工兔颖矜好手，冰水和铅描玉肌。
- 先生不能奄有二子者，报答风光只有诗。
- 今夕不醉仍无归。

## 拼音
- zhai2 yuan2 kan4 mei2 bu4 man3 yan3 ， zai3 jiu3 he2 ceng2 qing1 yi4 zhan3 。
- kong1 you3 qian1 zhu1 ban4 wei4 hua1 ， yu4 jian3 yi4 zhi1 wu2 ke3 jian3 。
- gui1 lai2 que4 deng1 duo1 jia4 ting2 ， yu4 fei1 zhou4 jiang4 qian1 ping1 ting2 。
- su4 luo2 yi1 shang0 zhuo2 yao2 shui3 ， zhu1 gong1 lou2 ge2 kai1 yin2 ping2 。
- guo2 xiang1 wan4 hu2 liang2 bu2 jin4 ， xue3 ling3 zhu1 feng1 hu4 xiang1 ying4 。
- shen1 qi2 bai2 feng4 rao4 qiong2 lin2 ， gan1 dan3 tou4 han2 gu3 mao2 leng3 。
- kan4 lai2 zhi3 shi4 liang3 zhu1 mei2 ， ru2 he2 qian3 nong2 xin1 yan3 kai1 。
- hua1 tou2 mi4 mi4 fen1 wu2 shu4 ， e4 e4 zhi1 zhi1 qi4 cheng2 shu4 。
- xi1 yang2 xie2 zhao4 guang1 zhu2 tian1 ， wei1 feng1 yu4 du4 zhe1 wu2 lu4 。
- jun1 bu2 jian4 hou2 men2 nü3 er2 zhen1 ge4 chi1 ， ta3 sui3 ao2 su1 di1 bei3 zhi1 。
- you4 bu2 jian4 hua4 gong1 tu4 ying3 jin1 hao3 shou3 ， bing1 shui3 he2 qian1 miao2 yu4 ji1 。
- xian1 sheng1 bu4 neng2 yan3 you3 er4 zi3 zhe3 ， bao4 da2 feng1 guang1 zhi3 you3 shi1 。
- jin1 xi1 bu2 zui4 reng2 wu2 gui1 。

## 注释

## 译文

## 赏析
