---
id: yang-wan-li-yan-ling-huai-gu-dong-po-xian-sheng
title: 延陵怀古 东坡先生
titlePinyin: yan2 ling2 huai2 gu3   dong1 po1 xian1 sheng1
titleSlug: yan-ling-huai-gu-dong-po-xian-sheng
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吹赤壁之月笛兮，瞻黄州之雪堂。
- 弹湘妃之玉瑟兮，织天孙之锦裳。
- 招先生其来归兮，何必怀眉山之故乡。
- 历九州而犹隘兮，诞寘之祝融之汪。
- 酌乳泉以当醴兮，餐荔子以为粮。
- 葺榕叶以作屋兮，托桄榔之荫以为堂。
- 驱海涛以入砚滴兮，挽南斗文星于笔铓。
- 昌黎兮欧阳，视先生兮雁行。
- 韫不泄兮忠愤，炯不揜兮文章。
- 乞镜湖兮九关，营菟裘兮是邦。
- 予之来兮云暮，与先生兮相望。
- 视履迹兮焉在，问故宫兮就荒。
- 俯仰兮永怀，渺山川兮苍苍。

## 拼音
- chui1 chi4 bi4 zhi1 yue4 di2 xi1 ， zhan1 huang2 zhou1 zhi1 xue3 tang2 。
- tan2 xiang1 fei1 zhi1 yu4 se4 xi1 ， zhi1 tian1 sun1 zhi1 jin3 shang0 。
- zhao1 xian1 sheng1 qi2 lai2 gui1 xi1 ， he2 bi4 huai2 mei2 shan1 zhi1 gu4 xiang1 。
- li4 jiu3 zhou1 er2 you2 ai4 xi1 ， dan4 zhi4 zhi1 zhu4 rong2 zhi1 wang1 。
- zhuo2 ru3 quan2 yi3 dang1 li3 xi1 ， can1 li4 zi3 yi3 wei2 liang2 。
- qi4 rong2 ye4 yi3 zuo4 wu1 xi1 ， tuo1 guang4 lang2 zhi1 yin4 yi3 wei2 tang2 。
- qu1 hai3 tao1 yi3 ru4 yan4 di1 xi1 ， wan3 nan2 dou4 wen2 xing1 yu2 bi3 mang2 。
- chang1 li2 xi1 ou1 yang2 ， shi4 xian1 sheng1 xi1 yan4 xing2 。
- yun4 bu2 xie4 xi1 zhong1 fen4 ， jiong3 bu4 yan3 xi1 wen2 zhang1 。
- qi3 jing4 hu2 xi1 jiu3 guan1 ， ying2 tu2 qiu2 xi1 shi4 bang1 。
- yu3 zhi1 lai2 xi1 yun2 mu4 ， yu3 xian1 sheng1 xi1 xiang1 wang4 。
- shi4 lü3 ji4 xi1 yan1 zai4 ， wen4 gu4 gong1 xi1 jiu4 huang1 。
- fu3 yang3 xi1 yong3 huai2 ， miao3 shan1 chuan1 xi1 cang1 cang1 。

## 注释

## 译文

## 赏析
