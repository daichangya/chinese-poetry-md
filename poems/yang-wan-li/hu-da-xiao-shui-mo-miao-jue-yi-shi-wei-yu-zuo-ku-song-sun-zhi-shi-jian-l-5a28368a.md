---
id: yang-wan-li-hu-da-xiao-shui-mo-miao-jue-yi-shi-wei-yu-zuo-ku-song-sun-zhi-shi-jian-l-5a28368a
title: 胡达孝水墨妙绝一世为余作枯松孙枝石间老柏谢以长句
titlePinyin: hu2 da2 xiao4 shui3 mo4 miao4 jue2 yi2 shi4 wei4 yu2 zuo4 ku1 song1 sun1 zhi1 shi2 jian1 lao3 bai3 xie4 yi3 chang2 ju4
titleSlug: hu-da-xiao-shui-mo-miao-jue-yi-shi-wei-yu-zuo-ku-song-sun-zhi-shi-jian-l-5a28368a
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东斋归自浣花里，访我弄泉惠山趾。
- 随身万里只孤舟，一簪不曾著行李。
- 忽拈远物出袖中，乃是孔明庙前古柏阆州松。
- 径从平地便起立，上穿屋瓦到青穹。
- 老蛟脱鳞干见骨，厥孙碧丝作须发。
- 石间霜皮二千尺，石似孤根根似石。
- 硬根瘦干未要论，叶间犹带汉唐春。
- 岁久亦无苔藓痕，只有雪山之雪玉垒云。
- 却收松柏半天里，几上卷来一张纸。

## 拼音
- dong1 zhai1 gui1 zi4 huan4 hua1 li3 ， fang3 wo3 nong4 quan2 hui4 shan1 zhi3 。
- sui2 shen1 wan4 li3 zhi1 gu1 zhou1 ， yi4 zan1 bu4 ceng2 zhu4 xing2 li0 。
- hu1 nian1 yuan3 wu4 chu1 xiu4 zhong1 ， nai3 shi4 kong3 ming2 miao4 qian2 gu3 bai3 lang2 zhou1 song1 。
- jing4 cong2 ping2 di4 bian4 qi3 li4 ， shang4 chuan1 wu1 wa3 dao4 qing1 qiong2 。
- lao3 jiao1 tuo1 lin2 gan1 jian4 gu3 ， jue2 sun1 bi4 si1 zuo4 xu1 fa4 。
- shi2 jian1 shuang1 pi2 er4 qian1 chi3 ， shi2 si4 gu1 gen1 gen1 si4 shi2 。
- ying4 gen1 shou4 gan1 wei4 yao4 lun4 ， ye4 jian1 you2 dai4 han4 tang2 chun1 。
- sui4 jiu3 yi4 wu2 tai2 xian3 hen2 ， zhi3 you3 xue3 shan1 zhi1 xue3 yu4 lei3 yun2 。
- que4 shou1 song1 bai3 ban4 tian1 li3 ， ji3 shang4 juan4 lai2 yi4 zhang1 zhi3 。

## 注释

## 译文

## 赏析
