---
id: yang-wan-li-ci-dong-po-xian-sheng-yong-liu-yi-xian-sheng-xue-shi-lu-ling-gui-zi-er-s-4b8a885d
title: 次东坡先生用六一先生雪诗律令龟字二十韵旧禁玉月梨梅练絮白舞鹅鹤等字新添访戴映雪高卧啮毡之类一切禁之
titlePinyin: ci4 dong1 po1 xian1 sheng1 yong4 liu4 yi1 xian1 sheng1 xue3 shi1 lü4 ling4 gui1 zi4 er4 shi2 yun4 jiu4 jin4 yu4 yue4 li2 mei2 lian4 xu4 bai2 wu3 e2 he4 deng3 zi4 xin1 tian1 fang3 dai4 ying4 xue3 gao1 wo4 nie4 zhan1 zhi1 lei4 yi2 qie4 jin4 zhi1
titleSlug: ci-dong-po-xian-sheng-yong-liu-yi-xian-sheng-xue-shi-lu-ling-gui-zi-er-s-4b8a885d
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 病身柴立手亦龟，不要人怜天得知。
- 一寒度夕抵度岁，恶风更将干雨吹。
- 作祥只解诳饥腹，催老偏工欺短髭。
- 透屋旋生衾里铁，隔窗也送砚中澌。
- 揽衣起看端不恶，两耳已作冻菌危。
- 似明还暗静复响，索我黄绢挥乌丝。
- 误喜家贫屋骤富，不道天巧人能为。
- 忽思向来旅京国，瘦马断鞭包袖持。
- 红金何曾梦得见，茧生脚底粟生肌。
- 残杯冷炙自无分，不是不肯叩富儿。
- 独立西湖望东海，海神驾雪初来时。
- 眼花只怪失天地，风横并作翻帘帏。
- 飞来峰在水仙国，九里松无尘土姿。
- 只欠杖头聘欢伯，安得醉倒衣淋漓。
- 犹遭天子呼野客，催班声里趋丹墀。
- 如今四壁一破褐，雪花密密巾披披。
- 诗肩浑作远岭瘦，诗思浪与春江驰。
- 茅柴乞暖却得冷，聊复尔耳三两巵。
- 东坡逸足电雹去，天马肯放牦牛随。
- 君不见溧阳县里一老尉，一句曾饶韩退之。

## 拼音
- bing4 shen1 chai2 li4 shou3 yi4 gui1 ， bu2 yao4 ren2 lian2 tian1 de2 zhi1 。
- yi4 han2 du4 xi1 di3 du4 sui4 ， e4 feng1 geng4 jiang1 gan1 yu3 chui1 。
- zuo4 xiang2 zhi1 jie3 kuang2 ji1 fu4 ， cui1 lao3 pian1 gong1 qi1 duan3 zi1 。
- tou4 wu1 xuan2 sheng1 qin1 li3 tie3 ， ge2 chuang1 ye3 song4 yan4 zhong1 si1 。
- lan3 yi1 qi3 kan4 duan1 bu2 e4 ， liang3 er3 yi3 zuo4 dong4 jun1 wei1 。
- si4 ming2 hai2 an4 jing4 fu4 xiang3 ， suo3 wo3 huang2 juan4 hui1 wu1 si1 。
- wu4 xi3 jia1 pin2 wu1 zhou4 fu4 ， bu2 dao4 tian1 qiao3 ren2 neng2 wei4 。
- hu1 si1 xiang4 lai2 lü3 jing1 guo2 ， shou4 ma3 duan4 bian1 bao1 xiu4 chi2 。
- hong2 jin1 he2 ceng2 meng4 de2 jian4 ， jian3 sheng1 jiao3 di3 su4 sheng1 ji1 。
- can2 bei1 leng3 zhi4 zi4 wu2 fen1 ， bu2 shi4 bu4 ken3 kou4 fu4 er2 。
- du2 li4 xi1 hu2 wang4 dong1 hai3 ， hai3 shen2 jia4 xue3 chu1 lai2 shi2 。
- yan3 hua1 zhi1 guai4 shi1 tian1 di4 ， feng1 heng2 bing4 zuo4 fan1 lian2 wei2 。
- fei1 lai2 feng1 zai4 shui3 xian1 guo2 ， jiu3 li3 song1 wu2 chen2 tu3 zi1 。
- zhi1 qian4 zhang4 tou2 pin4 huan1 bo2 ， an1 de2 zui4 dao3 yi1 lin2 li2 。
- you2 zao1 tian1 zi3 hu1 ye3 ke4 ， cui1 ban1 sheng1 li3 qu1 dan1 chi2 。
- ru2 jin1 si4 bi4 yi2 po4 he4 ， xue3 hua1 mi4 mi4 jin1 pi1 pi1 。
- shi1 jian1 hun2 zuo4 yuan3 ling3 shou4 ， shi1 si1 lang4 yu3 chun1 jiang1 chi2 。
- mao2 chai2 qi3 nuan3 que4 de2 leng3 ， liao2 fu4 er3 er3 san1 liang3 zhi1 。
- dong1 po1 yi4 zu2 dian4 bao2 qu4 ， tian1 ma3 ken3 fang4 mao2 niu2 sui2 。
- jun1 bu2 jian4 li4 yang2 xian4 li3 yi4 lao3 wei4 ， yi2 ju4 ceng2 rao2 han2 tui4 zhi1 。

## 注释

## 译文

## 赏析
