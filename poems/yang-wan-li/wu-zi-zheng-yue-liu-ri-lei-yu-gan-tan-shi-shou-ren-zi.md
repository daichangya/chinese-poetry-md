---
id: yang-wan-li-wu-zi-zheng-yue-liu-ri-lei-yu-gan-tan-shi-shou-ren-zi
title: 戊子正月六日雷雨感叹示寿仁子
titlePinyin: wu4 zi3 zheng1 yue4 liu4 ri4 lei2 yu3 gan3 tan4 shi4 shou4 ren2 zi3
titleSlug: wu-zi-zheng-yue-liu-ri-lei-yu-gan-tan-shi-shou-ren-zi
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今晨忽雷雨，天地又发春。
- 草木閟红绿，生意察已欣。
- 蛰虫且徐动，余寒未全仁。
- 先生起裹头，三叹一再颦。
- 春风吹万物，不吹先生贫。
- 靖怨一束书，只博两袴尘。
- 自倚文字工，竟取造物嗔。
- 小儿在傍笑，笑我浪苦辛。
- 去年作客子，椒柏羡主人。
- 在家不差胜，更用愁此身。
- 先生亦一莞，我不如儿真。
- 为我满眼酤，不问醨与醇。
- 杖头日百钱，无钱借诸隣。
- 不然衣可典，及此花柳新。

## 拼音
- jin1 chen2 hu1 lei2 yu3 ， tian1 di4 you4 fa1 chun1 。
- cao3 mu4 bi4 hong2 lü4 ， sheng1 yi4 cha2 yi3 xin1 。
- zhe2 chong2 qie3 xu2 dong4 ， yu2 han2 wei4 quan2 ren2 。
- xian1 sheng1 qi3 guo3 tou2 ， san1 tan4 yi2 zai4 pin2 。
- chun1 feng1 chui1 wan4 wu4 ， bu4 chui1 xian1 sheng1 pin2 。
- jing4 yuan4 yi2 shu4 shu1 ， zhi1 bo2 liang3 ku4 chen2 。
- zi4 yi3 wen2 zi4 gong1 ， jing4 qu3 zao4 wu4 chen1 。
- xiao3 er2 zai4 bang4 xiao4 ， xiao4 wo3 lang4 ku3 xin1 。
- qu4 nian2 zuo4 ke4 zi3 ， jiao1 bai3 xian4 zhu3 ren2 。
- zai4 jia1 bu2 cha4 sheng4 ， geng4 yong4 chou2 ci3 shen1 。
- xian1 sheng1 yi4 yi4 wan3 ， wo3 bu4 ru2 er2 zhen1 。
- wei4 wo3 man3 yan3 gu1 ， bu2 wen4 li2 yu3 chun2 。
- zhang4 tou2 ri4 bai3 qian2 ， wu2 qian2 jie4 zhu1 lin2 。
- bu4 ran2 yi1 ke3 dian3 ， ji2 ci3 hua1 liu3 xin1 。

## 注释

## 译文

## 赏析
