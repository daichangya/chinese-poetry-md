---
id: yang-wan-li-song-lin-qian-zhi-si-ye-chu-wei-gui-lu-ti-xing
title: 送林谦之司业出为桂路提刑
titlePinyin: song4 lin2 qian1 zhi1 si1 ye4 chu1 wei4 gui4 lu4 ti2 xing2
titleSlug: song-lin-qian-zhi-si-ye-chu-wei-gui-lu-ti-xing
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雨眠起宵坐，搔首偶不欣。
- 孤念元无感，怀我同社人。
- 昨日林先生，抱经出成均。
- 初闻为渠喜，忽悟谁我亲。
- 缅然记宿昔，夜款水际门。
- 微月耿秋寂，幽蛩慨凉新。
- 论诗煮豆粥，粥熟天已晨。
- 先生补天手，万象焉能春。
- 若非千载仰，却要今世珍。
- 圣门旧传业，不在先生身。
- 雪前何有松，毁中谅非珉。
- 论思尺有咫，决去曾逡巡。
- 谁言我无耳，老矣未有闻。
- 先生又舍我，离别尚足云。
- 桂山玉笋立，桂水罗带纹。
- 得句能寄似，不须持岭云。

## 拼音
- yu3 mian2 qi3 xiao1 zuo4 ， sao1 shou3 ou3 bu4 xin1 。
- gu1 nian4 yuan2 wu2 gan3 ， huai2 wo3 tong2 she4 ren2 。
- zuo2 ri4 lin2 xian1 sheng1 ， bao4 jing1 chu1 cheng2 jun1 。
- chu1 wen2 wei4 qu2 xi3 ， hu1 wu4 shui2 wo3 qin1 。
- mian3 ran2 ji4 su4 xi1 ， ye4 kuan3 shui3 ji4 men2 。
- wei1 yue4 geng3 qiu1 ji4 ， you1 qiong2 kai3 liang2 xin1 。
- lun4 shi1 zhu3 dou4 zhou1 ， zhou1 shu2 tian1 yi3 chen2 。
- xian1 sheng1 bu3 tian1 shou3 ， wan4 xiang4 yan1 neng2 chun1 。
- ruo4 fei1 qian1 zai3 yang3 ， que4 yao4 jin1 shi4 zhen1 。
- sheng4 men2 jiu4 chuan2 ye4 ， bu2 zai4 xian1 sheng1 shen1 。
- xue3 qian2 he2 you3 song1 ， hui3 zhong1 liang4 fei1 min2 。
- lun4 si1 chi3 you3 zhi3 ， jue2 qu4 ceng2 qun1 xun2 。
- shui2 yan2 wo3 wu2 er3 ， lao3 yi3 wei4 you3 wen2 。
- xian1 sheng1 you4 she4 wo3 ， li2 bie2 shang4 zu2 yun2 。
- gui4 shan1 yu4 sun3 li4 ， gui4 shui3 luo2 dai4 wen2 。
- de2 ju4 neng2 ji4 si4 ， bu4 xu1 chi2 ling3 yun2 。

## 注释

## 译文

## 赏析
