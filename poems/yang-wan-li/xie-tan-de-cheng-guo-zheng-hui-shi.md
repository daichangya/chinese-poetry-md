---
id: yang-wan-li-xie-tan-de-cheng-guo-zheng-hui-shi
title: 谢谭德称国正惠诗
titlePinyin: xie4 tan2 de2 cheng1 guo2 zheng4 hui4 shi1
titleSlug: xie-tan-de-cheng-guo-zheng-hui-shi
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今年日瘦天不喜，玉皇颜惨方诸泪。
- 草木无光红紫迟，春半何曾有春意。
- 谁将好手挽春回，割取锦江春色来。
- 七星桥边杨柳动，百花潭上桃李开。
- 乃是国子先生赠诗卷，笔下东风随手转。
- 君不见李家谪仙吟掉头，解道峨眉山月半轮秋。
- 又不见苏家老仙冰啄句，更说只恐夜深花睡去。
- 先生办著锦绣肠，朅来西湖山水乡。
- 乞君湖山入诗囊，法嗣两仙一瓣香。

## 拼音
- jin1 nian2 ri4 shou4 tian1 bu4 xi3 ， yu4 huang2 yan2 can3 fang1 zhu1 lei4 。
- cao3 mu4 wu2 guang1 hong2 zi3 chi2 ， chun1 ban4 he2 ceng2 you3 chun1 yi4 。
- shui2 jiang1 hao3 shou3 wan3 chun1 hui2 ， ge1 qu3 jin3 jiang1 chun1 se4 lai2 。
- qi1 xing1 qiao2 bian1 yang2 liu3 dong4 ， bai3 hua1 tan2 shang4 tao2 li3 kai1 。
- nai3 shi4 guo2 zi3 xian1 sheng1 zeng4 shi1 juan4 ， bi3 xia4 dong1 feng1 sui2 shou3 zhuan3 。
- jun1 bu2 jian4 li3 jia1 zhe2 xian1 yin2 diao4 tou2 ， jie3 dao4 e2 mei2 shan1 yue4 ban4 lun2 qiu1 。
- you4 bu2 jian4 su1 jia1 lao3 xian1 bing1 zhuo2 ju4 ， geng4 shuo1 zhi1 kong3 ye4 shen1 hua1 shui4 qu4 。
- xian1 sheng1 ban4 zhu4 jin3 xiu4 chang2 ， qie4 lai2 xi1 hu2 shan1 shui3 xiang1 。
- qi3 jun1 hu2 shan1 ru4 shi1 nang2 ， fa3 si4 liang3 xian1 yi2 ban4 xiang1 。

## 注释

## 译文

## 赏析
