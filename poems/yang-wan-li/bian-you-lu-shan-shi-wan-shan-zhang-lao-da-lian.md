---
id: yang-wan-li-bian-you-lu-shan-shi-wan-shan-zhang-lao-da-lian
title: 徧游庐山示万杉长老大琏
titlePinyin: bian4 you2 lu2 shan1 shi4 wan4 shan1 zhang3 lao3 da4 lian3
titleSlug: bian-you-lu-shan-shi-wan-shan-zhang-lao-da-lian
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 肩舆小斑筠，地志古青册。
- 初穿千长松，忽仰万绝壁。
- 观山不知名，披志失山色。
- 行行问不住，一一渐可识。
- 何代五老人，登峰化为石。
- 年龄今几春，齿牙谅无力。
- 天赐五玉乳，与渠供朝食。
- 渊明醉眠处，石上印耳迹。
- 逸少养鹅池，藓花渍余墨。
- 鹤鸣南天青，龟拜北斗白。
- 栖贤缘不浅，月枕借云席。
- 万杉与开先，弄泉碎珠璧。
- 病眸贪穷眺，趼趾怯周历。
- 同游多俊人，淡话半禅伯。
- 兹来殆天假，不尔岂人及。
- 归船载晓星，回首两相忆。

## 拼音
- jian1 yu2 xiao3 ban1 yun2 ， di4 zhi4 gu3 qing1 ce4 。
- chu1 chuan1 qian1 chang2 song1 ， hu1 yang3 wan4 jue2 bi4 。
- guan1 shan1 bu4 zhi1 ming2 ， pi1 zhi4 shi1 shan1 se4 。
- xing2 xing2 wen4 bu2 zhu4 ， yi1 yi1 jian4 ke3 shi2 。
- he2 dai4 wu3 lao3 ren2 ， deng1 feng1 hua4 wei2 shi2 。
- nian2 ling2 jin1 ji3 chun1 ， chi3 ya2 liang4 wu2 li4 。
- tian1 ci4 wu3 yu4 ru3 ， yu3 qu2 gong4 chao2 shi2 。
- yuan1 ming2 zui4 mian2 chu4 ， shi2 shang4 yin4 er3 ji4 。
- yi4 shao3 yang3 e2 chi2 ， xian3 hua1 zi4 yu2 mo4 。
- he4 ming2 nan2 tian1 qing1 ， gui1 bai4 bei3 dou4 bai2 。
- qi1 xian2 yuan2 bu4 qian3 ， yue4 zhen3 jie4 yun2 xi2 。
- wan4 shan1 yu3 kai1 xian1 ， nong4 quan2 sui4 zhu1 bi4 。
- bing4 mou2 tan1 qiong2 tiao4 ， jian3 zhi3 qie4 zhou1 li4 。
- tong2 you2 duo1 jun4 ren2 ， dan4 hua4 ban4 chan2 bo2 。
- zi1 lai2 dai4 tian1 jia3 ， bu4 er3 qi3 ren2 ji2 。
- gui1 chuan2 zai3 xiao3 xing1 ， hui2 shou3 liang3 xiang1 yi4 。

## 注释

## 译文

## 赏析
