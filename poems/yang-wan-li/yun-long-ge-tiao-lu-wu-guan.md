---
id: yang-wan-li-yun-long-ge-tiao-lu-wu-guan
title: 云龙歌调陆务观
titlePinyin: yun2 long2 ge1 tiao2 lu4 wu4 guan1
titleSlug: yun-long-ge-tiao-lu-wu-guan
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 墨池杨子云，云间陆士龙。
- 天憎二子巧言语，只遣相别无相逢。
- 长安市上忽再值，向来一别三千岁。
- 王母桃花落几番，北斗柄烂银河干。
- 双鬓成丝丝似雪，两翁对面面如丹。
- 借问别来各何向，渭水东流我西上。
- 金印斗大直几钱，锦囊山齐今几篇。
- 诗家不愁吟不彻，只愁天地无风月。
- 君不见汉家平津侯，东阁冠盖如云浮。
- 又不见当时大将军，公卿雅拜如星奔。
- 祗今云散星亦散，也无鹿登台榭羊登坟。
- 何时与君上庐阜，都将砚水供瀑布。
- 磨镰更斫扶桑树，捣皮作纸裁烟雾，云锦天机织诗句。
- 孤山海棠今已开，上巳未有游人来。
- 与君火急到一回，一杯一杯复一杯。
- 管他玉山颓不颓，诗名于我何有哉。

## 拼音
- mo4 chi2 yang2 zi3 yun2 ， yun2 jian1 lu4 shi4 long2 。
- tian1 zeng1 er4 zi3 qiao3 yan2 yu3 ， zhi1 qian3 xiang1 bie2 wu2 xiang1 feng2 。
- chang2 an1 shi4 shang4 hu1 zai4 zhi2 ， xiang4 lai2 yi4 bie2 san1 qian1 sui4 。
- wang2 mu3 tao2 hua1 luo4 ji3 fan1 ， bei3 dou4 bing3 lan4 yin2 he2 gan1 。
- shuang1 bin4 cheng2 si1 si1 si4 xue3 ， liang3 weng1 dui4 mian4 mian4 ru2 dan1 。
- jie4 wen4 bie2 lai2 ge4 he2 xiang4 ， wei4 shui3 dong1 liu2 wo3 xi1 shang4 。
- jin1 yin4 dou4 da4 zhi2 ji3 qian2 ， jin3 nang2 shan1 qi2 jin1 ji3 pian1 。
- shi1 jia1 bu4 chou2 yin2 bu2 che4 ， zhi1 chou2 tian1 di4 wu2 feng1 yue4 。
- jun1 bu2 jian4 han4 jia1 ping2 jin1 hou2 ， dong1 ge2 guan1 gai4 ru2 yun2 fu2 。
- you4 bu2 jian4 dang1 shi2 da4 jiang4 jun1 ， gong1 qing1 ya3 bai4 ru2 xing1 ben1 。
- zhi1 jin1 yun2 san4 xing1 yi4 san4 ， ye3 wu2 lu4 deng1 tai2 xie4 yang2 deng1 fen2 。
- he2 shi2 yu3 jun1 shang4 lu2 fu4 ， dou1 jiang1 yan4 shui3 gong4 pu4 bu4 。
- mo2 lian2 geng4 zhuo2 fu2 sang1 shu4 ， dao3 pi2 zuo4 zhi3 cai2 yan1 wu4 ， yun2 jin3 tian1 ji1 zhi1 shi1 ju4 。
- gu1 shan1 hai3 tang2 jin1 yi3 kai1 ， shang4 si4 wei4 you3 you2 ren2 lai2 。
- yu3 jun1 huo3 ji2 dao4 yi4 hui2 ， yi4 bei1 yi0 bei1 fu4 yi4 bei1 。
- guan3 ta1 yu4 shan1 tui2 bu0 tui2 ， shi1 ming2 yu2 wo3 he2 you3 zai1 。

## 注释

## 译文

## 赏析
