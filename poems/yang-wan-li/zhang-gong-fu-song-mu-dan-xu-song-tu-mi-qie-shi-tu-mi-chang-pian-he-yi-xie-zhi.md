---
id: yang-wan-li-zhang-gong-fu-song-mu-dan-xu-song-tu-mi-qie-shi-tu-mi-chang-pian-he-yi-xie-zhi
title: 张功父送牡丹续送酴醾且示酴醾长篇和以谢之
titlePinyin: zhang1 gong1 fu4 song4 mu3 dan1 xu4 song4 tu2 mi2 qie3 shi4 tu2 mi2 chang2 pian1 he2 yi3 xie4 zhi1
titleSlug: zhang-gong-fu-song-mu-dan-xu-song-tu-mi-qie-shi-tu-mi-chang-pian-he-yi-xie-zhi
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 溪桃红霞作红雨，海棠飘尽春无处。
- 约斋锦幄一夜空，行李移归雪宫住。
- 只道青蛟弱无力，飞上朱簷还有翼。
- 贪看翡翠积成堆，忽吐琼瑶真作剧。
- 素影与月相将迎，绿云和露相扶擎。
- 南枝暗香久寂莫，此花与梅同一清。
- 老夫最爱嚼香雪，不但解酲仍涤热。
- 牡丹未要煎牛酥，酴醾相领入冰壶。
- 约斋知我春愁重，并遣二友来相娱。
- 惜无老盆一快举，淡日微风花自舞。
- 约斋诗瘦浪作痴，君不见酒不到刘伶坟上土。

## 拼音
- xi1 tao2 hong2 xia2 zuo4 hong2 yu3 ， hai3 tang2 piao1 jin4 chun1 wu2 chu4 。
- yue1 zhai1 jin3 wo4 yi2 ye4 kong1 ， xing2 li0 yi2 gui1 xue3 gong1 zhu4 。
- zhi1 dao4 qing1 jiao1 ruo4 wu2 li4 ， fei1 shang4 zhu1 yan2 hai2 you3 yi4 。
- tan1 kan4 fei3 cui4 ji1 cheng2 dui1 ， hu1 tu3 qiong2 yao2 zhen1 zuo4 ju4 。
- su4 ying3 yu3 yue4 xiang4 jiang1 ying2 ， lü4 yun2 he2 lu4 xiang1 fu2 qing2 。
- nan2 zhi1 an4 xiang1 jiu3 ji4 mo4 ， ci3 hua1 yu3 mei2 tong2 yi4 qing1 。
- lao3 fu1 zui4 ai4 jiao2 xiang1 xue3 ， bu2 dan4 jie3 cheng2 reng2 di2 re4 。
- mu3 dan1 wei4 yao4 jian1 niu2 su1 ， tu2 mi2 xiang1 ling3 ru4 bing1 hu2 。
- yue1 zhai1 zhi1 wo3 chun1 chou2 zhong4 ， bing4 qian3 er4 you3 lai2 xiang1 yu2 。
- xi1 wu2 lao3 pen2 yi2 kuai4 ju3 ， dan4 ri4 wei1 feng1 hua1 zi4 wu3 。
- yue1 zhai1 shi1 shou4 lang4 zuo4 chi1 ， jun1 bu2 jian4 jiu3 bu2 dao4 liu2 ling2 fen2 shang4 tu3 。

## 注释

## 译文

## 赏析
