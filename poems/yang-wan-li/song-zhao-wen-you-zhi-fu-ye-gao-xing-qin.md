---
id: yang-wan-li-song-zhao-wen-you-zhi-fu-ye-gao-xing-qin
title: 送赵文友知府谒告省亲
titlePinyin: song4 zhao4 wen2 you3 zhi1 fu3 ye4 gao4 xing3 qin1
titleSlug: song-zhao-wen-you-zhi-fu-ye-gao-xing-qin
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 邦人宁食三斗葱，莫逢向来虿尾公。
- 邦人宁卧文江路，莫放今侯霅川去。
- 今侯个是隆准孙，蚤排月脇𣃁桂根。
- 所至与民作阳春，帝遣来活庐陵人。
- 是时虿尾正摇毒，邦人生愁总鱼肉。
- 今侯下车荫未移，春台载民爷与儿。
- 鸠鸣雀乳一千里，鸱枭半声不到耳。
- 今侯冰檗清到底，一粒不嚼庐陵米。
- 一芽只瀹青原水，玉皇知渠是廉吏。
- 如何尊公小愆和，何恙靡已应无它。
- 侯望白雪泪双落，弃印谒告归侍药。
- 尊公喜归即日安，一见彩服还加餐。
- 玉皇诏侯结丝屦，径上金门簉鹓鹭。
- 借令小缓作尚书，也合追趋赵工部。

## 拼音
- bang1 ren2 ning2 shi2 san1 dou3 cong1 ， mo4 feng2 xiang4 lai2 chai4 wei3 gong1 。
- bang1 ren2 ning2 wo4 wen2 jiang1 lu4 ， mo4 fang4 jin1 hou2 zha4 chuan1 qu4 。
- jin1 hou2 ge4 shi4 long2 zhun3 sun1 ， zao3 pai2 yue4 xie2 𣃁 gui4 gen1 。
- suo3 zhi4 yu3 min2 zuo4 yang2 chun1 ， di4 qian3 lai2 huo2 lu2 ling2 ren2 。
- shi4 shi2 chai4 wei3 zheng4 yao2 du2 ， bang1 ren2 sheng1 chou2 zong3 yu2 rou4 。
- jin1 hou2 xia4 che1 yin4 wei4 yi2 ， chun1 tai2 zai3 min2 ye2 yu3 er2 。
- jiu1 ming2 que4 ru3 yi4 qian1 li3 ， chi1 xiao1 ban4 sheng1 bu2 dao4 er3 。
- jin1 hou2 bing1 bo4 qing1 dao4 di3 ， yi2 li4 bu4 jiao2 lu2 ling2 mi3 。
- yi4 ya2 zhi1 yue4 qing1 yuan2 shui3 ， yu4 huang2 zhi1 qu2 shi4 lian2 li4 。
- ru2 he2 zun1 gong1 xiao3 qian1 he2 ， he2 yang4 mi2 yi3 ying4 wu2 ta1 。
- hou2 wang4 bai2 xue3 lei4 shuang1 luo4 ， qi4 yin4 ye4 gao4 gui1 shi4 yao4 。
- zun1 gong1 xi3 gui1 ji2 ri4 an1 ， yi2 jian4 cai3 fu2 hai2 jia1 can1 。
- yu4 huang2 zhao4 hou2 jie2 si1 ju4 ， jing4 shang4 jin1 men2 zao4 yuan1 lu4 。
- jie4 ling4 xiao3 huan3 zuo4 shang4 shu1 ， ye3 he2 zhui1 qu1 zhao4 gong1 bu4 。

## 注释

## 译文

## 赏析
