---
id: yang-wan-li-lin-jing-si-ji-zeng-wu-yan-yi-chang-ju-xie-zhi
title: 林景思寄赠五言以长句谢之
titlePinyin: lin2 jing3 si1 ji4 zeng4 wu3 yan2 yi3 chang2 ju4 xie4 zhi1
titleSlug: lin-jing-si-ji-zeng-wu-yan-yi-chang-ju-xie-zhi
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 华亭沈虞卿，惠山尤延之。
- 每见无杂语，只说林景思。
- 试问景思有何好，佳句惊人人绝倒。
- 句句飞从月外来，可羞王公荐穹昊。
- 若人乘云驾天风，秋衣剪菊裁芙蓉。
- 暮宿银汉朝蓬宫，我欲从之东海东。
- 西湖柳色二三月，相逢一笑冠缨绝。
- 醉招和靖叫东坡，一吸西湖湖欲竭。
- 我醉自眠君自颠，路人往往指作仙。
- 此辈何曾识此乐，识与不识俱可怜。
- 别时花开今已落，思君令人瘦如鹤。
- 梦里随君携酒瓢，同登天台度石桥。
- 瀑泉界天泻云窟，长松拔地搀烟霄。
- 与君联句章未了，帝城钟动西峰晓。
- 海风吹堕珊瑚枝，乃是先生寄我诗。
- 火云烧江江水沸，君诗清凉过于水。
- 定知来自雪巢底，恍然坐我天台寺。

## 拼音
- hua2 ting2 shen3 yu2 qing1 ， hui4 shan1 you2 yan2 zhi1 。
- mei3 jian4 wu2 za2 yu3 ， zhi1 shuo1 lin2 jing3 si1 。
- shi4 wen4 jing3 si1 you3 he2 hao3 ， jia1 ju4 jing1 ren2 ren2 jue2 dao3 。
- ju4 ju4 fei1 cong2 yue4 wai4 lai2 ， ke3 xiu1 wang2 gong1 jian4 qiong2 hao4 。
- ruo4 ren2 cheng2 yun2 jia4 tian1 feng1 ， qiu1 yi1 jian3 ju2 cai2 fu2 rong2 。
- mu4 su4 yin2 han4 chao2 peng2 gong1 ， wo3 yu4 cong2 zhi1 dong1 hai3 dong1 。
- xi1 hu2 liu3 se4 er4 san1 yue4 ， xiang1 feng2 yi2 xiao4 guan1 ying1 jue2 。
- zui4 zhao1 he2 jing4 jiao4 dong1 po1 ， yi4 xi1 xi1 hu2 hu2 yu4 jie2 。
- wo3 zui4 zi4 mian2 jun1 zi4 dian1 ， lu4 ren2 wang3 wang3 zhi3 zuo4 xian1 。
- ci3 bei4 he2 ceng2 shi2 ci3 le4 ， shi2 yu3 bu4 shi2 ju4 ke3 lian2 。
- bie2 shi2 hua1 kai1 jin1 yi3 luo4 ， si1 jun1 ling4 ren2 shou4 ru2 he4 。
- meng4 li3 sui2 jun1 xie2 jiu3 piao2 ， tong2 deng1 tian1 tai2 du4 shi2 qiao2 。
- pu4 quan2 jie4 tian1 xie4 yun2 ku1 ， chang2 song1 ba2 di4 chan1 yan1 xiao1 。
- yu3 jun1 lian2 ju4 zhang1 wei4 liao3 ， di4 cheng2 zhong1 dong4 xi1 feng1 xiao3 。
- hai3 feng1 chui1 duo4 shan1 hu2 zhi1 ， nai3 shi4 xian1 sheng1 ji4 wo3 shi1 。
- huo3 yun2 shao1 jiang1 jiang1 shui3 fei4 ， jun1 shi1 qing1 liang2 guo4 yu2 shui3 。
- ding4 zhi1 lai2 zi4 xue3 chao2 di3 ， huang3 ran2 zuo4 wo3 tian1 tai2 si4 。

## 注释

## 译文

## 赏析
