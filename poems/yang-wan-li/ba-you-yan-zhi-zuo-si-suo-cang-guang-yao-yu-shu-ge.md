---
id: yang-wan-li-ba-you-yan-zhi-zuo-si-suo-cang-guang-yao-yu-shu-ge
title: 跋尤延之左司所藏光尧御书歌
titlePinyin: ba2 you2 yan2 zhi1 zuo3 si1 suo3 cang2 guang1 yao2 yu4 shu1 ge1
titleSlug: ba-you-yan-zhi-zuo-si-suo-cang-guang-yao-yu-shu-ge
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鸾台长史老野僧，月前病鹤霜后蝇。
- 文书海里衮不了，黑花乱发双眼睛。
- 故人同舍尤太史，敲门未揖心先喜。
- 袖中倾下十斛珠，五色光芒射窗几。
- 自言天风来帝旁，拾得复古殿中云一张。
- 向来太上坐朝罢，胜日光风花柳暇。
- 浣花仄理冰雪容，宣城鸡距针芒锋。
- 天颜有喜聊小试，西京书目供游戏。
- 韩彭卫霍欣挂名，舒向卿云感书字。
- 汉廷多少失意人，九京寸恨不作尘。
- 一朝翻入圣笔底，昭回之光唤渠起。
- 小臣滥巾缝掖行，手抄孝经不彻章。
- 何曾下笔写史汉，再拜恭览汗透裳。
- 太史结庐伴鸥鹭，锡山山下荆溪渡。
- 红光紫气上烛天，个是深藏宝书处。

## 拼音
- luan2 tai2 zhang3 shi3 lao3 ye3 seng1 ， yue4 qian2 bing4 he4 shuang1 hou4 ying2 。
- wen2 shu1 hai3 li3 gun3 bu4 liao3 ， hei1 hua1 luan4 fa1 shuang1 yan3 jing1 。
- gu4 ren2 tong2 she4 you2 tai4 shi3 ， qiao1 men2 wei4 yi1 xin1 xian1 xi3 。
- xiu4 zhong1 qing1 xia4 shi2 hu2 zhu1 ， wu3 se4 guang1 mang2 she4 chuang1 ji3 。
- zi4 yan2 tian1 feng1 lai2 di4 pang2 ， shi2 de2 fu4 gu3 dian4 zhong1 yun2 yi4 zhang1 。
- xiang4 lai2 tai4 shang4 zuo4 chao2 ba4 ， sheng4 ri4 guang1 feng1 hua1 liu3 xia2 。
- huan4 hua1 ze4 li3 bing1 xue3 rong2 ， xuan1 cheng2 ji1 ju4 zhen1 mang2 feng1 。
- tian1 yan2 you3 xi3 liao2 xiao3 shi4 ， xi1 jing1 shu1 mu4 gong4 you2 xi4 。
- han2 peng2 wei4 huo4 xin1 gua4 ming2 ， shu1 xiang4 qing1 yun2 gan3 shu1 zi4 。
- han4 ting2 duo1 shao3 shi1 yi4 ren2 ， jiu3 jing1 cun4 hen4 bu2 zuo4 chen2 。
- yi4 chao2 fan1 ru4 sheng4 bi3 di3 ， zhao1 hui2 zhi1 guang1 huan4 qu2 qi3 。
- xiao3 chen2 lan4 jin1 feng4 ye4 xing2 ， shou3 chao1 xiao4 jing1 bu2 che4 zhang1 。
- he2 ceng2 xia4 bi3 xie3 shi3 han4 ， zai4 bai4 gong1 lan3 han4 tou4 shang0 。
- tai4 shi3 jie2 lu2 ban4 ou1 lu4 ， xi1 shan1 shan1 xia4 jing1 xi1 du4 。
- hong2 guang1 zi3 qi4 shang4 zhu2 tian1 ， ge4 shi4 shen1 cang2 bao3 shu1 chu4 。

## 注释

## 译文

## 赏析
