---
id: yang-wan-li-chai-bu-tan
title: 柴步滩
titlePinyin: chai2 bu4 tan1
titleSlug: chai-bu-tan
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江阔水不聚，分为三五滩。
- 遂令客子舟，上滩一一难。
- 小沙已成洲，大洲已成山。
- 山有树百尺，树围屋数间。
- 水底复生洲，沙湿犹未干。
- 从此洲愈多，安得水更宽。
- 忆从严陵归，水落不能湍。
- 拖以数童仆，折却十竹竿。
- 今兹过吾舟，念昔犹胆寒。

## 拼音
- jiang1 kuo4 shui3 bu2 ju4 ， fen1 wei2 san1 wu3 tan1 。
- sui4 ling4 ke4 zi3 zhou1 ， shang4 tan1 yi1 yi1 nan2 。
- xiao3 sha1 yi3 cheng2 zhou1 ， da4 zhou1 yi3 cheng2 shan1 。
- shan1 you3 shu4 bai3 chi3 ， shu4 wei2 wu1 shu4 jian1 。
- shui3 di3 fu4 sheng1 zhou1 ， sha1 shi1 you2 wei4 gan1 。
- cong2 ci3 zhou1 yu4 duo1 ， an1 de2 shui3 geng4 kuan1 。
- yi4 cong2 yan2 ling2 gui1 ， shui3 luo4 bu4 neng2 tuan1 。
- tuo1 yi3 shu4 tong2 pu2 ， zhe2 que4 shi2 zhu2 gan1 。
- jin1 zi1 guo4 wu2 zhou1 ， nian4 xi1 you2 dan3 han2 。

## 注释

## 译文

## 赏析
