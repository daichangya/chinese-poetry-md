---
id: yang-wan-li-chu-xiao-ming-lang-hu-ran-wu-qi-yi-er-ri-chu-guang-jing-qi-guai
title: 初晓明朗忽然雾起已而日出光景奇怪
titlePinyin: chu1 xiao3 ming2 lang3 hu1 ran2 wu4 qi3 yi3 er2 ri4 chu1 guang1 jing3 qi2 guai4
titleSlug: chu-xiao-ming-lang-hu-ran-wu-qi-yi-er-ri-chu-guang-jing-qi-guai
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 明发望远山，一一粲可数。
- 幽人萌望心，便被山灵妬。
- 逡巡出神通，变化足惊怖。
- 初将兜罗绵，擘作霏微絮。
- 周遭裹世界，仰视失天宇。
- 高悬赤瑛盘，不计丈尺许。
- 下照空蒙间，红光贯轻素。
- 中有人物影，纷纭竞来去。
- 亦各有所持，莫辨是何具。
- 犹嫌未奇怪，别出奇怪处。
- 珠立一路幢，瑶森四山树。
- 横空金桥梁，拔地玉窣堵。
- 骇目方谛观，卷地急收去。
- 恍疑刮眼膜，依旧认山路。
- 那知幻与真，不记梦兼寤。
- 神游峨眉山，诳俗笑佛祖。
- 笑诳却被诳，佛祖还笑汝。

## 拼音
- ming2 fa1 wang4 yuan3 shan1 ， yi1 yi1 can4 ke3 shu4 。
- you1 ren2 meng2 wang4 xin1 ， bian4 bei4 shan1 ling2 du4 。
- qun1 xun2 chu1 shen2 tong1 ， bian4 hua4 zu2 jing1 bu4 。
- chu1 jiang1 dou1 luo2 mian2 ， bo4 zuo4 fei1 wei1 xu4 。
- zhou1 zao1 guo3 shi4 jie4 ， yang3 shi4 shi1 tian1 yu3 。
- gao1 xuan2 chi4 ying1 pan2 ， bu2 ji4 zhang4 chi3 xu3 。
- xia4 zhao4 kong1 meng2 jian1 ， hong2 guang1 guan4 qing1 su4 。
- zhong1 you3 ren2 wu4 ying3 ， fen1 yun2 jing4 lai2 qu4 。
- yi4 ge4 you3 suo3 chi2 ， mo4 bian4 shi4 he2 ju4 。
- you2 xian2 wei4 qi2 guai4 ， bie2 chu1 qi2 guai4 chu4 。
- zhu1 li4 yi2 lu4 zhuang4 ， yao2 sen1 si4 shan1 shu4 。
- heng2 kong1 jin1 qiao2 liang2 ， ba2 di4 yu4 su1 du3 。
- hai4 mu4 fang1 di4 guan1 ， juan4 di4 ji2 shou1 qu4 。
- huang3 yi2 gua1 yan3 mo2 ， yi1 jiu4 ren4 shan1 lu4 。
- na4 zhi1 huan4 yu3 zhen1 ， bu2 ji4 meng4 jian1 wu4 。
- shen2 you2 e2 mei2 shan1 ， kuang2 su2 xiao4 fo2 zu3 。
- xiao4 kuang2 que4 bei4 kuang2 ， fo2 zu3 hai2 xiao4 ru3 。

## 注释

## 译文

## 赏析
