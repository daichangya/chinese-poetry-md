---
id: yang-wan-li-meng-wang-you-huang-shi-yong-meng-zhong-you-xi-tan-fo-ji-jue-gan-nian-bu-4084a4f7
title: 梦亡友黄世永梦中犹喜谈佛既觉感念不已因和梦李白韵以记焉二首  其一
titlePinyin: meng4 wang2 you3 huang2 shi4 yong3 meng4 zhong1 you2 xi3 tan2 fo2 ji4 jue2 gan3 nian4 bu4 yi3 yin1 he2 meng4 li3 bai2 yun4 yi3 ji4 yan1 er4 shou3     qi2 yi1
titleSlug: meng-wang-you-huang-shi-yong-meng-zhong-you-xi-tan-fo-ji-jue-gan-nian-bu-4084a4f7
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 子在人每憎，子亡憎者恻。
- 自吾失此友，但觉生意息。
- 犹解梦里来，岂子余此忆。
- 死生知有无，贤圣或未测。
- 浑作白日看，不记夜许黑。
- 尚怜紫鸾姿，未举先折翼。
- 只惊玉雪容，冷面带古色。
- 梦泪觉犹湿，悲罢喜有得。

## 拼音
- zi3 zai4 ren2 mei3 zeng1 ， zi3 wang2 zeng1 zhe3 ce4 。
- zi4 wu2 shi1 ci3 you3 ， dan4 jue2 sheng1 yi4 xi1 。
- you2 jie3 meng4 li3 lai2 ， qi3 zi3 yu2 ci3 yi4 。
- si3 sheng1 zhi1 you3 wu2 ， xian2 sheng4 huo4 wei4 ce4 。
- hun2 zuo4 bai2 ri4 kan4 ， bu2 ji4 ye4 xu3 hei1 。
- shang4 lian2 zi3 luan2 zi1 ， wei4 ju3 xian1 zhe2 yi4 。
- zhi1 jing1 yu4 xue3 rong2 ， leng3 mian4 dai4 gu3 se4 。
- meng4 lei4 jue2 you2 shi1 ， bei1 ba4 xi3 you3 de2 。

## 注释

## 译文

## 赏析
