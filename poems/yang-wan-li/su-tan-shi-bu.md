---
id: yang-wan-li-su-tan-shi-bu
title: 宿潭石步
titlePinyin: su4 tan2 shi2 bu4
titleSlug: su-tan-shi-bu
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三更无月天正黑，电光一掣随霹雳。
- 雨穿天心落篷脊，急风横吹斜更直。
- 疎篷穿漏湿床席，波声打枕一纸隔。
- 梦中惊起眠不得，揽衣危坐三叹息。
- 行路艰难非不历，平生不曾似今夕。
- 天公吓客恶作剧，不相关白出不测。
- 收风拾雨猝无策，如何乞得东方白。
- 垂头缩脚正偪仄，忽然头上复一滴。

## 拼音
- san1 geng1 wu2 yue4 tian1 zheng4 hei1 ， dian4 guang1 yi2 che4 sui2 pi1 li4 。
- yu3 chuan1 tian1 xin1 luo4 peng2 ji3 ， ji2 feng1 heng2 chui1 xie2 geng4 zhi2 。
- shu1 peng2 chuan1 lou4 shi1 chuang2 xi2 ， bo1 sheng1 da3 zhen3 yi4 zhi3 ge2 。
- meng4 zhong1 jing1 qi3 mian2 bu4 de2 ， lan3 yi1 wei1 zuo4 san1 tan4 xi1 。
- xing2 lu4 jian1 nan2 fei1 bu2 li4 ， ping2 sheng1 bu4 ceng2 si4 jin1 xi1 。
- tian1 gong1 xia4 ke4 e4 zuo4 ju4 ， bu4 xiang1 guan1 bai2 chu1 bu2 ce4 。
- shou1 feng1 shi2 yu3 cu4 wu2 ce4 ， ru2 he2 qi3 de2 dong1 fang1 bai2 。
- chui2 tou2 suo1 jiao3 zheng4 bi1 ze4 ， hu1 ran2 tou2 shang4 fu4 yi4 di1 。

## 注释

## 译文

## 赏析
