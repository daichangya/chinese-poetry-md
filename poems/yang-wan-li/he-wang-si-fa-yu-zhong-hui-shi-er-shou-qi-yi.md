---
id: yang-wan-li-he-wang-si-fa-yu-zhong-hui-shi-er-shou-qi-yi
title: 和王司法雨中惠诗二首  其一
titlePinyin: he2 wang2 si1 fa3 yu3 zhong1 hui4 shi1 er4 shou3     qi2 yi1
titleSlug: he-wang-si-fa-yu-zhong-hui-shi-er-shou-qi-yi
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 绝怜法曹三尺喙，不办太仓五升米。
- 胡奴走送今寂然，公路如何令至此。
- 春花秋月千首诗，一字不曾堪疗饥。
- 黄独已空镵底用，玉徽冻脱琴为炊。
- 穷鬼偏随天下士，再结柳车君但试。
- 不应满腹贮六奇，岂有逐贫无一计。
- 诗中哀怨海样深，青灯搔首夜沉沉。
- 一尊往慰风雨晚，莫管带围宽一眼。

## 拼音
- jue2 lian2 fa3 cao2 san1 chi3 hui4 ， bu2 ban4 tai4 cang1 wu3 sheng1 mi3 。
- hu2 nu2 zou3 song4 jin1 ji4 ran2 ， gong1 lu4 ru2 he2 ling4 zhi4 ci3 。
- chun1 hua1 qiu1 yue4 qian1 shou3 shi1 ， yi2 zi4 bu4 ceng2 kan1 liao2 ji1 。
- huang2 du2 yi3 kong1 chan2 di3 yong4 ， yu4 hui1 dong4 tuo1 qin2 wei4 chui1 。
- qiong2 gui3 pian1 sui2 tian1 xia4 shi4 ， zai4 jie2 liu3 che1 jun1 dan4 shi4 。
- bu2 ying4 man3 fu4 zhu4 liu4 qi2 ， qi3 you3 zhu2 pin2 wu2 yi2 ji4 。
- shi1 zhong1 ai1 yuan4 hai3 yang4 shen1 ， qing1 deng1 sao1 shou3 ye4 chen2 chen2 。
- yi4 zun1 wang3 wei4 feng1 yu3 wan3 ， mo4 guan3 dai4 wei2 kuan1 yi4 yan3 。

## 注释

## 译文

## 赏析
