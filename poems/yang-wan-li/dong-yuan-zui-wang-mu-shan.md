---
id: yang-wan-li-dong-yuan-zui-wang-mu-shan
title: 东园醉望暮山
titlePinyin: dong1 yuan2 zui4 wang4 mu4 shan1
titleSlug: dong-yuan-zui-wang-mu-shan
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我住北山下，南山横我前。
- 北山似怀抱，南山如髻鬟。
- 怀抱冬独暖，髻鬟春最鲜。
- 松鬈沐初净，山蘤插更妍。
- 我来犹斜阳，我望忽夕烟。
- 一望便应去，不合久凭栏。
- 山意本日惜，如何许人看。
- 急将白锦障，小隔青鬌颜。
- 近翠成远淡，缥渺天外仙。
- 谁知绝奇处，政在有无间。
- 顷刻万姿态，可玩不可传。

## 拼音
- wo3 zhu4 bei3 shan1 xia4 ， nan2 shan1 heng2 wo3 qian2 。
- bei3 shan1 si4 huai2 bao4 ， nan2 shan1 ru2 ji4 huan2 。
- huai2 bao4 dong1 du2 nuan3 ， ji4 huan2 chun1 zui4 xian1 。
- song1 quan2 mu4 chu1 jing4 ， shan1 hua1 cha1 geng4 yan2 。
- wo3 lai2 you2 xie2 yang2 ， wo3 wang4 hu1 xi1 yan1 。
- yi2 wang4 bian4 ying4 qu4 ， bu4 he2 jiu3 ping2 lan2 。
- shan1 yi4 ben3 ri4 xi1 ， ru2 he2 xu3 ren2 kan4 。
- ji2 jiang1 bai2 jin3 zhang4 ， xiao3 ge2 qing1 tuo3 yan2 。
- jin4 cui4 cheng2 yuan3 dan4 ， piao3 miao3 tian1 wai4 xian1 。
- shui2 zhi1 jue2 qi2 chu4 ， zheng4 zai4 you3 wu2 jian4 。
- qing3 ke4 wan4 zi1 tai4 ， ke3 wan2 bu4 ke3 chuan2 。

## 注释

## 译文

## 赏析
