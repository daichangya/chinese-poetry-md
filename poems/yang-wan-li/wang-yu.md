---
id: yang-wan-li-wang-yu
title: 望雨
titlePinyin: wang4 yu3
titleSlug: wang-yu
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云兴惠山顶，雨放太湖脚。
- 初愁望中远，忽在头上落。
- 白羽障乌巾，衣袖已沾渥。
- 归来看簷溜，如泻万仞壑。
- 霆裂大瑶瓮，电萦湿银索。
- 须臾水平阶，花坞失半角。
- 定知秧畴满，想见田父乐。
- 向来春夏交，旱气亦太虐。
- 山川已徧走，云物竟索寞。
- 双鬓愁得白，两膝拜将剥。
- 早知有今雨，老怀枉作恶。

## 拼音
- yun2 xing1 hui4 shan1 ding3 ， yu3 fang4 tai4 hu2 jiao3 。
- chu1 chou2 wang4 zhong1 yuan3 ， hu1 zai4 tou2 shang4 luo4 。
- bai2 yu3 zhang4 wu1 jin1 ， yi1 xiu4 yi3 zhan1 wo4 。
- gui1 lai2 kan4 yan2 liu1 ， ru2 xie4 wan4 ren4 he4 。
- ting2 lie4 da4 yao2 weng4 ， dian4 ying2 shi1 yin2 suo3 。
- xu1 yu2 shui3 ping2 jie1 ， hua1 wu4 shi1 ban4 jiao3 。
- ding4 zhi1 yang1 chou2 man3 ， xiang3 jian4 tian2 fu4 le4 。
- xiang4 lai2 chun1 xia4 jiao1 ， han4 qi4 yi4 tai4 nüe4 。
- shan1 chuan1 yi3 bian4 zou3 ， yun2 wu4 jing4 suo3 mo4 。
- shuang1 bin4 chou2 de2 bai2 ， liang3 xi1 bai4 jiang1 bao1 。
- zao3 zhi1 you3 jin1 yu3 ， lao3 huai2 wang3 zuo4 e4 。

## 注释

## 译文

## 赏析
