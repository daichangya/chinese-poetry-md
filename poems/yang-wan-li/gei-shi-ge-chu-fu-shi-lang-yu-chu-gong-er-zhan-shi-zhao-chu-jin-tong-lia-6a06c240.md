---
id: yang-wan-li-gei-shi-ge-chu-fu-shi-lang-yu-chu-gong-er-zhan-shi-zhao-chu-jin-tong-lia-6a06c240
title: 给事葛楚辅侍郎余处恭二詹事招储禁同寮沈虞卿秘监谕德尤延之右司侍讲何自然少监罗春伯大著二宫教及予泛舟西湖步登孤山五言
titlePinyin: gei3 shi4 ge3 chu3 fu3 shi4 lang2 yu2 chu4 gong1 er4 zhan1 shi4 zhao1 chu3 jin4 tong2 liao2 shen3 yu2 qing1 mi4 jian1 yu4 de2 you2 yan2 zhi1 you4 si1 shi4 jiang3 he2 zi4 ran2 shao3 jian1 luo2 chun1 bo2 da4 zhu4 er4 gong1 jiao4 ji2 yu3 fan4 zhou1 xi1 hu2 bu4 deng1 gu1 shan1 wu3 yan2
titleSlug: gei-shi-ge-chu-fu-shi-lang-yu-chu-gong-er-zhan-shi-zhao-chu-jin-tong-lia-6a06c240
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 晓雨捣珠屑，吹作空中尘。
- 拂水无落晕，映峦有遮痕。
- 承华两端尹，嘉招出城𬮱。
- 一尊浇云师，借风开昼昏。
- 诸鬟忽脱帽，孤镜亦卷裀。
- 西湖翳复皎，南山洗如新。
- 舍舟步柳堤，曳杖啄松门。
- 乃是小上林，亦有虎守阍。
- 桂落剩金粟，蓉粧浓绣屏。
- 高堂竹梢上，幽榭荷叶滨。
- 群仙此小憩，呼酒领一欣。
- 秋花隔水笑，笑我堕纱巾。
- 更酬不知筹，互嘲还作春。
- 行乐戒多取，况复仄羲轮。
- 归鬉兀颓玉，那知醉与醒。

## 拼音
- xiao3 yu3 dao3 zhu1 xie4 ， chui1 zuo4 kong1 zhong1 chen2 。
- fu2 shui3 wu2 luo4 yun1 ， ying4 luan2 you3 zhe1 hen2 。
- cheng2 hua2 liang3 duan1 yin3 ， jia1 zhao1 chu1 cheng2 yin1 。
- yi4 zun1 jiao1 yun2 shi1 ， jie4 feng1 kai1 zhou4 hun1 。
- zhu1 huan2 hu1 tuo1 mao4 ， gu1 jing4 yi4 juan4 yin1 。
- xi1 hu2 yi4 fu4 jiao3 ， nan2 shan1 xi3 ru2 xin1 。
- she4 zhou1 bu4 liu3 di1 ， ye4 zhang4 zhuo2 song1 men2 。
- nai3 shi4 xiao3 shang4 lin2 ， yi4 you3 hu3 shou3 hun1 。
- gui4 luo4 sheng4 jin1 su4 ， rong2 zhuang1 nong2 xiu4 ping2 。
- gao1 tang2 zhu2 shao1 shang4 ， you1 xie4 he2 ye4 bin1 。
- qun2 xian1 ci3 xiao3 qi4 ， hu1 jiu3 ling3 yi4 xin1 。
- qiu1 hua1 ge2 shui3 xiao4 ， xiao4 wo3 duo4 sha1 jin1 。
- geng4 chou2 bu4 zhi1 chou2 ， hu4 chao2 hai2 zuo4 chun1 。
- xing2 le4 jie4 duo1 qu3 ， kuang4 fu4 ze4 xi1 lun2 。
- gui1 zong1 wu4 tui2 yu4 ， na4 zhi1 zui4 yu3 xing3 。

## 注释

## 译文

## 赏析
