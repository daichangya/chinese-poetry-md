---
id: yang-wan-li-ti-liu-yang-xian-liu-zhong-ming-zhi-zheng-yun-ju-shan-shu-yuan
title: 题浏阳县柳仲明致政云居山书院
titlePinyin: ti2 liu2 yang2 xian4 liu3 zhong4 ming2 zhi4 zheng4 yun2 ju1 shan1 shu1 yuan4
titleSlug: ti-liu-yang-xian-liu-zhong-ming-zhi-zheng-yun-ju-shan-shu-yuan
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 云居山高三万尺，下插浏江上撞日。
- 柳下和风百世师，有孙避地来筑室。
- 奕叶隠居三百年，栽桃种杏今满川。
- 当家相传一破砚，此外文字九千卷。
- 旄头毕方书散亡，维仲明父再耿光。
- 木叶衣裳野蕨肠，牙签玉轴还堆床。
- 更于山下起高阁，竹户松窗照林壑。
- 阁上诸郎夜诵声，太一真人降云鹤。
- 向来有子中文科，泮宫弹琴咏菁莪。
- 柳氏门闾人刮目，仲明依旧一渔蓑。

## 拼音
- yun2 ju1 shan1 gao1 san1 wan4 chi3 ， xia4 cha1 liu2 jiang1 shang4 zhuang4 ri4 。
- liu3 xia4 he2 feng1 bai3 shi4 shi1 ， you3 sun1 bi4 di4 lai2 zhu4 shi4 。
- yi4 ye4 yin3 ju1 san1 bai3 nian2 ， zai1 tao2 zhong3 xing4 jin1 man3 chuan1 。
- dang1 jia1 xiang1 chuan2 yi2 po4 yan4 ， ci3 wai4 wen2 zi4 jiu3 qian1 juan4 。
- mao2 tou2 bi4 fang1 shu1 san4 wang2 ， wei2 zhong4 ming2 fu4 zai4 geng3 guang1 。
- mu4 ye4 yi1 shang0 ye3 jue2 chang2 ， ya2 qian1 yu4 zhou2 hai2 dui1 chuang2 。
- geng4 yu2 shan1 xia4 qi3 gao1 ge2 ， zhu2 hu4 song1 chuang1 zhao4 lin2 he4 。
- ge2 shang4 zhu1 lang2 ye4 song4 sheng1 ， tai4 yi4 zhen1 ren2 jiang4 yun2 he4 。
- xiang4 lai2 you3 zi3 zhong1 wen2 ke1 ， pan4 gong1 tan2 qin2 yong3 jing1 e2 。
- liu3 shi4 men2 lü2 ren2 gua1 mu4 ， zhong4 ming2 yi1 jiu4 yi4 yu2 suo1 。

## 注释

## 译文

## 赏析
