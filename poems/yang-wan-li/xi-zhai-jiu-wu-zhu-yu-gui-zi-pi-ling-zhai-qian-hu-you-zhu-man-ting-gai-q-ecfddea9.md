---
id: yang-wan-li-xi-zhai-jiu-wu-zhu-yu-gui-zi-pi-ling-zhai-qian-hu-you-zhu-man-ting-gai-q-ecfddea9
title: 西斋旧无竹予归自毗陵斋前忽有竹满庭盖墙外之竹迸逸而生此也喜而赋之
titlePinyin: xi1 zhai1 jiu4 wu2 zhu2 yu3 gui1 zi4 pi2 ling2 zhai1 qian2 hu1 you3 zhu2 man3 ting2 gai4 qiang2 wai4 zhi1 zhu2 beng4 yi4 er2 sheng1 ci3 ye3 xi3 er2 fu4 zhi1
titleSlug: xi-zhai-jiu-wu-zhu-yu-gui-zi-pi-ling-zhai-qian-hu-you-zhu-man-ting-gai-q-ecfddea9
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生取友孤竹君，馆之山崦与卜邻。
- 风衿月珮霜雪身，只谈风节不论文。
- 我开西斋对清润，每嫌隔窗不相近。
- 别来桃李一再花，我长在外君在家。
- 归来西斋挂窗处，此君忽在窗前住。
- 绕墙检校无来路，此君来路从何许。
- 向来先生初出去，遣猿看墙鹤看户。
- 如何鹤睡眼未开，此君一夜过墙来。
- 明朝穉子满庭砌，豹文玉骨龙苗裔。
- 春风吹堕锦衣裳，仰看青士冠剑长。
- 先生岂惜窗前地，与君同醒复同醉。

## 拼音
- ping2 sheng1 qu3 you3 gu1 zhu2 jun1 ， guan3 zhi1 shan1 yan1 yu3 bu3 lin2 。
- feng1 jin1 yue4 pei4 shuang1 xue3 shen1 ， zhi1 tan2 feng1 jie2 bu2 lun4 wen2 。
- wo3 kai1 xi1 zhai1 dui4 qing1 run4 ， mei3 xian2 ge2 chuang1 bu4 xiang1 jin4 。
- bie2 lai2 tao2 li3 yi2 zai4 hua1 ， wo3 chang2 zai4 wai4 jun1 zai4 jia1 。
- gui1 lai2 xi1 zhai1 gua4 chuang1 chu4 ， ci3 jun1 hu1 zai4 chuang1 qian2 zhu4 。
- rao4 qiang2 jian3 xiao4 wu2 lai2 lu4 ， ci3 jun1 lai2 lu4 cong2 he2 xu3 。
- xiang4 lai2 xian1 sheng1 chu1 chu1 qu4 ， qian3 yuan2 kan4 qiang2 he4 kan4 hu4 。
- ru2 he2 he4 shui4 yan3 wei4 kai1 ， ci3 jun1 yi2 ye4 guo4 qiang2 lai2 。
- ming2 chao2 zhi4 zi3 man3 ting2 qi4 ， bao4 wen2 yu4 gu3 long2 miao2 yi4 。
- chun1 feng1 chui1 duo4 jin3 yi1 shang0 ， yang3 kan4 qing1 shi4 guan1 jian4 chang2 。
- xian1 sheng1 qi3 xi1 chuang1 qian2 di4 ， yu3 jun1 tong2 xing3 fu4 tong2 zui4 。

## 注释

## 译文

## 赏析
