---
id: yang-wan-li-xue-hou-ling-er-bei-xing-san
title: 雪后领儿辈行散
titlePinyin: xue3 hou4 ling3 er2 bei4 xing2 san4
titleSlug: xue-hou-ling-er-bei-xing-san
author: 杨万里
authorPinyin: yang2 wan4 li3
authorSlug: yang-wan-li
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今日意不惬，出游聊逍遥。
- 父子自为伴，何须外招邀。
- 过溪足小倦，临流坐危桥。
- 回头顾吾庐，竹树翳草寮。
- 独有万花亭，岿然出山椒。
- 高陂泻溪水，环佩锵琼瑶。
- 飞流迸空起，平水和天摇。
- 舂淙到潭底，势尽自浮漂。
- 蟹眼沸不停，雪山涌还消。
- 近观绝汹汹，远听渐萧萧。
- 忽逢绿头公，携孥鼓丹桡。
- 喧呼苇间出，得意似见骄。
- 我行为小立，流鱼偶双跳。
- 人物各自适，兹游定谁超。

## 拼音
- jin1 ri4 yi4 bu2 qie4 ， chu1 you2 liao2 xiao1 yao2 。
- fu4 zi3 zi4 wei4 ban4 ， he2 xu1 wai4 zhao1 yao1 。
- guo4 xi1 zu2 xiao3 juan4 ， lin2 liu2 zuo4 wei1 qiao2 。
- hui2 tou2 gu4 wu2 lu2 ， zhu2 shu4 yi4 cao3 liao2 。
- du2 you3 wan4 hua1 ting2 ， kui1 ran2 chu1 shan1 jiao1 。
- gao1 bei1 xie4 xi1 shui3 ， huan2 pei4 qiang1 qiong2 yao2 。
- fei1 liu2 beng4 kong1 qi3 ， ping2 shui3 he2 tian1 yao2 。
- chong1 cong2 dao4 tan2 di3 ， shi4 jin4 zi4 fu2 piao1 。
- xie4 yan3 fei4 bu4 ting2 ， xue3 shan1 yong3 hai2 xiao1 。
- jin4 guan1 jue2 xiong1 xiong1 ， yuan3 ting1 jian4 xiao1 xiao1 。
- hu1 feng2 lü4 tou2 gong1 ， xie2 nu2 gu3 dan1 rao2 。
- xuan1 hu1 wei3 jian1 chu1 ， de2 yi4 si4 jian4 jiao1 。
- wo3 xing2 wei2 xiao3 li4 ， liu2 yu2 ou3 shuang1 tiao4 。
- ren2 wu4 ge4 zi4 shi4 ， zi1 you2 ding4 shui2 chao1 。

## 注释

## 译文

## 赏析
