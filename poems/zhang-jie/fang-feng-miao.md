---
id: zhang-jie-fang-feng-miao
title: 防风庙
titlePinyin: fang2 feng1 miao4
titleSlug: fang-feng-miao
author: 章杰
authorPinyin: zhang1 jie2
authorSlug: zhang-jie
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 弭楫山水县，驱马东南隅。
- 候当溽暑至，乘凉出郊墟。
- 晓月醒魂梦，轻飔动襟裾。
- 气爽体自轻，纵意驰坦途。
- 俄然远嚣尘，平野酾青渠。
- 突兀见广殿，解鞍试入趋。
- 厥祝唯防风，庙貌侔王居。
- 槃杅残椒糈，惆怅走鼪鼯。
- 像设匪丰硕，胡能骨专车。
- 媲以二小君，宥坐五丈夫。
- 壮者黝而武，少者美且都。
- 所被皆甲胄，所执皆予殳。
- 列侍立众鬼，昂头竞睢盱。
- 我欲诹本因，遗民孰与呼。
- 袪服立庑下，亟询乃淫巫。
- 指数为我陈，其辞诞以迂。
- 吾闻夏后氏，经启良勤劬。
- 泽水戢大患，巡狩徧中区。
- 稽山考制度，轨物示宏图。
- 冕弁拱黼座，玉帛罗庭除。
- 群臣并奔奏，臣职当罄输。
- 如波朝沧溟，混混川流俱。
- 于时独此侯，后至行趦趄。
- 天王赫震怒，萧斧命显诛。
- 其后越千禩，吴越相吞屠。
- 山隳出巨骨，睹眎咸惊呼。
- 使轺聘上国，彻俎咨真儒。
- 先圣与辩说，门人著于书。
- 愚生邈三季，复历千载余。
- 管窥偶致疑，鄙抱思略摅。
- 王制重述职，期会诚难逾。
- 川途或淹阻，驰骤有疾徐。
- 推诚不逆诈，大度宜纳洿。
- 尉佗怠朝贡，汉庭方剖符。
- 刘濞称内病，几杖赐勾吴。
- 矧在先王时，宪令期简孚。
- 贬爵与削地，轻重分差殊。
- 迨至三不朝，六师始诛鉏。
- 薄乎后期罪，何至绝头颅。
- 文命敷四海，祗德垂典谟。
- 班师远格苗，下车亲泣辠。
- 奚独汪芒氏，遽忍加金𫓧。
- 吾观此邑壤，如环尽崎岖。
- 左方小类玦，众流复萦纡。
- 意彼漆姓君，继世居封禺。
- 负固资险阻，勇悍由魁梧。
- 虎视远京邑，狼贪生觊觎。
- 清跸来海峤，神兵卫龙舆。
- 势穷力已屈，席藁往自拘。
- 士师有常刑，明罚讵可逋。
- 异哉雄伟姿，恃以丧厥躯。
- 羿奡不得死，斯人殆其徒。
- 犀角裹象万，终然被醢葅。
- 长狄正俗类，伯也为侨如。
- 舂喉逢富父，埋首当子驹。
- 诸国近剿灭，鄋瞒无遗孥。
- 斯事足可证，斯理谅非虚。
- 夫子作春秋，近详远则疏。
- 隐威事已略，廤兹姓氏初。
- 繁简据旧史，疑信戒厚诬。
- 或讥陷刑戮，尸祝真谄谀。
- 答云无轻议，在礼存楷模。
- 黄能遭亟死，祀典其舍诸。
- 侯虽犯天宪，私惠曾沾濡。
- 束手赴棘水，靡烦动戈戵。
- 一国实被赐，重恩谁敢孤。
- 春秋荐苹藻，抱送嘈笙竽。
- 血食庇此方，永世终无渝。

## 拼音
- mi3 ji2 shan1 shui3 xian4 ， qu1 ma3 dong1 nan2 yu2 。
- hou4 dang1 ru4 shu3 zhi4 ， cheng2 liang2 chu1 jiao1 xu1 。
- xiao3 yue4 xing3 hun2 meng4 ， qing1 si1 dong4 jin1 ju1 。
- qi4 shuang3 ti3 zi4 qing1 ， zong4 yi4 chi2 tan3 tu2 。
- e2 ran2 yuan3 ao2 chen2 ， ping2 ye3 shai1 qing1 qu2 。
- tu1 wu4 jian4 guang3 dian4 ， jie3 an1 shi4 ru4 qu1 。
- jue2 zhu4 wei2 fang2 feng1 ， miao4 mao4 mou2 wang2 ju1 。
- pan2 yu2 can2 jiao1 xu3 ， chou2 chang4 zou3 sheng1 wu2 。
- xiang4 she4 fei3 feng1 shuo4 ， hu2 neng2 gu3 zhuan1 che1 。
- pi4 yi3 er4 xiao3 jun1 ， you4 zuo4 wu3 zhang4 fu0 。
- zhuang4 zhe3 you3 er2 wu3 ， shao3 zhe3 mei3 qie3 dou1 。
- suo3 bei4 jie1 jia3 zhou4 ， suo3 zhi2 jie1 yu3 shu1 。
- lie4 shi4 li4 zhong4 gui3 ， ang2 tou2 jing4 sui1 xu1 。
- wo3 yu4 zou1 ben3 yin1 ， yi2 min2 shu2 yu3 hu1 。
- qu1 fu2 li4 wu3 xia4 ， ji2 xun2 nai3 yin2 wu1 。
- zhi3 shu4 wei4 wo3 chen2 ， qi2 ci2 dan4 yi3 yu1 。
- wu2 wen2 xia4 hou4 shi4 ， jing1 qi3 liang2 qin2 qu2 。
- ze2 shui3 ji2 da4 huan4 ， xun2 shou4 bian4 zhong1 qu1 。
- ji1 shan1 kao3 zhi4 du4 ， gui3 wu4 shi4 hong2 tu2 。
- mian3 bian4 gong3 fu3 zuo4 ， yu4 bo2 luo2 ting2 chu2 。
- qun2 chen2 bing4 ben1 zou4 ， chen2 zhi2 dang1 qing4 shu1 。
- ru2 bo1 chao2 cang1 ming2 ， hun4 hun4 chuan1 liu2 ju4 。
- yu2 shi2 du2 ci3 hou2 ， hou4 zhi4 xing2 zi1 ju1 。
- tian1 wang2 he4 zhen4 nu4 ， xiao1 fu3 ming4 xian3 zhu1 。
- qi2 hou4 yue4 qian1 si4 ， wu2 yue4 xiang1 tun1 tu2 。
- shan1 hui1 chu1 ju4 gu3 ， du3 shi4 xian2 jing1 hu1 。
- shi3 yao2 pin4 shang4 guo2 ， che4 zu3 zi1 zhen1 ru2 。
- xian1 sheng4 yu3 bian4 shuo1 ， men2 ren2 zhu4 yu2 shu1 。
- yu2 sheng1 miao3 san1 ji4 ， fu4 li4 qian1 zai3 yu2 。
- guan3 kui1 ou3 zhi4 yi2 ， bi3 bao4 si1 lüe4 shu1 。
- wang2 zhi4 zhong4 shu4 zhi2 ， qi1 hui4 cheng2 nan2 yu2 。
- chuan1 tu2 huo4 yan1 zu3 ， chi2 zhou4 you3 ji2 xu2 。
- tui1 cheng2 bu2 ni4 zha4 ， da4 du4 yi2 na4 wu1 。
- wei4 tuo2 dai4 chao2 gong4 ， han4 ting2 fang1 pou1 fu2 。
- liu2 bi4 cheng1 nei4 bing4 ， ji3 zhang4 ci4 gou1 wu2 。
- shen3 zai4 xian1 wang2 shi2 ， xian4 ling4 qi1 jian3 fu2 。
- bian3 jue2 yu3 xiao1 di4 ， qing1 zhong4 fen1 cha4 shu1 。
- dai4 zhi4 san1 bu4 chao2 ， liu4 shi1 shi3 zhu1 chu2 。
- bao2 hu1 hou4 qi1 zui4 ， he2 zhi4 jue2 tou2 lu2 。
- wen2 ming4 fu1 si4 hai3 ， zhi1 de2 chui2 dian3 mo2 。
- ban1 shi1 yuan3 ge2 miao2 ， xia4 che1 qin1 qi4 zui4 。
- xi1 du2 wang1 mang2 shi4 ， ju4 ren3 jia1 jin1 fu1 。
- wu2 guan1 ci3 yi4 rang3 ， ru2 huan2 jin4 qi2 qu1 。
- zuo3 fang1 xiao3 lei4 jue2 ， zhong4 liu2 fu4 ying2 yu1 。
- yi4 bi3 qi1 xing4 jun1 ， ji4 shi4 ju1 feng1 yu2 。
- fu4 gu4 zi1 xian3 zu3 ， yong3 han4 you2 kui2 wu2 。
- hu3 shi4 yuan3 jing1 yi4 ， lang2 tan1 sheng1 ji4 yu2 。
- qing1 bi4 lai2 hai3 qiao2 ， shen2 bing1 wei4 long2 yu2 。
- shi4 qiong2 li4 yi3 qu1 ， xi2 gao3 wang3 zi4 ju1 。
- shi4 shi1 you3 chang2 xing2 ， ming2 fa2 ju4 ke3 bu1 。
- yi4 zai1 xiong2 wei3 zi1 ， shi4 yi3 sang4 jue2 qu1 。
- yi4 ao4 bu4 de2 si3 ， si1 ren2 dai4 qi2 tu2 。
- xi1 jiao3 guo3 xiang4 wan4 ， zhong1 ran2 bei4 hai3 zu1 。
- chang2 di2 zheng4 su2 lei4 ， bo2 ye3 wei4 qiao2 ru2 。
- chong1 hou2 feng2 fu4 fu4 ， mai2 shou3 dang1 zi3 ju1 。
- zhu1 guo2 jin4 jiao3 mie4 ， sou1 man2 wu2 yi2 nu2 。
- si1 shi4 zu2 ke3 zheng4 ， si1 li3 liang4 fei1 xu1 。
- fu1 zi3 zuo4 chun1 qiu1 ， jin4 xiang2 yuan3 ze2 shu1 。
- yin3 wei1 shi4 yi3 lüe4 ， ku4 zi1 xing4 shi4 chu1 。
- fan2 jian3 ju4 jiu4 shi3 ， yi2 xin4 jie4 hou4 wu1 。
- huo4 ji1 xian4 xing2 lu4 ， shi1 zhu4 zhen1 chan3 yu2 。
- da2 yun2 wu2 qing1 yi4 ， zai4 li3 cun2 kai3 mo2 。
- huang2 neng2 zao1 ji2 si3 ， si4 dian3 qi2 she4 zhu1 。
- hou2 sui1 fan4 tian1 xian4 ， si1 hui4 ceng2 zhan1 ru2 。
- shu4 shou3 fu4 ji2 shui3 ， mi2 fan2 dong4 ge1 qu2 。
- yi4 guo2 shi2 bei4 ci4 ， zhong4 en1 shui2 gan3 gu1 。
- chun1 qiu1 jian4 ping2 zao3 ， bao4 song4 cao2 sheng1 yu2 。
- xue4 shi2 bi4 ci3 fang1 ， yong3 shi4 zhong1 wu2 yu2 。

## 注释

## 译文

## 赏析
