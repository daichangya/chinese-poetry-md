---
id: chen-tian-lin-song-tai-shou-li-gong
title: 送太守李公
titlePinyin: song4 tai4 shou3 li3 gong1
titleSlug: song-tai-shou-li-gong
author: 陈天麟
authorPinyin: chen2 tian1 lin2
authorSlug: chen-tian-lin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 乱花翻阵雨，飞絮转轻毬。
- 别思昏如醉，征鞍挽不留。
- 职循今列郡，秩视古诸侯。
- 当代人争仰，惟公政最优。
- 洋川佳景物，胜迹旧经游。
- 未定中原扰，犹怀傍塞忧。
- 九重爰锡命，千里藉承流。
- 德逐祥云偃，恩随瑞霭浮。
- 带刀还陇亩，挟纩动貔貅。
- 烽柝开边月，犂锄庆麦秋。
- 二天舒士气，五袴沸民讴。
- 虞氏三年考，河南第一州。
- 霜台方荐墨，黼座想凝旒。
- 早晚颁纶綍，东西走置邮。
- 迟迟姑去鲁，几几定归周。
- 明月湖光远，凌云气象幽。
- 烟波浮画鹢，雪浪遶乌牛。
- 好逐桃花涨，轻飞竹叶舟。
- 径归调玉铉，莫待覆金瓯。
- 贱吏伤萍梗，终年仰庇休。
- 龙门曾御李，骥坂会依刘。
- 不作痴儿女，孜孜话别愁。

## 拼音
- luan4 hua1 fan1 zhen4 yu3 ， fei1 xu4 zhuan3 qing1 qiu2 。
- bie2 si1 hun1 ru2 zui4 ， zheng1 an1 wan3 bu4 liu2 。
- zhi2 xun2 jin1 lie4 jun4 ， zhi4 shi4 gu3 zhu1 hou2 。
- dang1 dai4 ren2 zheng1 yang3 ， wei2 gong1 zheng4 zui4 you1 。
- yang2 chuan1 jia1 jing3 wu4 ， sheng4 ji4 jiu4 jing1 you2 。
- wei4 ding4 zhong1 yuan2 rao3 ， you2 huai2 bang4 sai1 you1 。
- jiu3 chong2 yuan2 xi1 ming4 ， qian1 li3 jie4 cheng2 liu2 。
- de2 zhu2 xiang2 yun2 yan3 ， en1 sui2 rui4 ai3 fu2 。
- dai4 dao1 hai2 long3 mu3 ， xie2 kuang4 dong4 pi2 xiu1 。
- feng1 tuo4 kai1 bian1 yue4 ， li2 chu2 qing4 mai4 qiu1 。
- er4 tian1 shu1 shi4 qi4 ， wu3 ku4 fei4 min2 ou1 。
- yu2 shi4 san1 nian2 kao3 ， he2 nan2 di4 yi1 zhou1 。
- shuang1 tai2 fang1 jian4 mo4 ， fu3 zuo4 xiang3 ning2 liu2 。
- zao3 wan3 ban1 lun2 fu2 ， dong1 xi1 zou3 zhi4 you2 。
- chi2 chi2 gu1 qu4 lu3 ， ji3 ji3 ding4 gui1 zhou1 。
- ming2 yue4 hu2 guang1 yuan3 ， ling2 yun2 qi4 xiang4 you1 。
- yan1 bo1 fu2 hua4 yi4 ， xue3 lang4 rao4 wu1 niu2 。
- hao3 zhu2 tao2 hua1 zhang3 ， qing1 fei1 zhu2 ye4 zhou1 。
- jing4 gui1 tiao2 yu4 xuan4 ， mo4 dai4 fu4 jin1 ou1 。
- jian4 li4 shang1 ping2 geng3 ， zhong1 nian2 yang3 bi4 xiu1 。
- long2 men2 ceng2 yu4 li3 ， ji4 ban3 hui4 yi1 liu2 。
- bu2 zuo4 chi1 er2 nü3 ， zi1 zi1 hua4 bie2 chou2 。

## 注释

## 译文

## 赏析
