---
id: gou-yuan-zhou-zhou-xue-ji
title: 袁州州学记
titlePinyin: yuan2 zhou1 zhou1 xue2 ji4
titleSlug: yuan-zhou-zhou-xue-ji
author: 觏
authorPinyin: gou4
authorSlug: gou
dynasty: 宋代
dynastyPinyin: song4 dai4
dynastySlug: song
tags:
  - 蒙学
  - 古文观止
  - 卷九・唐宋文
---
## 正文
- 皇帝二十有三年，制诏州县立学。惟时守令，有哲有愚。有屈力殚虑，祗顺德意；有假官借师，苟具文书。或连数城，亡诵弦声。倡而不和，教尼不行。
- 三十有二年，范阳祖君无泽知袁州。始至，进诸生，知学宫阙状。大惧人材放失，儒效阔疏，亡以称上意旨。通判颍川陈君侁，闻而是之，议以克合。相旧夫子庙，狭隘不足改为，乃营治之东。厥土燥刚，厥位面阳，厥材孔良。殿堂门庑，黝垩丹漆，举以法。故生师有舍，庖廪有次。百尔器备，并手偕作。工善吏勤，晨夜展力，越明年成。
- 舍菜且有日，盱江李觏谂于众曰：“惟四代之学，考诸经可见已。秦以山西鏖六国，欲帝万世，刘氏一呼，而关门不守，武夫健将，卖降恐后，何耶?诗书之道废，人惟见利而不闻义焉耳。孝武乘丰富，世祖出戎行，皆孳孳学术。俗化之厚，延于灵、献。草茅危言者，折首而不悔；功烈震主者，闻命而释兵；群雄相视，不敢去臣位，尚数十年。教道之结人心如此。今代遭圣神，尔袁得贤君，俾尔由庠序，践古人之迹。天下治，则谭礼乐以陶吾民：一有不幸，尤当仗大节，为臣死忠，为子死孝。使人有所赖，且有所法。是睢朝家教学之意。若其弄笔墨以徼利达而已，岂徒二三子之羞，抑亦为国者之忧。”
- 此年实至和甲午，夏某月甲子记。

## 拼音
- huang2 di4 er4 shi2 you3 san1 nian2 ， zhi4 zhao4 zhou1 xian4 li4 xue2 。 wei2 shi2 shou3 ling4 ， you3 zhe2 you3 yu2 。 you3 qu1 li4 dan1 lü4 ， zhi1 shun4 de2 yi4 ； you3 jia3 guan1 jie4 shi1 ， gou3 ju4 wen2 shu1 。 huo4 lian2 shu4 cheng2 ， wang2 song4 xian2 sheng1 。 chang4 er2 bu2 he4 ， jiao4 ni2 bu4 xing2 。
- san1 shi2 you3 er4 nian2 ， fan4 yang2 zu3 jun1 wu2 ze2 zhi1 yuan2 zhou1 。 shi3 zhi4 ， jin4 zhu1 sheng1 ， zhi1 xue2 gong1 que1 zhuang4 。 da4 ju4 ren2 cai2 fang4 shi1 ， ru2 xiao4 kuo4 shu1 ， wang2 yi3 cheng1 shang4 yi4 zhi3 。 tong1 pan4 ying3 chuan1 chen2 jun1 shen1 ， wen2 er2 shi4 zhi1 ， yi4 yi3 ke4 he2 。 xiang1 jiu4 fu1 zi3 miao4 ， xia2 ai4 bu4 zu2 gai3 wei2 ， nai3 ying2 zhi4 zhi1 dong1 。 jue2 tu3 zao4 gang1 ， jue2 wei4 mian4 yang2 ， jue2 cai2 kong3 liang2 。 dian4 tang2 men2 wu3 ， you3 e4 dan1 qi1 ， ju3 yi3 fa3 。 gu4 sheng1 shi1 you3 she4 ， pao2 lin3 you3 ci4 。 bai3 er3 qi4 bei4 ， bing4 shou3 xie2 zuo4 。 gong1 shan4 li4 qin2 ， chen2 ye4 zhan3 li4 ， yue4 ming2 nian2 cheng2 。
- she4 cai4 qie3 you3 ri4 ， xu1 jiang1 li3 gou4 shen3 yu2 zhong4 yue1 ： “ wei2 si4 dai4 zhi1 xue2 ， kao3 zhu1 jing1 ke3 jian4 yi3 。 qin2 yi3 shan1 xi1 ao2 liu4 guo2 ， yu4 di4 wan4 shi4 ， liu2 shi4 yi4 hu1 ， er2 guan1 men2 bu4 shou3 ， wu3 fu1 jian4 jiang4 ， mai4 jiang4 kong3 hou4 ， he2 ye1 ? shi1 shu1 zhi1 dao4 fei4 ， ren2 wei2 jian4 li4 er2 bu4 wen2 yi4 yan1 er3 。 xiao4 wu3 cheng2 feng1 fu4 ， shi4 zu3 chu1 rong2 xing2 ， jie1 zi1 zi1 xue2 shu4 。 su2 hua4 zhi1 hou4 ， yan2 yu2 ling2 、 xian4 。 cao3 mao2 wei1 yan2 zhe3 ， zhe2 shou3 er2 bu4 hui3 ； gong1 lie4 zhen4 zhu3 zhe3 ， wen2 ming4 er2 shi4 bing1 ； qun2 xiong2 xiang1 shi4 ， bu4 gan3 qu4 chen2 wei4 ， shang4 shu4 shi2 nian2 。 jiao4 dao4 zhi1 jie2 ren2 xin1 ru2 ci3 。 jin1 dai4 zao1 sheng4 shen2 ， er3 yuan2 de2 xian2 jun1 ， bi3 er3 you2 xiang2 xu4 ， jian4 gu3 ren2 zhi1 ji4 。 tian1 xia4 zhi4 ， ze2 tan2 li3 yue4 yi3 tao2 wu2 min2 ： yi4 you3 bu2 xing4 ， you2 dang1 zhang4 da4 jie2 ， wei4 chen2 si3 zhong1 ， wei4 zi3 si3 xiao4 。 shi3 ren2 you3 suo3 lai4 ， qie3 you3 suo3 fa3 。 shi4 sui1 chao2 jia1 jiao4 xue2 zhi1 yi4 。 ruo4 qi2 nong4 bi3 mo4 yi3 jiao3 li4 da2 er2 yi3 ， qi3 tu2 er4 san1 zi3 zhi1 xiu1 ， yi4 yi4 wei4 guo2 zhe3 zhi1 you1 。 ”
- ci3 nian2 shi2 zhi4 he2 jia3 wu3 ， xia4 mou3 yue4 jia3 zi3 ji4 。

## 注释

## 译文

## 赏析
