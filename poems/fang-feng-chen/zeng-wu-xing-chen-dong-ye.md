---
id: fang-feng-chen-zeng-wu-xing-chen-dong-ye
title: 赠五星陈东野
titlePinyin: zeng4 wu3 xing1 chen2 dong1 ye3
titleSlug: zeng-wu-xing-chen-dong-ye
author: 方逢辰
authorPinyin: fang1 feng2 chen2
authorSlug: fang-feng-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 粤从动静极互根，裂为二气分五行。
- 未有二气先有理，理与气合人物生。
- 人惟禀得天地气，故为耳目形口鼻。
- 人惟禀得气之理，故为仁义为礼智。
- 气为人形理为心，同是水木火土金。
- 今人问气不问理，茫茫只向天外寻。
- 人而不仁木已死，不须更论败在子。
- 人而薄义金已伤，如何却说生在巳。
- 无礼无智水火灭，不忠不信土气绝。
- 人于心上斩了根，是气安从有萌蘗。
- 出门一笑逢星翁，谈天议论迥不同。
- 若能论气又论理，太极只在挑包中。

## 拼音
- yue4 cong2 dong4 jing4 ji2 hu4 gen1 ， lie4 wei4 er4 qi4 fen1 wu3 hang2 。
- wei4 you3 er4 qi4 xian1 you3 li3 ， li3 yu3 qi4 he2 ren2 wu4 sheng1 。
- ren2 wei2 bing3 de2 tian1 di4 qi4 ， gu4 wei4 er3 mu4 xing2 kou3 bi2 。
- ren2 wei2 bing3 de2 qi4 zhi1 li3 ， gu4 wei4 ren2 yi4 wei4 li3 zhi4 。
- qi4 wei4 ren2 xing2 li3 wei4 xin1 ， tong2 shi4 shui3 mu4 huo3 tu3 jin1 。
- jin1 ren2 wen4 qi4 bu2 wen4 li3 ， mang2 mang2 zhi1 xiang4 tian1 wai4 xun2 。
- ren2 er2 bu4 ren2 mu4 yi3 si3 ， bu4 xu1 geng4 lun4 bai4 zai4 zi3 。
- ren2 er2 bao2 yi4 jin1 yi3 shang1 ， ru2 he2 que4 shuo1 sheng1 zai4 si4 。
- wu2 li3 wu2 zhi4 shui3 huo3 mie4 ， bu4 zhong1 bu2 xin4 tu3 qi4 jue2 。
- ren2 yu2 xin1 shang4 zhan3 le0 gen1 ， shi4 qi4 an1 cong2 you3 meng2 bo4 。
- chu1 men2 yi2 xiao4 feng2 xing1 weng1 ， tan2 tian1 yi4 lun4 jiong3 bu4 tong2 。
- ruo4 neng2 lun4 qi4 you4 lun4 li3 ， tai4 ji2 zhi1 zai4 tiao1 bao1 zhong1 。

## 注释

## 译文

## 赏析
