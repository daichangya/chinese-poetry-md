---
id: fang-feng-chen-zeng-shu-shi-liu-heng-jian
title: 赠术士刘衡鉴
titlePinyin: zeng4 shu4 shi4 liu2 heng2 jian4
titleSlug: zeng-shu-shi-liu-heng-jian
author: 方逢辰
authorPinyin: fang1 feng2 chen2
authorSlug: fang-feng-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 高目下耳赫如鉴，福善祸淫平如衡。
- 颜癯胡夭跖胡寿，季氏乃富宪乃贫。
- 伯道无儿汤有后，造物岂是鉴不明。
- 孔明遗恨懿血食，造物岂是衡不平。
- 当知禀气有清浊，所以人品有善恶。
- 至若夭寿与贱贵，又是禀气有厚薄。
- 清浊厚薄物自圣，洪纤高下天何言。
- 君子惟以理自充，英雄难与造物争。
- 前人论理不论气，不信试问刘鉴衡。

## 拼音
- gao1 mu4 xia4 er3 he4 ru2 jian4 ， fu2 shan4 huo4 yin2 ping2 ru2 heng2 。
- yan2 qu2 hu2 yao1 zhi2 hu2 shou4 ， ji4 shi4 nai3 fu4 xian4 nai3 pin2 。
- bo2 dao4 wu2 er2 tang1 you3 hou4 ， zao4 wu4 qi3 shi4 jian4 bu4 ming2 。
- kong3 ming2 yi2 hen4 yi4 xue4 shi2 ， zao4 wu4 qi3 shi4 heng2 bu4 ping2 。
- dang1 zhi1 bing3 qi4 you3 qing1 zhuo2 ， suo3 yi3 ren2 pin3 you3 shan4 e4 。
- zhi4 ruo4 yao1 shou4 yu3 jian4 gui4 ， you4 shi4 bing3 qi4 you3 hou4 bao2 。
- qing1 zhuo2 hou4 bao2 wu4 zi4 sheng4 ， hong2 xian1 gao1 xia4 tian1 he2 yan2 。
- jun1 zi3 wei2 yi3 li3 zi4 chong1 ， ying1 xiong2 nan2 yu3 zao4 wu4 zheng1 。
- qian2 ren2 lun4 li3 bu2 lun4 qi4 ， bu2 xin4 shi4 wen4 liu2 jian4 heng2 。

## 注释

## 译文

## 赏析
