---
id: fang-feng-chen-song-pan-cui-gu
title: 送潘翠谷
titlePinyin: song4 pan1 cui4 gu3
titleSlug: song-pan-cui-gu
author: 方逢辰
authorPinyin: fang1 feng2 chen2
authorSlug: fang-feng-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 无屋住僧庐，无菜挑野草。
- 野草风味长，僧庐人迹少。
- 剥剥谁扣扃，访予事幽讨。
- 钱唐有骚翁，自号翠谷老。
- 疋马游南墙，要伴松竹好。
- 遐思到山人，迂寻出诗稿。
- 诗无怨苦吟，扫退郊与岛。
- 胸次鲍明远，笔下王逸少。
- 我观阴与阳，禅代何时了。
- 不能为鲁连，尚可作商皓。
- 长歌黍离篇，酹酒问旻昊。

## 拼音
- wu2 wu1 zhu4 seng1 lu2 ， wu2 cai4 tiao1 ye3 cao3 。
- ye3 cao3 feng1 wei4 chang2 ， seng1 lu2 ren2 ji4 shao3 。
- bao1 bao1 shui2 kou4 jiong1 ， fang3 yu3 shi4 you1 tao3 。
- qian2 tang2 you3 sao1 weng1 ， zi4 hao4 cui4 gu3 lao3 。
- pi3 ma3 you2 nan2 qiang2 ， yao4 ban4 song1 zhu2 hao3 。
- xia2 si1 dao4 shan1 ren2 ， yu1 xun2 chu1 shi1 gao3 。
- shi1 wu2 yuan4 ku3 yin2 ， sao3 tui4 jiao1 yu3 dao3 。
- xiong1 ci4 bao4 ming2 yuan3 ， bi3 xia4 wang2 yi4 shao3 。
- wo3 guan1 yin1 yu3 yang2 ， chan2 dai4 he2 shi2 le0 。
- bu4 neng2 wei4 lu3 lian2 ， shang4 ke3 zuo4 shang1 hao4 。
- chang2 ge1 shu3 li2 pian1 ， lei4 jiu3 wen4 min2 hao4 。

## 注释

## 译文

## 赏析
