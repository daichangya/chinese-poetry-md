---
id: fang-feng-chen-jian-xiu-shi-gong-jiang-li-bu-chen-da-zhu-fu-zhen-gan-zhou
title: 饯修史宫讲吏部陈大著赴镇赣州
titlePinyin: jian4 xiu1 shi3 gong1 jiang3 li4 bu4 chen2 da4 zhu4 fu4 zhen4 gan4 zhou1
titleSlug: jian-xiu-shi-gong-jiang-li-bu-chen-da-zhu-fu-zhen-gan-zhou
author: 方逢辰
authorPinyin: fang1 feng2 chen2
authorSlug: fang-feng-chen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蠡湖擘破亨衢开，山川钟作魁奇材。
- 九关叫后入云岫，六阴卷出登蓬莱。
- 著庭万卷了汗竹，粉闱胡事被先幞。
- 非徒五马人生荣，正要急流刚扷足。
- 章贡二水分西东，江右九郡斯为雄。
- 亭横尘外眇四海，台插天表森孤峰。
- 三百里水见沙碛，一十八滩如剑脊。
- 醉读题咏呼坡翁，此是太守风月窟。
- 又闻犷俗多惊湍，况有虿尾邻诸蛮。
- 付之重寄忧亦大，此是太守思虑关。
- 代木诗废友道缺，道山幸有诗送别。
- 一言爱助当何如，思虑先之后风月。

## 拼音
- li2 hu2 bo4 po4 heng1 qu2 kai1 ， shan1 chuan1 zhong1 zuo4 kui2 qi2 cai2 。
- jiu3 guan1 jiao4 hou4 ru4 yun2 xiu4 ， liu4 yin1 juan4 chu1 deng1 peng2 lai2 。
- zhu4 ting2 wan4 juan4 le0 han4 zhu2 ， fen3 wei2 hu2 shi4 bei4 xian1 fu2 。
- fei1 tu2 wu3 ma3 ren2 sheng1 rong2 ， zheng4 yao4 ji2 liu2 gang1 ba1 zu2 。
- zhang1 gong4 er4 shui3 fen4 xi1 dong1 ， jiang1 you4 jiu3 jun4 si1 wei4 xiong2 。
- ting2 heng2 chen2 wai4 miao3 si4 hai3 ， tai2 cha1 tian1 biao3 sen1 gu1 feng1 。
- san1 bai3 li3 shui3 jian4 sha1 qi4 ， yi1 shi2 ba1 tan1 ru2 jian4 ji3 。
- zui4 du2 ti2 yong3 hu1 po1 weng1 ， ci3 shi4 tai4 shou3 feng1 yue4 ku1 。
- you4 wen2 guang3 su2 duo1 jing1 tuan1 ， kuang4 you3 chai4 wei3 lin2 zhu1 man2 。
- fu4 zhi1 zhong4 ji4 you1 yi4 da4 ， ci3 shi4 tai4 shou3 si1 lü4 guan1 。
- dai4 mu4 shi1 fei4 you3 dao4 que1 ， dao4 shan1 xing4 you3 shi1 song4 bie2 。
- yi4 yan2 ai4 zhu4 dang1 he2 ru2 ， si1 lü4 xian1 zhi1 hou4 feng1 yue4 。

## 注释

## 译文

## 赏析
