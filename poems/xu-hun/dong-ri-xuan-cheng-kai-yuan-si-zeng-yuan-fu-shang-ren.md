---
id: xu-hun-dong-ri-xuan-cheng-kai-yuan-si-zeng-yuan-fu-shang-ren
title: 冬日宣城开元寺赠元孚上人
titlePinyin: dong1 ri4 xuan1 cheng2 kai1 yuan2 si4 zeng4 yuan2 fu2 shang4 ren2
titleSlug: dong-ri-xuan-cheng-kai-yuan-si-zeng-yuan-fu-shang-ren
author: 许浑
authorPinyin: xu3 hun2
authorSlug: xu-hun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 一钵事南宗，僧仪称病容。曹溪花里别，萧寺竹前逢。
- 烛影深寒殿，经声彻曙钟。欲斋簷睡鸽，初定壁吟蛩。
- 诗继休遗韵，书传永逸踪。艺多人誉洽，机绝道情浓。
- 汲涧瓶沈藻，眠阶锡挂松。云鸣新放鹤，池卧旧降龙。
- 露茗山厨焙，霜粳野碓舂。梵文明处译，禅衲暖时缝。
- 层塔题应遍，飞轩步不慵。绣梁交薜荔，画井倒芙蓉。
- 翠户垂旗网，朱窗列剑锋。寒风金磬远，晴雪玉楼重。
- 妙理三乘达，清才万象供。山高横睥睨，滩浅聚艨艟。
- 微雾苍平楚，残晖淡远峰。林疏霜摵摵，波静月溶溶。
- 剑出因雷焕，琴全遇蔡邕。西方知有社，支许合相从。

## 拼音
- yi4 bo1 shi4 nan2 zong1 ， seng1 yi2 cheng1 bing4 rong2 。 cao2 xi1 hua1 li3 bie2 ， xiao1 si4 zhu2 qian2 feng2 。
- zhu2 ying3 shen1 han2 dian4 ， jing1 sheng1 che4 shu3 zhong1 。 yu4 zhai1 yan2 shui4 ge1 ， chu1 ding4 bi4 yin2 qiong2 。
- shi1 ji4 xiu1 yi2 yun4 ， shu1 chuan2 yong3 yi4 zong1 。 yi4 duo1 ren2 yu4 qia4 ， ji1 jue2 dao4 qing2 nong2 。
- ji2 jian4 ping2 shen3 zao3 ， mian2 jie1 xi1 gua4 song1 。 yun2 ming2 xin1 fang4 he4 ， chi2 wo4 jiu4 jiang4 long2 。
- lu4 ming2 shan1 chu2 bei4 ， shuang1 jing1 ye3 dui4 chong1 。 fan4 wen2 ming2 chu4 yi4 ， chan2 na4 nuan3 shi2 feng4 。
- ceng2 ta3 ti2 ying4 bian4 ， fei1 xuan1 bu4 bu4 yong1 。 xiu4 liang2 jiao1 bi4 li4 ， hua4 jing3 dao3 fu2 rong2 。
- cui4 hu4 chui2 qi2 wang3 ， zhu1 chuang1 lie4 jian4 feng1 。 han2 feng1 jin1 qing4 yuan3 ， qing2 xue3 yu4 lou2 zhong4 。
- miao4 li3 san1 cheng2 da2 ， qing1 cai2 wan4 xiang4 gong4 。 shan1 gao1 heng2 pi4 ni4 ， tan1 qian3 ju4 meng2 chong1 。
- wei1 wu4 cang1 ping2 chu3 ， can2 hui1 dan4 yuan3 feng1 。 lin2 shu1 shuang1 se4 se4 ， bo1 jing4 yue4 rong2 rong2 。
- jian4 chu1 yin1 lei2 huan4 ， qin2 quan2 yu4 cai4 yong1 。 xi1 fang1 zhi1 you3 she4 ， zhi1 xu3 he2 xiang1 cong2 。

## 注释

## 译文

## 赏析
