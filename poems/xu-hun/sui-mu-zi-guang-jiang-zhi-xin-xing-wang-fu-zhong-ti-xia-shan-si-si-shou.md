---
id: xu-hun-sui-mu-zi-guang-jiang-zhi-xin-xing-wang-fu-zhong-ti-xia-shan-si-si-shou
title: 岁暮自广江至新兴往复中题峡山寺四首
titlePinyin: sui4 mu4 zi4 guang3 jiang1 zhi4 xin1 xing1 wang3 fu4 zhong1 ti2 xia2 shan1 si4 si4 shou3
titleSlug: sui-mu-zi-guang-jiang-zhi-xin-xing-wang-fu-zhong-ti-xia-shan-si-si-shou
author: 许浑
authorPinyin: xu3 hun2
authorSlug: xu-hun
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 夜醉晨方醒，孤吟恐失群。海鳅潮上见，江鹄雾中闻。
- 未腊梅先实，经冬草自熏。树随山崦合，泉到石棱分。
- 虎迹空林雨，猿声绝岭云。萧萧异乡鬓，明日共丝棼。
- 薄暮缘西峡，停桡一访僧。鹭巢横卧柳，猿饮倒垂藤。
- 水曲岩千叠，云重树百层。山风寒殿磬，溪雨夜船灯。
- 滩涨危槎没，泉冲怪石崩。中台一襟泪，岁杪别良朋。
- 密树分苍壁，长溪抱碧岑。海风闻鹤远，潭日见鱼深。
- 松盖环清韵，榕根架绿阴。洞丁多斫石，蛮女半淘金。
- 南浦惊春至，西楼送月沉。江流不过岭，何处寄归心。
- 月在行人起，千峰复万峰。海虚争翡翠，溪逻斗芙蓉。
- 古木高生槲，阴池满种松。火探深洞燕，香送远潭龙。
- 蓝坞寒先烧，禾堂晚并舂。更投何处宿，西峡隔云钟。

## 拼音
- ye4 zui4 chen2 fang1 xing3 ， gu1 yin2 kong3 shi1 qun2 。 hai3 qiu1 chao2 shang4 jian4 ， jiang1 hu2 wu4 zhong1 wen2 。
- wei4 la4 mei2 xian1 shi2 ， jing1 dong1 cao3 zi4 xun1 。 shu4 sui2 shan1 yan1 he2 ， quan2 dao4 shi2 leng2 fen1 。
- hu3 ji4 kong1 lin2 yu3 ， yuan2 sheng1 jue2 ling3 yun2 。 xiao1 xiao1 yi4 xiang1 bin4 ， ming2 ri4 gong4 si1 fen2 。
- bo2 mu4 yuan2 xi1 xia2 ， ting2 rao2 yi4 fang3 seng1 。 lu4 chao2 heng2 wo4 liu3 ， yuan2 yin3 dao3 chui2 teng2 。
- shui3 qu3 yan2 qian1 die2 ， yun2 zhong4 shu4 bai3 ceng2 。 shan1 feng1 han2 dian4 qing4 ， xi1 yu3 ye4 chuan2 deng1 。
- tan1 zhang3 wei1 cha2 mei2 ， quan2 chong1 guai4 shi2 beng1 。 zhong1 tai2 yi4 jin1 lei4 ， sui4 miao3 bie2 liang2 peng2 。
- mi4 shu4 fen1 cang1 bi4 ， chang2 xi1 bao4 bi4 cen2 。 hai3 feng1 wen2 he4 yuan3 ， tan2 ri4 jian4 yu2 shen1 。
- song1 gai4 huan2 qing1 yun4 ， rong2 gen1 jia4 lü4 yin1 。 dong4 ding1 duo1 zhuo2 shi2 ， man2 nü3 ban4 tao2 jin1 。
- nan2 pu3 jing1 chun1 zhi4 ， xi1 lou2 song4 yue4 chen2 。 jiang1 liu2 bu2 guo4 ling3 ， he2 chu4 ji4 gui1 xin1 。
- yue4 zai4 xing2 ren2 qi3 ， qian1 feng1 fu4 wan4 feng1 。 hai3 xu1 zheng1 fei3 cui4 ， xi1 luo2 dou4 fu2 rong2 。
- gu3 mu4 gao1 sheng1 hu2 ， yin1 chi2 man3 zhong3 song1 。 huo3 tan4 shen1 dong4 yan4 ， xiang1 song4 yuan3 tan2 long2 。
- lan2 wu4 han2 xian1 shao1 ， he2 tang2 wan3 bing4 chong1 。 geng4 tou2 he2 chu4 su4 ， xi1 xia2 ge2 yun2 zhong1 。

## 注释

## 译文

## 赏析
