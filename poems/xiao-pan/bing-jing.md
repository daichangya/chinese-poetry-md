---
id: xiao-pan-bing-jing
title: 冰井
titlePinyin: bing1 jing3
titleSlug: bing-jing
author: 萧磐
authorPinyin: xiao1 pan2
authorSlug: xiao-pan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冰井曷无水，为与火山对。
- 真宰福梧人，命名适相配。
- 炎炎火之性，所至能为害。
- 冰焉压其气，转否还高泰。
- 祥光每发时，州人同福赉。
- 乃至井若冰，其义故有在。
- 我来酌冰井，其美同沆瀣。
- 初疑蓬岛脉，又雅林泉派。
- 井窦倘依然，古基尽亡昧。
- 半为土烟没，半为石缺坏。
- 于时初下车，未暇整颓溃。
- 州城百舍敝，缔创岂容怠。
- 旧者为之新，露者为之盖。
- 卑污易以高，狭小易以大。
- 于公无所侵，于私无所贷。
- 一诚与规画，黾勉及三载。
- 始来想井基，指示经数辈。
- 引绳取其直，立标正其界。
- 开凿三尺余，适与古基会。
- 西偏甃坚完，界不差井怪。
- 三隅仿佛见，砖师且徐缀。
- 此井信有神，州人亦嗟怪。
- 井前为开池，引水成沟浍。
- 所防三伏天，饮者成群队。
- 井名未磨灭，自我发沉晦。
- □□□□□，所虑规模隘。
- 堑崖基坎穴，伐木除荒秽。
- 装点自天成，可为州胜概。
- 碧塘寺之腹，青山寺之背。
- 环翠既控引，泉水亦襟带。
- 三宝杂装严，七宝旧豪迈。
- 对面瞻神霄，出门远阛阓。
- 登临益增价，顾盼无凡态。
- 往往市人来，如在琼壶内。
- 往往士人来，如出尘笼外。
- 我常引客至，五马随双旆。
- 暂脱簿领巾，忽然无障碍。
- 怡神八极远，濯体清风快。
- 临池似山涧，酩酊常所戒。
- 屡作谢公游，敢望苍生待。
- 虽无异政绩，薄有循良最。
- 寄语此冰泉，为我留遗爱。

## 拼音
- bing1 jing3 he2 wu2 shui3 ， wei4 yu3 huo3 shan1 dui4 。
- zhen1 zai3 fu2 wu2 ren2 ， ming4 ming2 shi4 xiang1 pei4 。
- yan2 yan2 huo3 zhi1 xing4 ， suo3 zhi4 neng2 wei2 hai4 。
- bing1 yan1 ya1 qi2 qi4 ， zhuan3 fou3 hai2 gao1 tai4 。
- xiang2 guang1 mei3 fa1 shi2 ， zhou1 ren2 tong2 fu2 lai4 。
- nai3 zhi4 jing3 ruo4 bing1 ， qi2 yi4 gu4 you3 zai4 。
- wo3 lai2 zhuo2 bing1 jing3 ， qi2 mei3 tong2 hang4 xie4 。
- chu1 yi2 peng2 dao3 mai4 ， you4 ya3 lin2 quan2 pai4 。
- jing3 dou4 tang3 yi1 ran2 ， gu3 ji1 jin4 wang2 mei4 。
- ban4 wei4 tu3 yan1 mei2 ， ban4 wei4 shi2 que1 huai4 。
- yu2 shi2 chu1 xia4 che1 ， wei4 xia2 zheng3 tui2 kui4 。
- zhou1 cheng2 bai3 she4 bi4 ， di4 chuang4 qi3 rong2 dai4 。
- jiu4 zhe3 wei4 zhi1 xin1 ， lu4 zhe3 wei4 zhi1 gai4 。
- bei1 wu1 yi4 yi3 gao1 ， xia2 xiao3 yi4 yi3 da4 。
- yu2 gong1 wu2 suo3 qin1 ， yu2 si1 wu2 suo3 dai4 。
- yi4 cheng2 yu3 gui1 hua4 ， mian3 mian3 ji2 san1 zai3 。
- shi3 lai2 xiang3 jing3 ji1 ， zhi3 shi4 jing1 shu4 bei4 。
- yin3 sheng2 qu3 qi2 zhi2 ， li4 biao1 zheng4 qi2 jie4 。
- kai1 zao2 san1 chi3 yu2 ， shi4 yu3 gu3 ji1 hui4 。
- xi1 pian1 zhou4 jian1 wan2 ， jie4 bu2 cha4 jing3 guai4 。
- san1 yu2 fang3 fu2 jian4 ， zhuan1 shi1 qie3 xu2 zhui4 。
- ci3 jing3 xin4 you3 shen2 ， zhou1 ren2 yi4 jie1 guai4 。
- jing3 qian2 wei4 kai1 chi2 ， yin3 shui3 cheng2 gou1 hui4 。
- suo3 fang2 san1 fu2 tian1 ， yin3 zhe3 cheng2 qun2 dui4 。
- jing3 ming2 wei4 mo2 mie4 ， zi4 wo3 fa1 chen2 hui4 。
- □ □ □ □ □ ， suo3 lü4 gui1 mo2 ai4 。
- qian4 ya2 ji1 kan3 xue2 ， fa2 mu4 chu2 huang1 hui4 。
- zhuang1 dian3 zi4 tian1 cheng2 ， ke3 wei4 zhou1 sheng4 gai4 。
- bi4 tang2 si4 zhi1 fu4 ， qing1 shan1 si4 zhi1 bei4 。
- huan2 cui4 ji4 kong4 yin3 ， quan2 shui3 yi4 jin1 dai4 。
- san1 bao3 za2 zhuang1 yan2 ， qi1 bao3 jiu4 hao2 mai4 。
- dui4 mian4 zhan1 shen2 xiao1 ， chu1 men2 yuan3 huan2 hui4 。
- deng1 lin2 yi4 zeng1 jia4 ， gu4 pan4 wu2 fan2 tai4 。
- wang3 wang3 shi4 ren2 lai2 ， ru2 zai4 qiong2 hu2 nei4 。
- wang3 wang3 shi4 ren2 lai2 ， ru2 chu1 chen2 long2 wai4 。
- wo3 chang2 yin3 ke4 zhi4 ， wu3 ma3 sui2 shuang1 pei4 。
- zan4 tuo1 bo2 ling3 jin1 ， hu1 ran2 wu2 zhang4 ai4 。
- yi2 shen2 ba1 ji2 yuan3 ， zhuo2 ti3 qing1 feng1 kuai4 。
- lin2 chi2 si4 shan1 jian4 ， ming3 ding1 chang2 suo3 jie4 。
- lü3 zuo4 xie4 gong1 you2 ， gan3 wang4 cang1 sheng1 dai4 。
- sui1 wu2 yi4 zheng4 ji4 ， bao2 you3 xun2 liang2 zui4 。
- ji4 yu3 ci3 bing1 quan2 ， wei4 wo3 liu2 yi2 ai4 。

## 注释

## 译文

## 赏析
