---
id: dai-yi-zeng-xing-shu-huang-tai-shi
title: 赠星术黄太史
titlePinyin: zeng4 xing1 shu4 huang2 tai4 shi3
titleSlug: zeng-xing-shu-huang-tai-shi
author: 戴翼
authorPinyin: dai4 yi4
authorSlug: dai-yi
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 粤从太极生两仪，大明生东月生西。
- 煌煌两日照今古，一昼一夜分主之。
- 人具阴阳中造化，亦系日月之所舍。
- 在日为命月为身，所主各随其昼夜。
- 此数定不差毫毛，惜哉庸术其传讹。
- 谈命以日不及月，日本昱昼如夜何。
- 甘石不作今已矣，星学之精其能几。
- 掌中日月分旦昏，独有黄生精算尔。
- 黄生算到毫杪处，吉凶定如鼓应桴。
- 奇哉此术真神秘，世人不知反为异。
- 俗流何可轻与谈，吾有颍滨月轩记。

## 拼音
- yue4 cong2 tai4 ji2 sheng1 liang3 yi2 ， da4 ming2 sheng1 dong1 yue4 sheng1 xi1 。
- huang2 huang2 liang3 ri4 zhao4 jin1 gu3 ， yi2 zhou4 yi2 ye4 fen1 zhu3 zhi1 。
- ren2 ju4 yin1 yang2 zhong1 zao4 hua4 ， yi4 xi4 ri4 yue4 zhi1 suo3 she4 。
- zai4 ri4 wei4 ming4 yue4 wei4 shen1 ， suo3 zhu3 ge4 sui2 qi2 zhou4 ye4 。
- ci3 shu4 ding4 bu2 cha4 hao2 mao2 ， xi1 zai1 yong1 shu4 qi2 chuan2 e2 。
- tan2 ming4 yi3 ri4 bu4 ji2 yue4 ， ri4 ben3 yu4 zhou4 ru2 ye4 he2 。
- gan1 shi2 bu2 zuo4 jin1 yi3 yi3 ， xing1 xue2 zhi1 jing1 qi2 neng2 ji3 。
- zhang3 zhong1 ri4 yue4 fen1 dan4 hun1 ， du2 you3 huang2 sheng1 jing1 suan4 er3 。
- huang2 sheng1 suan4 dao4 hao2 miao3 chu4 ， ji2 xiong1 ding4 ru2 gu3 ying4 fu2 。
- qi2 zai1 ci3 shu4 zhen1 shen2 mi4 ， shi4 ren2 bu4 zhi1 fan3 wei4 yi4 。
- su2 liu2 he2 ke3 qing1 yu3 tan2 ， wu2 you3 ying3 bin1 yue4 xuan1 ji4 。

## 注释

## 译文

## 赏析
