---
id: chen-yun-ping-sao-hua-you-sao-di-you
title: 扫花游・扫地游
titlePinyin: sao3 hua1 you2 ・ sao3 di4 you2
titleSlug: sao-hua-you-sao-di-you
author: 陈允平
authorPinyin: chen2 yun3 ping2
authorSlug: chen-yun-ping
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 扫花游・扫地游
---
## 正文
- 蕙风扬暖，渐草色分吴，柳阴迷楚。
- 寸心似缕。
- 看窥帘燕妥，妒花蝶舞。
- 翦翦愁红，万点轻飘泪雨。
- 怕春去。
- 问杜宇唤春，归去何处。
- 后期重细许。
- 倩落絮飞烟，障春归路。
- 长亭别俎。
- 对歌尘舞地，暗伤蛮素。
- 算得相思，比著伤春又苦。
- 正凭伫。
- 听斜阳、断桥箫鼓。

## 拼音
- hui4 feng1 yang2 nuan3 ， jian4 cao3 se4 fen1 wu2 ， liu3 yin1 mi2 chu3 。
- cun4 xin1 si4 lü3 。
- kan4 kui1 lian2 yan4 tuo3 ， du4 hua1 die2 wu3 。
- jian3 jian3 chou2 hong2 ， wan4 dian3 qing1 piao1 lei4 yu3 。
- pa4 chun1 qu4 。
- wen4 du4 yu3 huan4 chun1 ， gui1 qu4 he2 chu4 。
- hou4 qi1 zhong4 xi4 xu3 。
- qian4 luo4 xu4 fei1 yan1 ， zhang4 chun1 gui1 lu4 。
- chang2 ting2 bie2 zu3 。
- dui4 ge1 chen2 wu3 di4 ， an4 shang1 man2 su4 。
- suan4 de2 xiang1 si1 ， bi3 zhu4 shang1 chun1 you4 ku3 。
- zheng4 ping2 zhu4 。
- ting1 xie2 yang2 、 duan4 qiao2 xiao1 gu3 。

## 注释

## 译文

## 赏析
