---
id: chen-yun-ping-da-pu
title: 大酺
titlePinyin: da4 pu2
titleSlug: da-pu
author: 陈允平
authorPinyin: chen2 yun3 ping2
authorSlug: chen-yun-ping
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 大酺
---
## 正文
- 雾幕西山，珠帘卷，浓霭凄迷华屋。
- 蒲萄新绿涨，正桃花烟浪，乱红翻触。
- 绣阁留寒，罗衣怯润，慵理凤楼丝竹。
- 东风垂杨恨，锁朱门深静，粉香初熟。
- 念缓酌灯前，醉吟孤枕，顿成清独。
- 伤心春去速。
- 叹美景虚掷如飞毂。
- 漫孤负、秋千台榭，拾翠心期，误芳菲、怨眉愁目。
- 冷透金篝湿，空展转、画屏山曲。
- 梦不到、华胥国。
- 闲倚雕槛，试采青青梅菽。
- 海棠尚堪对烛。

## 拼音
- wu4 mu4 xi1 shan1 ， zhu1 lian2 juan4 ， nong2 ai3 qi1 mi2 hua2 wu1 。
- pu2 tao2 xin1 lü4 zhang3 ， zheng4 tao2 hua1 yan1 lang4 ， luan4 hong2 fan1 chu4 。
- xiu4 ge2 liu2 han2 ， luo2 yi1 qie4 run4 ， yong1 li3 feng4 lou2 si1 zhu2 。
- dong1 feng1 chui2 yang2 hen4 ， suo3 zhu1 men2 shen1 jing4 ， fen3 xiang1 chu1 shu2 。
- nian4 huan3 zhuo2 deng1 qian2 ， zui4 yin2 gu1 zhen3 ， dun4 cheng2 qing1 du2 。
- shang1 xin1 chun1 qu4 su4 。
- tan4 mei3 jing3 xu1 zhi4 ru2 fei1 gu1 。
- man4 gu1 fu4 、 qiu1 qian1 tai2 xie4 ， shi2 cui4 xin1 qi1 ， wu4 fang1 fei1 、 yuan4 mei2 chou2 mu4 。
- leng3 tou4 jin1 gou1 shi1 ， kong1 zhan3 zhuan3 、 hua4 ping2 shan1 qu3 。
- meng4 bu2 dao4 、 hua2 xu1 guo2 。
- xian2 yi3 diao1 kan3 ， shi4 cai3 qing1 qing1 mei2 shu1 。
- hai3 tang2 shang4 kan1 dui4 zhu2 。

## 注释

## 译文

## 赏析
