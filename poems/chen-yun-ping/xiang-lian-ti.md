---
id: chen-yun-ping-xiang-lian-ti
title: 香奁体
titlePinyin: xiang1 lian2 ti3
titleSlug: xiang-lian-ti
author: 陈允平
authorPinyin: chen2 yun3 ping2
authorSlug: chen-yun-ping
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小院薰风满，闲庭白昼长。
- 蜻蜓杨柳岸，㶉𫛶芰荷塘。
- 云合朱檐卸，山高翠阁凉。
- 蔓滋青薜荔，芽长紫良姜。
- 帘幕深深地，阑干曲曲廊。
- 淡烟瑶草细，流水碧桃香。
- 幡影重门静，苔痕小篆荒。
- 螭盘丹鼎雪，龙吸露台浆。
- 琴古翻新调，笙沉靘旧簧。
- 雨声犀角枕，月色象牙床。
- 掌上双鹦鹉，屏间两凤凰。
- 石函藏宝剑，金钥启瑶箱。
- 扇雉团清影，奁鸳试晓妆。
- 霞绡衣窄索，云锦珮玎珰。
- 鬓拢金蝉矗，钗横玉燕翔。
- 袂飘天水碧，裙溅鬰金黄。
- 太液箫初远，蓬壶漏未央。
- 流星飞碧落，零雨下银潢。
- 去去人千里，迢迢天一方。
- 断肠春洛浦，残梦夜潇湘。

## 拼音
- xiao3 yuan4 xun1 feng1 man3 ， xian2 ting2 bai2 zhou4 chang2 。
- qing1 ting2 yang2 liu3 an4 ， 㶉 𫛶 ji4 he2 tang2 。
- yun2 he2 zhu1 yan2 xie4 ， shan1 gao1 cui4 ge2 liang2 。
- man4 zi1 qing1 bi4 li4 ， ya2 chang2 zi3 liang2 jiang1 。
- lian2 mu4 shen1 shen1 di4 ， lan2 gan1 qu3 qu3 lang2 。
- dan4 yan1 yao2 cao3 xi4 ， liu2 shui3 bi4 tao2 xiang1 。
- fan1 ying3 zhong4 men2 jing4 ， tai2 hen2 xiao3 zhuan4 huang1 。
- chi1 pan2 dan1 ding3 xue3 ， long2 xi1 lu4 tai2 jiang1 。
- qin2 gu3 fan1 xin1 tiao2 ， sheng1 chen2 qing4 jiu4 huang2 。
- yu3 sheng1 xi1 jiao3 zhen3 ， yue4 se4 xiang4 ya2 chuang2 。
- zhang3 shang4 shuang1 ying1 wu3 ， ping2 jian1 liang3 feng4 huang2 。
- shi2 han2 cang2 bao3 jian4 ， jin1 yao4 qi3 yao2 xiang1 。
- shan4 zhi4 tuan2 qing1 ying3 ， lian2 yuan1 shi4 xiao3 zhuang1 。
- xia2 xiao1 yi1 zhai3 suo3 ， yun2 jin3 pei4 ding1 dang1 。
- bin4 long3 jin1 chan2 chu4 ， chai1 heng2 yu4 yan4 xiang2 。
- mei4 piao1 tian1 shui3 bi4 ， qun2 jian4 yu4 jin1 huang2 。
- tai4 ye4 xiao1 chu1 yuan3 ， peng2 hu2 lou4 wei4 yang1 。
- liu2 xing1 fei1 bi4 luo4 ， ling2 yu3 xia4 yin2 huang2 。
- qu4 qu4 ren2 qian1 li3 ， tiao2 tiao2 tian1 yi4 fang1 。
- duan4 chang2 chun1 luo4 pu3 ， can2 meng4 ye4 xiao1 xiang1 。

## 注释

## 译文

## 赏析
