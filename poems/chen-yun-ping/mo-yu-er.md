---
id: chen-yun-ping-mo-yu-er
title: 摸鱼儿
titlePinyin: mo1 yu2 er0
titleSlug: mo-yu-er
author: 陈允平
authorPinyin: chen2 yun3 ping2
authorSlug: chen-yun-ping
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 摸鱼儿
---
## 正文
- 过重阳、晚香犹耐，江城风露初峭。
- 梅花已索巡檐笑，春入数枝红小。
- 寒恁早。
- 正帘卷苍云，和气生芝草。
- 金虬篆袅。
- 喜人乐丰年，波澄瀚海，星斗焕牙纛。
- 家山近，游宴十洲三岛。
- 石桥诗思频绕。
- 朱颜白发神仙样，谁信玉关人老。
- 春渐好。
- 望阊阖天低，咫尺瞻黄道。
- 祥云缥缈。
- 看柳色沙堤，莺声禁辇，鸣佩凤池晓。

## 拼音
- guo4 chong2 yang2 、 wan3 xiang1 you2 nai4 ， jiang1 cheng2 feng1 lu4 chu1 qiao4 。
- mei2 hua1 yi3 suo3 xun2 yan2 xiao4 ， chun1 ru4 shu4 zhi1 hong2 xiao3 。
- han2 nen4 zao3 。
- zheng4 lian2 juan4 cang1 yun2 ， he2 qi4 sheng1 zhi1 cao3 。
- jin1 qiu2 zhuan4 niao3 。
- xi3 ren2 le4 feng1 nian2 ， bo1 cheng2 han4 hai3 ， xing1 dou4 huan4 ya2 dao4 。
- jia1 shan1 jin4 ， you2 yan4 shi2 zhou1 san1 dao3 。
- shi2 qiao2 shi1 si1 pin2 rao4 。
- zhu1 yan2 bai2 fa4 shen2 xian1 yang4 ， shui2 xin4 yu4 guan1 ren2 lao3 。
- chun1 jian4 hao3 。
- wang4 chang1 he2 tian1 di1 ， zhi3 chi3 zhan1 huang2 dao4 。
- xiang2 yun2 piao1 miao3 。
- kan4 liu3 se4 sha1 di1 ， ying1 sheng1 jin4 nian3 ， ming2 pei4 feng4 chi2 xiao3 。

## 注释

## 译文

## 赏析
