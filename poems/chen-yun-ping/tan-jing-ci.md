---
id: chen-yun-ping-tan-jing-ci
title: 叹镜辞
titlePinyin: tan4 jing4 ci2
titleSlug: tan-jing-ci
author: 陈允平
authorPinyin: chen2 yun3 ping2
authorSlug: chen-yun-ping
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆妾初嫁时，金屋藏窈窕。
- 忽见洛阳人，鬻镜长安道。
- 明月掌上寒，团团复皎皎。
- 千金买得归，惜之如重宝。
- 奁开双凤飞，带结青鸾袅。
- 当时照妾颜，妾颜正年少。
- 如今照妾颜，妾颜羞已老。
- 对镜频叹嗟，掩镜徒懊恼。
- 不恨妾嫁迟，惟恨妾生早。
- 此恨空绵绵，天涯满芳草。
- 君不见长江逝水无逆流，岁去年来多白头。

## 拼音
- yi4 qie4 chu1 jia4 shi2 ， jin1 wu1 cang2 yao3 tiao3 。
- hu1 jian4 luo4 yang2 ren2 ， yu4 jing4 chang2 an1 dao4 。
- ming2 yue4 zhang3 shang4 han2 ， tuan2 tuan2 fu4 jiao3 jiao3 。
- qian1 jin1 mai3 de2 gui1 ， xi1 zhi1 ru2 zhong4 bao3 。
- lian2 kai1 shuang1 feng4 fei1 ， dai4 jie2 qing1 luan2 niao3 。
- dang1 shi2 zhao4 qie4 yan2 ， qie4 yan2 zheng4 nian2 shao4 。
- ru2 jin1 zhao4 qie4 yan2 ， qie4 yan2 xiu1 yi3 lao3 。
- dui4 jing4 pin2 tan4 jie1 ， yan3 jing4 tu2 ao4 nao3 。
- bu2 hen4 qie4 jia4 chi2 ， wei2 hen4 qie4 sheng1 zao3 。
- ci3 hen4 kong1 mian2 mian2 ， tian1 ya2 man3 fang1 cao3 。
- jun1 bu2 jian4 chang2 jiang1 shi4 shui3 wu2 ni4 liu2 ， sui4 qu4 nian2 lai2 duo1 bai2 tou2 。

## 注释

## 译文

## 赏析
