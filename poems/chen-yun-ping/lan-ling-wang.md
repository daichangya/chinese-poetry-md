---
id: chen-yun-ping-lan-ling-wang
title: 兰陵王
titlePinyin: lan2 ling2 wang2
titleSlug: lan-ling-wang
author: 陈允平
authorPinyin: chen2 yun3 ping2
authorSlug: chen-yun-ping
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 兰陵王
---
## 正文
- 古堤直。
- 隔水轻阴扬碧。
- 东风路，还是舞烟眠露，年年自春色。
- 红尘遍京国。
- 留滞高阳醉客。
- 斜阳外，千缕翠条，彷佛流莺度金尺。
- 长亭半陈迹。
- 记曾系征鞍，频护歌席。
- 匆匆江上又寒食。
- 回首处应念，旧曾攀折，依然离恨遍四驿。
- 倦游尚南北。
- 恻恻。
- 怨怀积。
- 渐楚榭寒收，隋苑春寂。
- 眉颦不尽相思极。
- 想人在何处，倚楼横笛。
- 闲情似絮，更那听，夜雨滴。

## 拼音
- gu3 di1 zhi2 。
- ge2 shui3 qing1 yin1 yang2 bi4 。
- dong1 feng1 lu4 ， hai2 shi4 wu3 yan1 mian2 lu4 ， nian2 nian2 zi4 chun1 se4 。
- hong2 chen2 bian4 jing1 guo2 。
- liu2 zhi4 gao1 yang2 zui4 ke4 。
- xie2 yang2 wai4 ， qian1 lü3 cui4 tiao2 ， pang2 fo2 liu2 ying1 du4 jin1 chi3 。
- chang2 ting2 ban4 chen2 ji4 。
- ji4 ceng2 xi4 zheng1 an1 ， pin2 hu4 ge1 xi2 。
- cong1 cong1 jiang1 shang4 you4 han2 shi2 。
- hui2 shou3 chu4 ying4 nian4 ， jiu4 ceng2 pan1 zhe2 ， yi1 ran2 li2 hen4 bian4 si4 yi4 。
- juan4 you2 shang4 nan2 bei3 。
- ce4 ce4 。
- yuan4 huai2 ji1 。
- jian4 chu3 xie4 han2 shou1 ， sui2 yuan4 chun1 ji4 。
- mei2 pin2 bu2 jin4 xiang1 si1 ji2 。
- xiang3 ren2 zai4 he2 chu4 ， yi3 lou2 heng2 di2 。
- xian2 qing2 si4 xu4 ， geng4 na4 ting1 ， ye4 yu3 di1 。

## 注释

## 译文

## 赏析
