---
id: chen-yun-ping-cai-sang-xing
title: 采桑行
titlePinyin: cai3 sang1 xing2
titleSlug: cai-sang-xing
author: 陈允平
authorPinyin: chen2 yun3 ping2
authorSlug: chen-yun-ping
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 妾本秦罗敷，家住曲江曲。
- 门前杨柳青，春风啼布谷。
- 树头桑初芽，家家蚕始浴。
- 相呼出采桑，采桑如采玉。
- 屈曲回高枝，攀条剪柔绿。
- 朝晴采桑南，暮雨采桑北。
- 采得桑归迟，小姑怨相促。
- 陌上绮罗人，问妾眉何蹙。
- 妾恨妾自知，问妾何所欲。
- 消磨三十春，渐喜蚕上簇。
- 七日收得茧百斤，十日缫成丝两束。
- 一丝一线工，织成罗与縠。
- 百人共辛勤，一人衣不足。
- 举头忽见桑叶黄，低头垂泪羞布裳。

## 拼音
- qie4 ben3 qin2 luo2 fu1 ， jia1 zhu4 qu3 jiang1 qu3 。
- men2 qian2 yang2 liu3 qing1 ， chun1 feng1 ti2 bu4 gu3 。
- shu4 tou2 sang1 chu1 ya2 ， jia1 jia1 can2 shi3 yu4 。
- xiang1 hu1 chu1 cai3 sang1 ， cai3 sang1 ru2 cai3 yu4 。
- qu1 qu3 hui2 gao1 zhi1 ， pan1 tiao2 jian3 rou2 lü4 。
- chao2 qing2 cai3 sang1 nan2 ， mu4 yu3 cai3 sang1 bei3 。
- cai3 de2 sang1 gui1 chi2 ， xiao3 gu1 yuan4 xiang1 cu4 。
- mo4 shang4 qi3 luo2 ren2 ， wen4 qie4 mei2 he2 cu4 。
- qie4 hen4 qie4 zi4 zhi1 ， wen4 qie4 he2 suo3 yu4 。
- xiao1 mo2 san1 shi2 chun1 ， jian4 xi3 can2 shang4 cu4 。
- qi1 ri4 shou1 de2 jian3 bai3 jin1 ， shi2 ri4 sao1 cheng2 si1 liang3 shu4 。
- yi4 si1 yi2 xian4 gong1 ， zhi1 cheng2 luo2 yu3 hu2 。
- bai3 ren2 gong4 xin1 qin2 ， yi4 ren2 yi1 bu4 zu2 。
- ju3 tou2 hu1 jian4 sang1 ye4 huang2 ， di1 tou2 chui2 lei4 xiu1 bu4 shang0 。

## 注释

## 译文

## 赏析
