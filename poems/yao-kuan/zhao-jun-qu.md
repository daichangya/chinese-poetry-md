---
id: yao-kuan-zhao-jun-qu
title: 昭君曲
titlePinyin: zhao1 jun1 qu3
titleSlug: zhao-jun-qu
author: 姚宽
authorPinyin: yao2 kuan1
authorSlug: yao-kuan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汉宫深锁千蛾眉，妬宠争妍君不知。
- 昭君自恃色殊众，画师忍为黄金欺。
- 当时望幸君不顾，泪湿花枝怨无主。
- 一朝按图聘绝域，慷慨尊前为君去。
- 萧萧车骑如流水，惨澹风沙千万里。
- 昔年公主嫁乌孙，妾身况是良家子。
- 自嗟薄命无归路，弱质安能事强主。
- 可怜宫锦换氊裘，忍变故音作新语。
- 马上琵琶送将远，行路闻之亦凄断。
- 寄书空忆鴈南飞，只有怨歌传入汉。
- 汉家失计何所获，羽林射士空头白。
- 白璧骏马无时无，倾国倾城难再得。

## 拼音
- han4 gong1 shen1 suo3 qian1 e2 mei2 ， du4 chong3 zheng1 yan2 jun1 bu4 zhi1 。
- zhao1 jun1 zi4 shi4 se4 shu1 zhong4 ， hua4 shi1 ren3 wei4 huang2 jin1 qi1 。
- dang1 shi2 wang4 xing4 jun1 bu2 gu4 ， lei4 shi1 hua1 zhi1 yuan4 wu2 zhu3 。
- yi4 chao2 an4 tu2 pin4 jue2 yu4 ， kang1 kai3 zun1 qian2 wei4 jun1 qu4 。
- xiao1 xiao1 che1 qi2 ru2 liu2 shui3 ， can3 dan4 feng1 sha1 qian1 wan4 li3 。
- xi1 nian2 gong1 zhu3 jia4 wu1 sun1 ， qie4 shen1 kuang4 shi4 liang2 jia1 zi3 。
- zi4 jie1 bo2 ming4 wu2 gui1 lu4 ， ruo4 zhi4 an1 neng2 shi4 qiang2 zhu3 。
- ke3 lian2 gong1 jin3 huan4 zhan1 qiu2 ， ren3 bian4 gu4 yin1 zuo4 xin1 yu3 。
- ma3 shang4 pi2 pa0 song4 jiang1 yuan3 ， xing2 lu4 wen2 zhi1 yi4 qi1 duan4 。
- ji4 shu1 kong1 yi4 yan4 nan2 fei1 ， zhi3 you3 yuan4 ge1 chuan2 ru4 han4 。
- han4 jia1 shi1 ji4 he2 suo3 huo4 ， yu3 lin2 she4 shi4 kong1 tou2 bai2 。
- bai2 bi4 jun4 ma3 wu2 shi2 wu2 ， qing1 guo2 qing1 cheng2 nan2 zai4 de2 。

## 注释

## 译文

## 赏析
