---
id: lu-wen-gui-zhi-yuan-chong-guang-dan-e-zhi-sui-chun-zheng-yue-long-xi-jun-tai-fu-ren-6c0f516d
title: 至元重光单阏之岁春正月陇西郡太夫人介寿八十子侍郎帅其昆弟子姪内外姻族寮友宾客奉觞上寿如仪州人士相与嘉叹争为歌诗咏其事而绣使紫山胡公为之序云
titlePinyin: zhi4 yuan2 chong2 guang1 dan1 e4 zhi1 sui4 chun1 zheng1 yue4 long3 xi1 jun4 tai4 fu1 ren2 jie4 shou4 ba1 shi2 zi3 shi4 lang2 shuai4 qi2 kun1 di4 zi3 zhi2 nei4 wai4 yin1 zu2 liao2 you3 bin1 ke4 feng4 shang1 shang4 shou4 ru2 yi2 zhou1 ren2 shi4 xiang1 yu3 jia1 tan4 zheng1 wei4 ge1 shi1 yong3 qi2 shi4 er2 xiu4 shi3 zi3 shan1 hu2 gong1 wei4 zhi1 xu4 yun2
titleSlug: zhi-yuan-chong-guang-dan-e-zhi-sui-chun-zheng-yue-long-xi-jun-tai-fu-ren-6c0f516d
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 断机碎锦缬，短髻剪青丝。
- 殷勤谢师友，老妇得佳儿。
- 长宦客四方，鹤髪在高堂。
- 安得凌风翼，高飞至母傍。
- 春晖不可报，萱草日日长。
- 今夕知何夕，门有车马迹。
- 堂下罗钟鼓，堂上合宾客。
- 春风吹绿酒，起舞儿献寿。
- 客问年几何，旧岁七十九。
- 此去三千年，蟠桃始开花。
- 花开又结实，瑶池度岁华。
- 客起再拜言，遗核幸分甘。
- 小人亦有母，八十又加三。
- 核中有琼浆，饮之胜啜菽。
- 怀归满袖香，仙霞烛幽谷。

## 拼音
- duan4 ji1 sui4 jin3 xie2 ， duan3 ji4 jian3 qing1 si1 。
- yin1 qin2 xie4 shi1 you3 ， lao3 fu4 de2 jia1 er2 。
- chang2 huan4 ke4 si4 fang1 ， he4 fa4 zai4 gao1 tang2 。
- an1 de2 ling2 feng1 yi4 ， gao1 fei1 zhi4 mu3 bang4 。
- chun1 hui1 bu4 ke3 bao4 ， xuan1 cao3 ri4 ri4 chang2 。
- jin1 xi1 zhi1 he2 xi1 ， men2 you3 che1 ma3 ji4 。
- tang2 xia4 luo2 zhong1 gu3 ， tang2 shang4 he2 bin1 ke4 。
- chun1 feng1 chui1 lü4 jiu3 ， qi3 wu3 er2 xian4 shou4 。
- ke4 wen4 nian2 ji3 he2 ， jiu4 sui4 qi1 shi2 jiu3 。
- ci3 qu4 san1 qian1 nian2 ， pan2 tao2 shi3 kai1 hua1 。
- hua1 kai1 you4 jie1 shi0 ， yao2 chi2 du4 sui4 hua2 。
- ke4 qi3 zai4 bai4 yan2 ， yi2 he2 xing4 fen1 gan1 。
- xiao3 ren2 yi4 you3 mu3 ， ba1 shi2 you4 jia1 san1 。
- he2 zhong1 you3 qiong2 jiang1 ， yin3 zhi1 sheng4 chuo4 shu1 。
- huai2 gui1 man3 xiu4 xiang1 ， xian1 xia2 zhu2 you1 gu3 。

## 注释

## 译文

## 赏析
