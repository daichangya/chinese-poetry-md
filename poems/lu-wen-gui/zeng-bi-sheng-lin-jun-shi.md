---
id: lu-wen-gui-zeng-bi-sheng-lin-jun-shi
title: 赠笔生林君实
titlePinyin: zeng4 bi3 sheng1 lin2 jun1 shi2
titleSlug: zeng-bi-sheng-lin-jun-shi
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我爱古人巧，创物揜前闻。
- 遐哉苍颉氏，頼此蒙将军。
- 将军绝地脉，乃解开人文。
- 模写不得力，制作空云云。
- 祇今千载下，艺圃专策勋。
- 贬黜毛锥子，褒进中书君。
- 工拙无定在，好恶有殊分。
- 老我翻墨沈，落纸无烟云。
- 有生来被褐，倩客试书裙。
- 双金惭报赠，只字寄殷勤。

## 拼音
- wo3 ai4 gu3 ren2 qiao3 ， chuang4 wu4 yan3 qian2 wen2 。
- xia2 zai1 cang1 jie2 shi4 ， lai4 ci3 meng2 jiang1 jun1 。
- jiang1 jun1 jue2 di4 mai4 ， nai3 jie3 kai1 ren2 wen2 。
- mo2 xie3 bu4 de2 li4 ， zhi4 zuo4 kong1 yun2 yun2 。
- qi2 jin1 qian1 zai3 xia4 ， yi4 pu3 zhuan1 ce4 xun1 。
- bian3 chu4 mao2 zhui1 zi3 ， bao1 jin4 zhong1 shu1 jun1 。
- gong1 zhuo1 wu2 ding4 zai4 ， hao4 wu4 you3 shu1 fen1 。
- lao3 wo3 fan1 mo4 shen3 ， luo4 zhi3 wu2 yan1 yun2 。
- you3 sheng1 lai2 bei4 he4 ， qian4 ke4 shi4 shu1 qun2 。
- shuang1 jin1 can2 bao4 zeng4 ， zhi1 zi4 ji4 yin1 qin2 。

## 注释

## 译文

## 赏析
