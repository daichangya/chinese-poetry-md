---
id: lu-wen-gui-song-wu-jun-yuan
title: 送吴君远
titlePinyin: song4 wu2 jun1 yuan3
titleSlug: song-wu-jun-yuan
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 暨阳幕职无他奇，置薤一本水一盂。
- 钟鸣张烛起署事，坐看日落庭西隅。
- 雁行钳纸走却立，高悬明镜分丝铢。
- 长官堂上口啸诺，时时隔舍闻歌呼。
- 荒村人闲花自落，圜扉昼静草欲芜。
- 褰帷使者上治状，为出清冰置玉壶。
- 小儿踉蹡老翁怒，细问代者如君无。
- 楚苔渍雨古驿寒，酒酣写出阳关图。
- 君行上马慎勿驱，梅水绿涨南兴湖。

## 拼音
- ji4 yang2 mu4 zhi2 wu2 ta1 qi2 ， zhi4 xie4 yi4 ben3 shui3 yi4 yu2 。
- zhong1 ming2 zhang1 zhu2 qi3 shu3 shi4 ， zuo4 kan4 ri4 luo4 ting2 xi1 yu2 。
- yan4 xing2 qian2 zhi3 zou3 que4 li4 ， gao1 xuan2 ming2 jing4 fen1 si1 zhu1 。
- zhang3 guan1 tang2 shang4 kou3 xiao4 nuo4 ， shi2 shi2 ge2 she4 wen2 ge1 hu1 。
- huang1 cun1 ren2 xian2 hua1 zi4 luo4 ， huan2 fei1 zhou4 jing4 cao3 yu4 wu2 。
- qian1 wei2 shi3 zhe3 shang4 zhi4 zhuang4 ， wei4 chu1 qing1 bing1 zhi4 yu4 hu2 。
- xiao3 er2 liang4 qiang1 lao3 weng1 nu4 ， xi4 wen4 dai4 zhe3 ru2 jun1 wu2 。
- chu3 tai2 zi4 yu3 gu3 yi4 han2 ， jiu3 han1 xie3 chu1 yang2 guan1 tu2 。
- jun1 xing2 shang4 ma3 shen4 wu4 qu1 ， mei2 shui3 lü4 zhang3 nan2 xing1 hu2 。

## 注释

## 译文

## 赏析
