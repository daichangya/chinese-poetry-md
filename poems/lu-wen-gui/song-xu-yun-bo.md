---
id: lu-wen-gui-song-xu-yun-bo
title: 送徐允伯
titlePinyin: song4 xu2 yun3 bo2
titleSlug: song-xu-yun-bo
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 古有淳寂乡，君与陶阮到。
- 每评伯伦颂，谓胜周公诰。
- 山间童负锸，台下人拾帽。
- 短鞭跨辽碣，破毯眠雪窖。
- 归来四壁立，挟册坐乡校。
- 悠悠泮宫水，羹有芹可芼。
- 案上方醉吟，室中已饥告。
- 长缾卧虚簷，破釜架空灶。
- 翠眉方与齐，赪颊忽自悼。
- 愁踏布衾裂，羞拆海图倒。
- 先生乐陶然，美睡呼不觉。
- 达士多迂拙，庸儿竞嘲噪。
- 岂知海上鲲，姑隠雾中豹。
- 岁晚空斋人，杖屦辱相好。
- 百钱呼儿沽，一榻为君扫。
- 浩兴忽长歌，衰意亦旁噪。
- 衔杯孤月落，椎壁四邻閙。
- 明当远行役，寒雨映客棹。
- 秋江蒲稗深，伫子平安报。

## 拼音
- gu3 you3 chun2 ji4 xiang1 ， jun1 yu3 tao2 ruan3 dao4 。
- mei3 ping2 bo2 lun2 song4 ， wei4 sheng4 zhou1 gong1 gao4 。
- shan1 jian1 tong2 fu4 cha1 ， tai2 xia4 ren2 shi2 mao4 。
- duan3 bian1 kua4 liao2 jie2 ， po4 tan3 mian2 xue3 jiao4 。
- gui1 lai2 si4 bi4 li4 ， xie2 ce4 zuo4 xiang1 xiao4 。
- you1 you1 pan4 gong1 shui3 ， geng1 you3 qin2 ke3 mao4 。
- an4 shang4 fang1 zui4 yin2 ， shi4 zhong1 yi3 ji1 gao4 。
- chang2 ping2 wo4 xu1 yan2 ， po4 fu3 jia4 kong1 zao4 。
- cui4 mei2 fang1 yu3 qi2 ， cheng1 jia2 hu1 zi4 dao4 。
- chou2 ta4 bu4 qin1 lie4 ， xiu1 chai1 hai3 tu2 dao3 。
- xian1 sheng1 le4 tao2 ran2 ， mei3 shui4 hu1 bu4 jue2 。
- da2 shi4 duo1 yu1 zhuo1 ， yong1 er2 jing4 chao2 zao4 。
- qi3 zhi1 hai3 shang4 kun1 ， gu1 yin3 wu4 zhong1 bao4 。
- sui4 wan3 kong1 zhai1 ren2 ， zhang4 ju4 ru3 xiang1 hao3 。
- bai3 qian2 hu1 er2 gu1 ， yi2 ta4 wei4 jun1 sao3 。
- hao4 xing1 hu1 chang2 ge1 ， shuai1 yi4 yi4 pang2 zao4 。
- xian2 bei1 gu1 yue4 luo4 ， zhui1 bi4 si4 lin2 nao4 。
- ming2 dang1 yuan3 xing2 yi4 ， han2 yu3 ying4 ke4 zhao4 。
- qiu1 jiang1 pu2 bai4 shen1 ， zhu4 zi3 ping2 an1 bao4 。

## 注释

## 译文

## 赏析
