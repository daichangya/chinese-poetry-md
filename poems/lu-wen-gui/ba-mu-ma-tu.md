---
id: lu-wen-gui-ba-mu-ma-tu
title: 跋牧马图
titlePinyin: ba2 mu4 ma3 tu2
titleSlug: ba-mu-ma-tu
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平原浅陂，水草甘美。
- 枯梢吹风，日落尘起。
- 物色祁连山前路，又似逾关渡陇水。
- 一人解鞍枕欲睡，一人褶袴手仰指。
- 一人持辔却回头，万马攒蹄行复止。
- 饮者啮者各自然，驰者忽在立者前。
- 驹而幼者随壮者，浴者出没晴波川。
- 风騣雪尾不受鞭，并驱逐者如争先。
- 须臾两骑独殿后，戎笠持兵相格鬬。
- 老羝挟乳自成群，牧羝人远傍无救。
- 何人丹青手摸写，崿礴胸中有全马。
- 陆子作诗配𬳶野，千古传流好事者。

## 拼音
- ping2 yuan2 qian3 bei1 ， shui3 cao3 gan1 mei3 。
- ku1 shao1 chui1 feng1 ， ri4 luo4 chen2 qi3 。
- wu4 se4 qi2 lian2 shan1 qian2 lu4 ， you4 si4 yu2 guan1 du4 long3 shui3 。
- yi4 ren2 jie3 an1 zhen3 yu4 shui4 ， yi4 ren2 zhe3 ku4 shou3 yang3 zhi3 。
- yi4 ren2 chi2 pei4 que4 hui2 tou2 ， wan4 ma3 zan3 ti2 xing2 fu4 zhi3 。
- yin3 zhe3 nie4 zhe3 ge4 zi4 ran2 ， chi2 zhe3 hu1 zai4 li4 zhe3 qian2 。
- ju1 er2 you4 zhe3 sui2 zhuang4 zhe3 ， yu4 zhe3 chu1 mo4 qing2 bo1 chuan1 。
- feng1 zong1 xue3 wei3 bu2 shou4 bian1 ， bing4 qu1 zhu2 zhe3 ru2 zheng1 xian1 。
- xu1 yu2 liang3 qi2 du2 dian4 hou4 ， rong2 li4 chi2 bing1 xiang1 ge2 dou4 。
- lao3 di1 xie2 ru3 zi4 cheng2 qun2 ， mu4 di1 ren2 yuan3 bang4 wu2 jiu4 。
- he2 ren2 dan1 qing1 shou3 mo1 xie3 ， e4 bo2 xiong1 zhong1 you3 quan2 ma3 。
- lu4 zi3 zuo4 shi1 pei4 jiong1 ye3 ， qian1 gu3 chuan2 liu2 hao3 shi4 zhe3 。

## 注释

## 译文

## 赏析
