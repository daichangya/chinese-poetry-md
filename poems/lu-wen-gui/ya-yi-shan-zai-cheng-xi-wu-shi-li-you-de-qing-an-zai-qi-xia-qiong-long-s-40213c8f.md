---
id: lu-wen-gui-ya-yi-shan-zai-cheng-xi-wu-shi-li-you-de-qing-an-zai-qi-xia-qiong-long-s-40213c8f
title: 雅宜山在城西五十里有德庆庵在其下穹窿山福顺寺长老绍尧翁作诗取以雅宜为号求诗
titlePinyin: ya3 yi2 shan1 zai4 cheng2 xi1 wu3 shi2 li3 you3 de2 qing4 an1 zai4 qi2 xia4 qiong2 long2 shan1 fu2 shun4 si4 zhang3 lao3 shao4 yao2 weng1 zuo4 shi1 qu3 yi3 ya3 yi2 wei4 hao4 qiu2 shi1
titleSlug: ya-yi-shan-zai-cheng-xi-wu-shi-li-you-de-qing-an-zai-qi-xia-qiong-long-s-40213c8f
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 雅宜山低一拳石，气压华嵩千丈碧。
- 不论城市与林丘，爱山例是诗人癖。
- 寒泉修竹苍崖底，青山解与高人语。
- 花落猿吟总是机，举似山僧尽成句。
- 山僧来献诗人号，百种不如山色好。
- 德庆禅床明月夜，馆娃人海红尘晓。
- 我知山心雅好静，荦确不容车马造。
- 草堂宜雨又宜晴，藜杖芒鞋时一到。

## 拼音
- ya3 yi2 shan1 di1 yi4 quan2 shi2 ， qi4 ya1 hua2 song1 qian1 zhang4 bi4 。
- bu2 lun4 cheng2 shi4 yu3 lin2 qiu1 ， ai4 shan1 li4 shi4 shi1 ren2 pi3 。
- han2 quan2 xiu1 zhu2 cang1 ya2 di3 ， qing1 shan1 jie3 yu3 gao1 ren2 yu3 。
- hua1 luo4 yuan2 yin2 zong3 shi4 ji1 ， ju3 si4 shan1 seng1 jin4 cheng2 ju4 。
- shan1 seng1 lai2 xian4 shi1 ren2 hao4 ， bai3 zhong3 bu4 ru2 shan1 se4 hao3 。
- de2 qing4 chan2 chuang2 ming2 yue4 ye4 ， guan3 wa2 ren2 hai3 hong2 chen2 xiao3 。
- wo3 zhi1 shan1 xin1 ya3 hao3 jing4 ， luo4 que4 bu4 rong2 che1 ma3 zao4 。
- cao3 tang2 yi2 yu3 you4 yi2 qing2 ， li2 zhang4 mang2 xie2 shi2 yi2 dao4 。

## 注释

## 译文

## 赏析
