---
id: lu-wen-gui-song-luo-qiu-ya
title: 送罗秋崖
titlePinyin: song4 luo2 qiu1 ya2
titleSlug: song-luo-qiu-ya
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宰相昔起富春山，门生四海皆达官。
- 牋书争宝朵云样，题诗便隔纱笼看。
- 知君相与有瓜葛，绝口不道人所难。
- 何不跨鼇上金銮，胡为采芹坐江干。
- 群鸮飞来争野葚，三鳣不足供朝餐。
- 人生荣悴何足叹，海水会使桑田干。
- 当轩下马昔日盛，闭门罗雀今朝闲。
- 群儿瑟缩手不热，先生落魄毡犹寒。
- 范阳城南丹旐归，何人送者车班班。
- 羊昙独洒西州泪，孟尝空感雍门弹。
- 老树春残蝴蝶去，沧江岁晚白鸥还。
- 北风吹雪被长峦，诗囊酒榼随征鞍。
- 请君读诗饮美酒，归日谢客牢闭关。
- 世间万事不须问，西湖柳色差可观。

## 拼音
- zai3 xiang4 xi1 qi3 fu4 chun1 shan1 ， men2 sheng1 si4 hai3 jie1 da2 guan1 。
- jian1 shu1 zheng1 bao3 duo3 yun2 yang4 ， ti2 shi1 bian4 ge2 sha1 long2 kan4 。
- zhi1 jun1 xiang1 yu3 you3 gua1 ge2 ， jue2 kou3 bu2 dao4 ren2 suo3 nan2 。
- he2 bu2 kua4 ao2 shang4 jin1 luan2 ， hu2 wei4 cai3 qin2 zuo4 jiang1 gan1 。
- qun2 xiao1 fei1 lai2 zheng1 ye3 shen4 ， san1 zhan1 bu4 zu2 gong4 chao2 can1 。
- ren2 sheng1 rong2 cui4 he2 zu2 tan4 ， hai3 shui3 hui4 shi3 sang1 tian2 gan1 。
- dang1 xuan1 xia4 ma3 xi1 ri4 sheng4 ， bi4 men2 luo2 que4 jin1 chao2 xian2 。
- qun2 er2 se4 suo1 shou3 bu2 re4 ， xian1 sheng1 luo4 po4 zhan1 you2 han2 。
- fan4 yang2 cheng2 nan2 dan1 zhao4 gui1 ， he2 ren2 song4 zhe3 che1 ban1 ban1 。
- yang2 tan2 du2 sa3 xi1 zhou1 lei4 ， meng4 chang2 kong1 gan3 yong1 men2 tan2 。
- lao3 shu4 chun1 can2 hu2 die2 qu4 ， cang1 jiang1 sui4 wan3 bai2 ou1 hai2 。
- bei3 feng1 chui1 xue3 bei4 chang2 luan2 ， shi1 nang2 jiu3 ke1 sui2 zheng1 an1 。
- qing3 jun1 du2 shi1 yin3 mei3 jiu3 ， gui1 ri4 xie4 ke4 lao2 bi4 guan1 。
- shi4 jian1 wan4 shi4 bu4 xu1 wen4 ， xi1 hu2 liu3 se4 cha4 ke3 guan1 。

## 注释

## 译文

## 赏析
