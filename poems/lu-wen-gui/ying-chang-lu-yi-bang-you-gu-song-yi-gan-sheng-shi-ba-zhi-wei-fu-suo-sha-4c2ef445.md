---
id: lu-wen-gui-ying-chang-lu-yi-bang-you-gu-song-yi-gan-sheng-shi-ba-zhi-wei-fu-suo-sha-4c2ef445
title: 应昌路驿傍有古松一干生十八枝为斧所伤江西胡生图以示州长官命余作诗
titlePinyin: ying4 chang1 lu4 yi4 bang4 you3 gu3 song1 yi4 gan1 sheng1 shi2 ba1 zhi1 wei4 fu3 suo3 shang1 jiang1 xi1 hu2 sheng1 tu2 yi3 shi4 zhou1 zhang3 guan1 ming4 yu2 zuo4 shi1
titleSlug: ying-chang-lu-yi-bang-you-gu-song-yi-gan-sheng-shi-ba-zhi-wei-fu-suo-sha-4c2ef445
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 卢龙迤北道应昌，八月飞雪六月霜。
- 阴风萧飒百草僵，牛羊陇坂狐兔冈。
- 破邮古庙人鬼静，傍植巨木百尺强。
- 孤根绵绵蛰幽土，枝干直上凌穹苍。
- 何年堂堂十八公，会朝侍立冠剑长。
- 中有二公能死节，张许崛强存睢阳。
- 余生幸或逃斤斧，远地何由选栋梁。
- 西江行客苦好事，一见携之袖里藏。
- 摩挲老眼识奇怪，兴作万里神苍茫。
- 寒斋无复丁生梦，腹内惟闻葵藿香。

## 拼音
- lu2 long2 yi3 bei3 dao4 ying4 chang1 ， ba1 yue4 fei1 xue3 liu4 yue4 shuang1 。
- yin1 feng1 xiao1 sa4 bai3 cao3 jiang1 ， niu2 yang2 long3 ban3 hu2 tu4 gang1 。
- po4 you2 gu3 miao4 ren2 gui3 jing4 ， bang4 zhi2 ju4 mu4 bai3 chi3 qiang2 。
- gu1 gen1 mian2 mian2 zhe2 you1 tu3 ， zhi1 gan4 zhi2 shang4 ling2 qiong2 cang1 。
- he2 nian2 tang2 tang2 shi2 ba1 gong1 ， hui4 chao2 shi4 li4 guan1 jian4 chang2 。
- zhong1 you3 er4 gong1 neng2 si3 jie2 ， zhang1 xu3 jue2 qiang2 cun2 sui1 yang2 。
- yu2 sheng1 xing4 huo4 tao2 jin1 fu3 ， yuan3 di4 he2 you2 xuan3 dong4 liang2 。
- xi1 jiang1 xing2 ke4 ku3 hao3 shi4 ， yi2 jian4 xie2 zhi1 xiu4 li3 cang2 。
- mo2 suo1 lao3 yan3 shi2 qi2 guai4 ， xing1 zuo4 wan4 li3 shen2 cang1 mang2 。
- han2 zhai1 wu2 fu4 ding1 sheng1 meng4 ， fu4 nei4 wei2 wen2 kui2 huo4 xiang1 。

## 注释

## 译文

## 赏析
