---
id: lu-wen-gui-xie-zhan-zhong-mei-hui-wu-dian-yu-meng-shu
title: 谢詹中美惠五典毓蒙书
titlePinyin: xie4 zhan1 zhong1 mei3 hui4 wu3 dian3 yu4 meng2 shu1
titleSlug: xie-zhan-zhong-mei-hui-wu-dian-yu-meng-shu
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山上有佳木，春风抽新萌。
- 勿纵羊与斧，条叶随敷荣。
- 山下有流泉，涓涓滴深清。
- 勿投泥与沙，支派任纵横。
- 物尔人亦然，习与性俱成。
- 位可望贤圣，教乃始孩婴。
- 五典叙千古，一编粹群英。
- 属辞不厌巧，立义不厌精。
- 金玉二三子，源委诸老生。
- 寒灯读未竟，眵眼开双明。
- 惜哉书晚出，会使世盛行。
- 价知贵洛纸，报愧乏齐琼。

## 拼音
- shan1 shang4 you3 jia1 mu4 ， chun1 feng1 chou1 xin1 meng2 。
- wu4 zong4 yang2 yu3 fu3 ， tiao2 ye4 sui2 fu1 rong2 。
- shan1 xia4 you3 liu2 quan2 ， juan1 juan1 di1 shen1 qing1 。
- wu4 tou2 ni2 yu3 sha1 ， zhi1 pai4 ren4 zong4 heng2 。
- wu4 er3 ren2 yi4 ran2 ， xi2 yu3 xing4 ju4 cheng2 。
- wei4 ke3 wang4 xian2 sheng4 ， jiao4 nai3 shi3 hai2 ying1 。
- wu3 dian3 xu4 qian1 gu3 ， yi4 bian1 cui4 qun2 ying1 。
- shu3 ci2 bu2 yan4 qiao3 ， li4 yi4 bu2 yan4 jing1 。
- jin1 yu4 er4 san1 zi3 ， yuan2 wei3 zhu1 lao3 sheng1 。
- han2 deng1 du2 wei4 jing4 ， chi1 yan3 kai1 shuang1 ming2 。
- xi1 zai1 shu1 wan3 chu1 ， hui4 shi3 shi4 sheng4 xing2 。
- jia4 zhi1 gui4 luo4 zhi3 ， bao4 kui4 fa2 qi2 qiong2 。

## 注释

## 译文

## 赏析
