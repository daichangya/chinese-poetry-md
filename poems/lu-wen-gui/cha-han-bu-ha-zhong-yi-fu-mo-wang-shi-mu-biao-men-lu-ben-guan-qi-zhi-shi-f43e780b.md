---
id: lu-wen-gui-cha-han-bu-ha-zhong-yi-fu-mo-wang-shi-mu-biao-men-lu-ben-guan-qi-zhi-shi-f43e780b
title: 察罕布哈忠翊父殁王事母表门闾本官弃职侍养守制三年一门节孝人所难能作诗美之
titlePinyin: cha2 han3 bu4 ha1 zhong1 yi4 fu4 mo4 wang2 shi4 mu3 biao3 men2 lü2 ben3 guan1 qi4 zhi2 shi4 yang3 shou3 zhi4 san1 nian2 yi4 men2 jie2 xiao4 ren2 suo3 nan2 neng2 zuo4 shi1 mei3 zhi1
titleSlug: cha-han-bu-ha-zhong-yi-fu-mo-wang-shi-mu-biao-men-lu-ben-guan-qi-zhi-shi-f43e780b
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 王气初不限中华，至性未尝根六籍。
- 门闾节行世所钦，父子忠孝天应惜。
- 连环解玉理坚致，老蚌剖珠光的皪。
- 伯也执殳万人敌，血染征衣归不得。
- 空留明镜照孤鸾，妾颜如花心如石。
- 鬒云渐变蚕丝白，蓬首何曾御脂泽。
- 北堂手植忘忧草，幸有斑衣可娱老。
- 不须遣使寄当归，儿无远志归来早。
- 事亲日短当爱日，祇今三年已素鞸。
- 宰予衣锦殊未安，温峤绝裾非小失。

## 拼音
- wang2 qi4 chu1 bu2 xian4 zhong1 hua2 ， zhi4 xing4 wei4 chang2 gen1 liu4 ji2 。
- men2 lü2 jie2 xing2 shi4 suo3 qin1 ， fu4 zi3 zhong1 xiao4 tian1 ying4 xi1 。
- lian2 huan2 jie3 yu4 li3 jian1 zhi4 ， lao3 bang4 pou1 zhu1 guang1 de0 li4 。
- bo2 ye3 zhi2 shu1 wan4 ren2 di2 ， xue4 ran3 zheng1 yi1 gui1 bu4 de2 。
- kong1 liu2 ming2 jing4 zhao4 gu1 luan2 ， qie4 yan2 ru2 hua1 xin1 ru2 shi2 。
- zhen3 yun2 jian4 bian4 can2 si1 bai2 ， peng2 shou3 he2 ceng2 yu4 zhi1 ze2 。
- bei3 tang2 shou3 zhi2 wang4 you1 cao3 ， xing4 you3 ban1 yi1 ke3 yu2 lao3 。
- bu4 xu1 qian3 shi3 ji4 dang1 gui1 ， er2 wu2 yuan3 zhi4 gui1 lai2 zao3 。
- shi4 qin1 ri4 duan3 dang1 ai4 ri4 ， qi2 jin1 san1 nian2 yi3 su4 bi4 。
- zai3 yu3 yi1 jin3 shu1 wei4 an1 ， wen1 qiao2 jue2 ju1 fei1 xiao3 shi1 。

## 注释

## 译文

## 赏析
