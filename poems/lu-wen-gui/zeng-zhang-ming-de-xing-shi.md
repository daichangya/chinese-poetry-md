---
id: lu-wen-gui-zeng-zhang-ming-de-xing-shi
title: 赠张明德星士
titlePinyin: zeng4 zhang1 ming2 de2 xing1 shi4
titleSlug: zeng-zhang-ming-de-xing-shi
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 二曜五纬万古悬，甘石之学今不传。
- 术家能以天占人，圣人乃以人占天。
- 仁义礼智性所具，吉凶祸福命使然。
- 命天俵赋定不易，性我受用修则全。
- 经文二百有五字，明德乃在新民先。
- 君从何处讲此学，直溯建洛窥先贤。
- 工夫潜深秋日静，本真莹静霜月圆。
- 市声初散帘欲下，龟䇲未收客下马。
- 一人妄计秩崇庳，一人猥算资高下。
- 纵横二位布逆顺，错落五行分制化。
- 先生拊掌笑且答，二客相看面如赭。
- 徐言至善同一初，非愚不足智有余。
- 万物不齐气杂揉，是心本明如太虚。
- 不须詹尹就决疑，客如不信问子舆。

## 拼音
- er4 yao4 wu3 wei3 wan4 gu3 xuan2 ， gan1 shi2 zhi1 xue2 jin1 bu4 chuan2 。
- shu4 jia1 neng2 yi3 tian1 zhan4 ren2 ， sheng4 ren2 nai3 yi3 ren2 zhan4 tian1 。
- ren2 yi4 li3 zhi4 xing4 suo3 ju4 ， ji2 xiong1 huo4 fu2 ming4 shi3 ran2 。
- ming4 tian1 biao4 fu4 ding4 bu2 yi4 ， xing4 wo3 shou4 yong4 xiu1 ze2 quan2 。
- jing1 wen2 er4 bai3 you3 wu3 zi4 ， ming2 de2 nai3 zai4 xin1 min2 xian1 。
- jun1 cong2 he2 chu4 jiang3 ci3 xue2 ， zhi2 su4 jian4 luo4 kui1 xian1 xian2 。
- gong1 fu1 qian2 shen1 qiu1 ri4 jing4 ， ben3 zhen1 ying2 jing4 shuang1 yue4 yuan2 。
- shi4 sheng1 chu1 san4 lian2 yu4 xia4 ， gui1 䇲 wei4 shou1 ke4 xia4 ma3 。
- yi4 ren2 wang4 ji4 zhi4 chong2 bi4 ， yi4 ren2 wei3 suan4 zi1 gao1 xia4 。
- zong4 heng2 er4 wei4 bu4 ni4 shun4 ， cuo4 luo4 wu3 hang2 fen1 zhi4 hua4 。
- xian1 sheng1 fu3 zhang3 xiao4 qie3 da2 ， er4 ke4 xiang1 kan4 mian4 ru2 zhe3 。
- xu2 yan2 zhi4 shan4 tong2 yi4 chu1 ， fei1 yu2 bu4 zu2 zhi4 you3 yu2 。
- wan4 wu4 bu4 qi2 qi4 za2 rou2 ， shi4 xin1 ben3 ming2 ru2 tai4 xu1 。
- bu4 xu1 zhan1 yin3 jiu4 jue2 yi2 ， ke4 ru2 bu2 xin4 wen4 zi3 yu2 。

## 注释

## 译文

## 赏析
