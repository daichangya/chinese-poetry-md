---
id: lu-wen-gui-ti-wan-hu-fu-rui-mai-tu
title: 题万户府瑞麦图
titlePinyin: ti2 wan4 hu4 fu3 rui4 mai4 tu2
titleSlug: ti-wan-hu-fu-rui-mai-tu
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 河中之野木连理，文人作颂何所美。
- 鲤湖之水莲双葩，史臣纪异不足夸。
- 木叶饥来岂堪食，莲花远观空有色。
- 由来上瑞是丰年，芙蓉池外麦连天。
- 一茎三穗攒秀颖，好事军中万口传。
- 阅武堂成政多暇，刀剑不如牛犊价。
- 老农噉饭看升平，奇祥异产从天下。
- 香饵先收夏陇云，雪匙可卜秋田稼。
- 绝怜西蜀杜参谋，困饥空怀当世忧。
- 崆峒麦熟无人获，且问王师休未休。

## 拼音
- he2 zhong1 zhi1 ye3 mu4 lian2 li3 ， wen2 ren2 zuo4 song4 he2 suo3 mei3 。
- li3 hu2 zhi1 shui3 lian2 shuang1 pa1 ， shi3 chen2 ji4 yi4 bu4 zu2 kua1 。
- mu4 ye4 ji1 lai2 qi3 kan1 shi2 ， lian2 hua1 yuan3 guan1 kong1 you3 se4 。
- you2 lai2 shang4 rui4 shi4 feng1 nian2 ， fu2 rong2 chi2 wai4 mai4 lian2 tian1 。
- yi4 jing1 san1 sui4 zan3 xiu4 ying3 ， hao3 shi4 jun1 zhong1 wan4 kou3 chuan2 。
- yue4 wu3 tang2 cheng2 zheng4 duo1 xia2 ， dao1 jian4 bu4 ru2 niu2 du2 jia4 。
- lao3 nong2 dan4 fan4 kan4 sheng1 ping2 ， qi2 xiang2 yi4 chan3 cong2 tian1 xia4 。
- xiang1 er3 xian1 shou1 xia4 long3 yun2 ， xue3 chi2 ke3 bu3 qiu1 tian2 jia4 。
- jue2 lian2 xi1 shu3 du4 can1 mou2 ， kun4 ji1 kong1 huai2 dang1 shi4 you1 。
- kong1 tong2 mai4 shu2 wu2 ren2 huo4 ， qie3 wen4 wang2 shi1 xiu1 wei4 xiu1 。

## 注释

## 译文

## 赏析
