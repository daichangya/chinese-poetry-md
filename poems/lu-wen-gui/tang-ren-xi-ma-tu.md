---
id: lu-wen-gui-tang-ren-xi-ma-tu
title: 唐人洗马图
titlePinyin: tang2 ren2 xi3 ma3 tu2
titleSlug: tang-ren-xi-ma-tu
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见雀鼠谷抵介休壁，马甲不解王不食。
- 又不见泰山马色别为群，东封望之如锦云。
- 英雄角力多相值，嬖幸承恩思自媚。
- 不辞汗血千里劳，驱死尘沙那得避。
- 何如落日清水湾，骅骝独步春草闲。
- 圉人袒肩没两踝，控辔欲上未上间。
- 静观物理坐叹息，玉花惨淡何人笔。
- 少陵野老最善评，弟子曾入将军室。

## 拼音
- jun1 bu2 jian4 que4 shu3 gu3 di3 jie4 xiu1 bi4 ， ma3 jia3 bu4 jie3 wang2 bu4 shi2 。
- you4 bu2 jian4 tai4 shan1 ma3 se4 bie2 wei4 qun2 ， dong1 feng1 wang4 zhi1 ru2 jin3 yun2 。
- ying1 xiong2 jue2 li4 duo1 xiang4 zhi2 ， bi4 xing4 cheng2 en1 si1 zi4 mei4 。
- bu4 ci2 han4 xue4 qian1 li3 lao2 ， qu1 si3 chen2 sha1 na4 de2 bi4 。
- he2 ru2 luo4 ri4 qing1 shui3 wan1 ， hua2 liu2 du2 bu4 chun1 cao3 xian2 。
- yu3 ren2 tan3 jian1 mei2 liang3 huai2 ， kong4 pei4 yu4 shang4 wei4 shang4 jian1 。
- jing4 guan1 wu4 li3 zuo4 tan4 xi1 ， yu4 hua1 can3 dan4 he2 ren2 bi3 。
- shao3 ling2 ye3 lao3 zui4 shan4 ping2 ， di4 zi3 ceng2 ru4 jiang1 jun1 shi4 。

## 注释

## 译文

## 赏析
