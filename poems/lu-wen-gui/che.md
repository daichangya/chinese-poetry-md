---
id: lu-wen-gui-che
title: 车
titlePinyin: che1
titleSlug: che
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舟止奔牛堰，始识丹阳车。
- 规制殊草草，力不任驰驱。
- 淮安距宿迁，代之牛与馿。
- 轩盖乃差大，双轮夹一舆。
- 𬨂衡𫐐𫐄轸，名物与古殊。
- 梓人不知经，多以方言拘。
- 输载亦稍丰，日行百里余。
- 御者非王良，陧杌不安车。
- 蒲轮召申公，养老宜徐徐。
- 干禄以为荣，愧我非纯儒。
- 小儿问金根，其制复焉如。
- 舆服汉最详，具载班范书。
- 慎勿似韩昶，问学当勤渠。

## 拼音
- zhou1 zhi3 ben1 niu2 yan4 ， shi3 shi2 dan1 yang2 che1 。
- gui1 zhi4 shu1 cao3 cao3 ， li4 bu2 ren4 chi2 qu1 。
- huai2 an1 ju4 su4 qian1 ， dai4 zhi1 niu2 yu3 lu2 。
- xuan1 gai4 nai3 cha4 da4 ， shuang1 lun2 jia2 yi4 yu2 。
- qi2 heng2 ni2 yue4 zhen3 ， ming2 wu4 yu3 gu3 shu1 。
- zi3 ren2 bu4 zhi1 jing1 ， duo1 yi3 fang1 yan2 ju1 。
- shu1 zai3 yi4 shao1 feng1 ， ri4 xing2 bai3 li3 yu2 。
- yu4 zhe3 fei1 wang2 liang2 ， nie4 wu4 bu4 an1 che1 。
- pu2 lun2 zhao4 shen1 gong1 ， yang3 lao3 yi2 xu2 xu2 。
- gan1 lu4 yi3 wei2 rong2 ， kui4 wo3 fei1 chun2 ru2 。
- xiao3 er2 wen4 jin1 gen1 ， qi2 zhi4 fu4 yan1 ru2 。
- yu2 fu2 han4 zui4 xiang2 ， ju4 zai3 ban1 fan4 shu1 。
- shen4 wu4 si4 han2 chang3 ， wen4 xue2 dang1 qin2 qu2 。

## 注释

## 译文

## 赏析
