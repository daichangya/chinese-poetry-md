---
id: lu-wen-gui-song-lu-tong-zhi-bei-shang-er-shou-qi-yi
title: 送陆同知北上二首  其一
titlePinyin: song4 lu4 tong2 zhi1 bei3 shang4 er4 shou3     qi2 yi1
titleSlug: song-lu-tong-zhi-bei-shang-er-shou-qi-yi
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浙尾带荒江，土与材俱薄。
- 吴季独终隠，楚黄亦晚错。
- 余子不足数，眼明见卓落。
- 𫘧駬初历块，青萍新淬锷。
- 齿少逾老心，事迩存远略。
- 百金重气义，千里赴言诺。
- 可期功名会，兼受生死托。
- 宦途入幽蓟，诗句留殿阁。
- 出佐紫阳城，一麾真小却。
- 炳烛照吏奸，良剂痊民瘼。
- 一庭秋水净，万户春风乐。
- 河内泣留恂，并州永思郭。
- 归装乍林丘，趣骑已沙漠。
- 梅花古驿寒，别酒故人酌。
- 径北道邳徐，迂西趋汴洛。
- 宫阙臯盛丽，山川想寥廓。
- 成臯叹楚战，砥柱窥禹凿。
- 旧邦吊二虢，古邑辨三亳。
- 望诸墓犹存，戏马台如昨。
- 燕赵夸蛾眉，云代珍狐貉。
- 壮士多屠沽，逸人或岩壑。
- 访古记宜勒，登高赋须作。
- 订讹青简在，得句锦囊著。
- 明年衣绣归，颇愿闻其略。
- 鸿鹄看高翔，苕枝伏燕雀。
- 赠言愧非颜，出处其志略。

## 拼音
- zhe4 wei3 dai4 huang1 jiang1 ， tu3 yu3 cai2 ju4 bao2 。
- wu2 ji4 du2 zhong1 yin3 ， chu3 huang2 yi4 wan3 cuo4 。
- yu2 zi3 bu4 zu2 shu4 ， yan3 ming2 jian4 zhuo2 luo4 。
- lu4 er3 chu1 li4 kuai4 ， qing1 ping2 xin1 cui4 e4 。
- chi3 shao3 yu2 lao3 xin1 ， shi4 er3 cun2 yuan3 lüe4 。
- bai3 jin1 zhong4 qi4 yi4 ， qian1 li3 fu4 yan2 nuo4 。
- ke3 qi1 gong1 ming2 hui4 ， jian1 shou4 sheng1 si3 tuo1 。
- huan4 tu2 ru4 you1 ji4 ， shi1 ju4 liu2 dian4 ge2 。
- chu1 zuo3 zi3 yang2 cheng2 ， yi4 hui1 zhen1 xiao3 que4 。
- bing3 zhu2 zhao4 li4 jian1 ， liang2 ji4 quan2 min2 mo4 。
- yi4 ting2 qiu1 shui3 jing4 ， wan4 hu4 chun1 feng1 le4 。
- he2 nei4 qi4 liu2 xun2 ， bing1 zhou1 yong3 si1 guo1 。
- gui1 zhuang1 zha4 lin2 qiu1 ， qu4 qi2 yi3 sha1 mo4 。
- mei2 hua1 gu3 yi4 han2 ， bie2 jiu3 gu4 ren2 zhuo2 。
- jing4 bei3 dao4 pi1 xu2 ， yu1 xi1 qu1 bian4 luo4 。
- gong1 que1 gao1 sheng4 li4 ， shan1 chuan1 xiang3 liao2 kuo4 。
- cheng2 gao1 tan4 chu3 zhan4 ， di3 zhu4 kui1 yu3 zao2 。
- jiu4 bang1 diao4 er4 guo2 ， gu3 yi4 bian4 san1 bo2 。
- wang4 zhu1 mu4 you2 cun2 ， xi4 ma3 tai2 ru2 zuo2 。
- yan1 zhao4 kua1 e2 mei2 ， yun2 dai4 zhen1 hu2 mo4 。
- zhuang4 shi4 duo1 tu2 gu1 ， yi4 ren2 huo4 yan2 he4 。
- fang3 gu3 ji4 yi2 le4 ， deng1 gao1 fu4 xu1 zuo4 。
- ding4 e2 qing1 jian3 zai4 ， de2 ju4 jin3 nang2 zhu4 。
- ming2 nian2 yi1 xiu4 gui1 ， po1 yuan4 wen2 qi2 lüe4 。
- hong2 hu2 kan4 gao1 xiang2 ， tiao2 zhi1 fu2 yan4 que4 。
- zeng4 yan2 kui4 fei1 yan2 ， chu1 chu4 qi2 zhi4 lüe4 。

## 注释

## 译文

## 赏析
