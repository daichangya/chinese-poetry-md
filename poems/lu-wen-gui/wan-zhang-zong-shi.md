---
id: lu-wen-gui-wan-zhang-zong-shi
title: 挽张宗师
titlePinyin: wan3 zhang1 zong1 shi1
titleSlug: wan-zhang-zong-shi
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 凤历归明主，龙韬识老臣。
- 衣冠朝日月，剑履步星辰。
- 极品跻黄阁，斋居入紫宸。
- 存心妙经纬，赞化极弥纶。
- 道教崇簪笏，词林压搢绅。
- 俭慈为世宝，安乐是天民。
- 梦卜亲如见，祈禳立有神。
- 谷城黄石老，衡岳白衣人。
- 密勿天心契，便蕃帝渥新。
- 寿尊来玉醴，法乐宴崇真。
- 重锦颁衣袭，精糜享膳珍。
- 青溪合瑶草，玄圃植灵椿。
- 化鹤声逾远，飞凫迹已陈。
- 松青凋晚岁，林缟失残春。
- 世事柯山局，人生桑海尘。
- 十龄传正印，一德镂坚珉。

## 拼音
- feng4 li4 gui1 ming2 zhu3 ， long2 tao1 shi2 lao3 chen2 。
- yi1 guan1 chao2 ri4 yue4 ， jian4 lü3 bu4 xing1 chen2 。
- ji2 pin3 ji1 huang2 ge2 ， zhai1 ju1 ru4 zi3 chen2 。
- cun2 xin1 miao4 jing1 wei3 ， zan4 hua4 ji2 mi2 lun2 。
- dao4 jiao4 chong2 zan1 hu4 ， ci2 lin2 ya1 jin4 shen1 。
- jian3 ci2 wei4 shi4 bao3 ， an1 le4 shi4 tian1 min2 。
- meng4 bu3 qin1 ru2 jian4 ， qi2 rang2 li4 you3 shen2 。
- gu3 cheng2 huang2 shi2 lao3 ， heng2 yue4 bai2 yi1 ren2 。
- mi4 wu4 tian1 xin1 qi4 ， bian4 fan1 di4 wo4 xin1 。
- shou4 zun1 lai2 yu4 li3 ， fa3 le4 yan4 chong2 zhen1 。
- zhong4 jin3 ban1 yi1 xi2 ， jing1 mi2 xiang3 shan4 zhen1 。
- qing1 xi1 he2 yao2 cao3 ， xuan2 pu3 zhi2 ling2 chun1 。
- hua4 he4 sheng1 yu2 yuan3 ， fei1 fu2 ji4 yi3 chen2 。
- song1 qing1 diao1 wan3 sui4 ， lin2 gao3 shi1 can2 chun1 。
- shi4 shi4 ke1 shan1 ju2 ， ren2 sheng1 sang1 hai3 chen2 。
- shi2 ling2 chuan2 zheng4 yin4 ， yi4 de2 lou4 jian1 min2 。

## 注释

## 译文

## 赏析
