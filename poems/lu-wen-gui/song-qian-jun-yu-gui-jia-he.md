---
id: lu-wen-gui-song-qian-jun-yu-gui-jia-he
title: 送钱君瑜归嘉禾
titlePinyin: song4 qian2 jun1 yu2 gui1 jia1 he2
titleSlug: song-qian-jun-yu-gui-jia-he
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 海东有孤鹤，玉羽青冥间。
- 冲风扬黄尘，吹落蓉城山。
- 蓉城何寥廓，山木多高寒。
- 石泉翳荒藓，饮啄常苦艰。
- 矫首复南飞，凉秋生羽翰。
- 愿随鸿鹄游，不共鸡鹜餐。
- 嗟尔不群志，全身良独难。
- 远避鹰与鹯，近防弋与弹。
- 仙机纵不误，云路终漫漫。

## 拼音
- hai3 dong1 you3 gu1 he4 ， yu4 yu3 qing1 ming2 jian1 。
- chong1 feng1 yang2 huang2 chen2 ， chui1 luo4 rong2 cheng2 shan1 。
- rong2 cheng2 he2 liao2 kuo4 ， shan1 mu4 duo1 gao1 han2 。
- shi2 quan2 yi4 huang1 xian3 ， yin3 zhuo2 chang2 ku3 jian1 。
- jiao3 shou3 fu4 nan2 fei1 ， liang2 qiu1 sheng1 yu3 han4 。
- yuan4 sui2 hong2 hu2 you2 ， bu2 gong4 ji1 wu4 can1 。
- jie1 er3 bu4 qun2 zhi4 ， quan2 shen1 liang2 du2 nan2 。
- yuan3 bi4 ying1 yu3 zhan1 ， jin4 fang2 yi4 yu3 tan2 。
- xian1 ji1 zong4 bu2 wu4 ， yun2 lu4 zhong1 man4 man4 。

## 注释

## 译文

## 赏析
