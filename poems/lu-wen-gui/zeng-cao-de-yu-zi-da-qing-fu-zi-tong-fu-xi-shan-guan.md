---
id: lu-wen-gui-zeng-cao-de-yu-zi-da-qing-fu-zi-tong-fu-xi-shan-guan
title: 赠曹德玉子达卿父子同赴锡山馆
titlePinyin: zeng4 cao2 de2 yu4 zi3 da2 qing1 fu4 zi3 tong2 fu4 xi1 shan1 guan3
titleSlug: zeng-cao-de-yu-zi-da-qing-fu-zi-tong-fu-xi-shan-guan
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 故籯无黄金，子弟政欲佳。
- 芬芳闻数里，譬若兰当阶。
- 念昔登高门，始见玉在怀。
- 顾余齿髪尽，叹子头角乖。
- 妙龄探学海，浩博无津涯。
- 翁季遥相望，灯雪分一斋。
- 翳翳山阳木，春风几时回。
- 袅袅北堂萱，日暮意悠哉。
- 游方非远道，心动数归来。

## 拼音
- gu4 ying2 wu2 huang2 jin1 ， zi3 di4 zheng4 yu4 jia1 。
- fen1 fang1 wen2 shu4 li3 ， pi4 ruo4 lan2 dang1 jie1 。
- nian4 xi1 deng1 gao1 men2 ， shi3 jian4 yu4 zai4 huai2 。
- gu4 yu2 chi3 fa4 jin4 ， tan4 zi3 tou2 jiao3 guai1 。
- miao4 ling2 tan4 xue2 hai3 ， hao4 bo2 wu2 jin1 ya2 。
- weng1 ji4 yao2 xiang1 wang4 ， deng1 xue3 fen1 yi4 zhai1 。
- yi4 yi4 shan1 yang2 mu4 ， chun1 feng1 ji3 shi2 hui2 。
- niao3 niao3 bei3 tang2 xuan1 ， ri4 mu4 yi4 you1 zai1 。
- you2 fang1 fei1 yuan3 dao4 ， xin1 dong4 shu4 gui1 lai2 。

## 注释

## 译文

## 赏析
