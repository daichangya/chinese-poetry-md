---
id: lu-wen-gui-jia-shen-chun-zhang-ju-cun-you-dong-xiao-zhu-gong-jian-shi-ying-zhou-yue-92d5694a
title: 甲申春张菊存游洞霄诸公饯诗盈轴越明年余过故都补行卷之末
titlePinyin: jia3 shen1 chun1 zhang1 ju2 cun2 you2 dong4 xiao1 zhu1 gong1 jian4 shi1 ying2 zhou2 yue4 ming2 nian2 yu2 guo4 gu4 du1 bu3 xing2 juan4 zhi1 mo4
titleSlug: jia-shen-chun-zhang-ju-cun-you-dong-xiao-zhu-gong-jian-shi-ying-zhou-yue-92d5694a
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春申下邑荒江滨，有眼不识钱塘春。
- 朅来南北两高峰，乍见西施真美人。
- 晓妆浓淡看不足，誓结鹑衣老湖曲。
- 安知湖曲有高人，如此仙姿尚嫌俗。
- 别寻大涤登天柱，气压群峰三十六。
- 归来书窗风雨夕，潜听三竺山灵哭。
- 睠言玉局老飞仙，摩挲铜狄今几年。
- 神蛟飞鼠亦何有，金堂玉室空茫然。
- 天风吹醒丹泉酒，碧桃津远人回首。
- 石上禽余捣药声，绝怜无诀授长生。
- 今年却被山灵笑，依旧湖堤拾芳草。

## 拼音
- chun1 shen1 xia4 yi4 huang1 jiang1 bin1 ， you3 yan3 bu4 shi2 qian2 tang2 chun1 。
- qie4 lai2 nan2 bei3 liang3 gao1 feng1 ， zha4 jian4 xi1 shi1 zhen1 mei3 ren2 。
- xiao3 zhuang1 nong2 dan4 kan4 bu4 zu2 ， shi4 jie2 chun2 yi1 lao3 hu2 qu3 。
- an1 zhi1 hu2 qu3 you3 gao1 ren2 ， ru2 ci3 xian1 zi1 shang4 xian2 su2 。
- bie2 xun2 da4 di2 deng1 tian1 zhu4 ， qi4 ya1 qun2 feng1 san1 shi2 liu4 。
- gui1 lai2 shu1 chuang1 feng1 yu3 xi1 ， qian2 ting1 san1 zhu2 shan1 ling2 ku1 。
- juan4 yan2 yu4 ju2 lao3 fei1 xian1 ， mo2 suo1 tong2 di2 jin1 ji3 nian2 。
- shen2 jiao1 fei1 shu3 yi4 he2 you3 ， jin1 tang2 yu4 shi4 kong1 mang2 ran2 。
- tian1 feng1 chui1 xing3 dan1 quan2 jiu3 ， bi4 tao2 jin1 yuan3 ren2 hui2 shou3 。
- shi2 shang4 qin2 yu2 dao3 yao4 sheng1 ， jue2 lian2 wu2 jue2 shou4 chang2 sheng1 。
- jin1 nian2 que4 bei4 shan1 ling2 xiao4 ， yi1 jiu4 hu2 di1 shi2 fang1 cao3 。

## 注释

## 译文

## 赏析
