---
id: lu-wen-gui-fu-shao-sun-zhu-zi-yun
title: 赋烧笋竹字韵
titlePinyin: fu4 shao1 sun3 zhu2 zi4 yun4
titleSlug: fu-shao-sun-zhu-zi-yun
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 先生朝槃厌苜蓿，笋味得全差胜肉。
- 苍头扫地犀角出，赤燄腾烟龙尾秃。
- 土膏渐竭外欲枯，火候微温酒已熟。
- 拨灰可惜衣残锦，解箨犹怜肤跃玉。
- 青青无日长儿孙，草草为人供口腹。
- 卢家丞相蒸葫芦，石家无人煮豆粥。
- 去毛留顶有何好，捣韭作虀空自速。
- 不如野人工食淡，自办行厨入修竹。
- 句里曾参玉版禅，胸中会著筼筜谷。
- 主人不问不须嗔，昨夜西风响林屋。

## 拼音
- xian1 sheng1 chao2 pan2 yan4 mu4 xu0 ， sun3 wei4 de2 quan2 cha4 sheng4 rou4 。
- cang1 tou2 sao3 di4 xi1 jiao3 chu1 ， chi4 yan4 teng2 yan1 long2 wei3 tu1 。
- tu3 gao1 jian4 jie2 wai4 yu4 ku1 ， huo3 hou4 wei1 wen1 jiu3 yi3 shu2 。
- bo1 hui1 ke3 xi1 yi1 can2 jin3 ， jie3 tuo4 you2 lian2 fu1 yue4 yu4 。
- qing1 qing1 wu2 ri4 chang2 er2 sun1 ， cao3 cao3 wei4 ren2 gong4 kou3 fu4 。
- lu2 jia1 cheng2 xiang4 zheng1 hu2 lu0 ， shi2 jia1 wu2 ren2 zhu3 dou4 zhou1 。
- qu4 mao2 liu2 ding3 you3 he2 hao3 ， dao3 jiu3 zuo4 ji1 kong1 zi4 su4 。
- bu4 ru2 ye3 ren2 gong1 shi2 dan4 ， zi4 ban4 xing2 chu2 ru4 xiu1 zhu2 。
- ju4 li3 ceng2 can1 yu4 ban3 chan2 ， xiong1 zhong1 hui4 zhu4 yun2 dang1 gu3 。
- zhu3 ren2 bu2 wen4 bu4 xu1 chen1 ， zuo2 ye4 xi1 feng1 xiang3 lin2 wu1 。

## 注释

## 译文

## 赏析
