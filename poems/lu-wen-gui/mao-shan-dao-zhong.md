---
id: lu-wen-gui-mao-shan-dao-zhong
title: 茅山道中
titlePinyin: mao2 shan1 dao4 zhong1
titleSlug: mao-shan-dao-zhong
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蜿蜒西北来，土阜余百里。
- 怪石耸巉岩，势距三峰止。
- 大峰东南倾，中峰伏龙起。
- 绵绵亘不断，小峰平而峙。
- 名虽汉代立，山自开辟始。
- 我来春雨余，峰色有如喜。
- 绿鬟光可鉴，栉沐初出水。
- 缥缈三仙人，婆娑一老子。
- 情知隔凡圣，颇亦达生死。
- 埋金何必问，采药聊复尔。
- 洞乳滴丹泉，手掬𠻳吾齿。

## 拼音
- wan1 yan2 xi1 bei3 lai2 ， tu3 fu4 yu2 bai3 li3 。
- guai4 shi2 song3 chan2 yan2 ， shi4 ju4 san1 feng1 zhi3 。
- da4 feng1 dong1 nan2 qing1 ， zhong1 feng1 fu2 long2 qi3 。
- mian2 mian2 gen4 bu2 duan4 ， xiao3 feng1 ping2 er2 zhi4 。
- ming2 sui1 han4 dai4 li4 ， shan1 zi4 kai1 pi4 shi3 。
- wo3 lai2 chun1 yu3 yu2 ， feng1 se4 you3 ru2 xi3 。
- lü4 huan2 guang1 ke3 jian4 ， zhi4 mu4 chu1 chu1 shui3 。
- piao1 miao3 san1 xian1 ren2 ， po2 suo1 yi4 lao3 zi3 。
- qing2 zhi1 ge2 fan2 sheng4 ， po1 yi4 da2 sheng1 si3 。
- mai2 jin1 he2 bi4 wen4 ， cai3 yao4 liao2 fu4 er3 。
- dong4 ru3 di1 dan1 quan2 ， shou3 ju1 𠻳 wu2 chi3 。

## 注释

## 译文

## 赏析
