---
id: lu-wen-gui-wan-zhao-yi-zhi
title: 挽赵益之
titlePinyin: wan3 zhao4 yi4 zhi1
titleSlug: wan-zhao-yi-zhi
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 汝父昔吾友，汝翁昔我师。
- 汝时侍亲侧，楚楚玉雪儿。
- 稍长从吾游，学问乃大奇。
- 风木不待养，垣室空遗基。
- 成立汝有望，修短吾莫推。
- 四世积善心，一门无庞眉。
- 俯仰三十载，三丧路人悲。
- 受气各有终，劳生嗟奚为。
- 墙东荷锄叟，夙受汝翁知。
- 老怀念畴昔，不觉哀涕垂。
- 欲志殿中墓，健笔惭退之。

## 拼音
- ru3 fu4 xi1 wu2 you3 ， ru3 weng1 xi1 wo3 shi1 。
- ru3 shi2 shi4 qin1 ce4 ， chu3 chu3 yu4 xue3 er2 。
- shao1 chang2 cong2 wu2 you2 ， xue2 wen4 nai3 da4 qi2 。
- feng1 mu4 bu2 dai4 yang3 ， yuan2 shi4 kong1 yi2 ji1 。
- cheng2 li4 ru3 you3 wang4 ， xiu1 duan3 wu2 mo4 tui1 。
- si4 shi4 ji1 shan4 xin1 ， yi4 men2 wu2 pang2 mei2 。
- fu3 yang3 san1 shi2 zai3 ， san1 sang4 lu4 ren2 bei1 。
- shou4 qi4 ge4 you3 zhong1 ， lao2 sheng1 jie1 xi1 wei4 。
- qiang2 dong1 he2 chu2 sou3 ， su4 shou4 ru3 weng1 zhi1 。
- lao3 huai2 nian4 chou2 xi1 ， bu4 jue2 ai1 ti4 chui2 。
- yu4 zhi4 dian4 zhong1 mu4 ， jian4 bi3 can2 tui4 zhi1 。

## 注释

## 译文

## 赏析
