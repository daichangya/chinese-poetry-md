---
id: lu-wen-gui-wei-liu-jun-fu-fu-le-shan-shi
title: 为刘君符赋乐山诗
titlePinyin: wei4 liu2 jun1 fu2 fu4 le4 shan1 shi1
titleSlug: wei-liu-jun-fu-fu-le-shan-shi
author: 陆文圭
authorPinyin: lu4 wen2 gui1
authorSlug: lu-wen-gui
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山体本至静，仁体亦如之。
- 乐者有深味，鲁论无费辞。
- 目玩唯自得，心契若有期。
- 逝川同一旨，妙理无容窥。
- 刘公本好古，雅志非好奇。
- 诸君为著语，殆类爱山诗。
- 泉石涵清思，松柏媚幽姿。
- 古来山中人，此道未必知。
- 蜡屐毋乃癖，拄笏殆成痴。
- 独有首阳高，薇苦甘如饴。
- 得仁即无怨，千载真吾师。

## 拼音
- shan1 ti3 ben3 zhi4 jing4 ， ren2 ti3 yi4 ru2 zhi1 。
- le4 zhe3 you3 shen1 wei4 ， lu3 lun4 wu2 fei4 ci2 。
- mu4 wan2 wei2 zi4 de2 ， xin1 qi4 ruo4 you3 qi1 。
- shi4 chuan1 tong2 yi4 zhi3 ， miao4 li3 wu2 rong2 kui1 。
- liu2 gong1 ben3 hao3 gu3 ， ya3 zhi4 fei1 hao4 qi2 。
- zhu1 jun1 wei4 zhu4 yu3 ， dai4 lei4 ai4 shan1 shi1 。
- quan2 shi2 han2 qing1 si1 ， song1 bai3 mei4 you1 zi1 。
- gu3 lai2 shan1 zhong1 ren2 ， ci3 dao4 wei4 bi4 zhi1 。
- la4 ji1 wu2 nai3 pi3 ， zhu3 hu4 dai4 cheng2 chi1 。
- du2 you3 shou3 yang2 gao1 ， wei1 ku3 gan1 ru2 yi2 。
- de2 ren2 ji2 wu2 yuan4 ， qian1 zai3 zhen1 wu2 shi1 。

## 注释

## 译文

## 赏析
