---
id: sun-he-yong-hua-lin-shu-yuan
title: 咏华林书院
titlePinyin: yong3 hua2 lin2 shu1 yuan4
titleSlug: yong-hua-lin-shu-yuan
author: 孙何
authorPinyin: sun1 he2
authorSlug: sun-he
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 六阙旌门事若何，诸生常不绝弦歌。
- 鲤庭共禀诗书训，隠巷齐登俊造科。
- 宗族有光传孝弟，乡闾无讼化淳和。
- 芝兰子弟相薰习，金石交朋互切磋。
- 遥望楚江波迥急，却分庐阜影偏多。
- 题名石鼓围松桂，讲易高堂绕芰荷。
- 采药路从洪井出，买书船自孺亭过。
- 我惭已在瀛洲直，不得西山隠薜萝。

## 拼音
- liu4 que1 jing1 men2 shi4 ruo4 he2 ， zhu1 sheng1 chang2 bu4 jue2 xian2 ge1 。
- li3 ting2 gong4 bing3 shi1 shu1 xun4 ， yin3 xiang4 qi2 deng1 jun4 zao4 ke1 。
- zong1 zu2 you3 guang1 chuan2 xiao4 di4 ， xiang1 lü2 wu2 song4 hua4 chun2 he2 。
- zhi1 lan2 zi3 di4 xiang1 xun1 xi2 ， jin1 shi2 jiao1 peng2 hu4 qie1 cuo1 。
- yao2 wang4 chu3 jiang1 bo1 jiong3 ji2 ， que4 fen1 lu2 fu4 ying3 pian1 duo1 。
- ti2 ming2 shi2 gu3 wei2 song1 gui4 ， jiang3 yi4 gao1 tang2 rao4 ji4 he2 。
- cai3 yao4 lu4 cong2 hong2 jing3 chu1 ， mai3 shu1 chuan2 zi4 ru2 ting2 guo4 。
- wo3 can2 yi3 zai4 ying2 zhou1 zhi2 ， bu4 de2 xi1 shan1 yin3 bi4 luo2 。

## 注释

## 译文

## 赏析
