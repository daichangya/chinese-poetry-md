---
id: ge-liang-qian-chu-shi-biao
title: 前出师表
titlePinyin: qian2 chu1 shi1 biao3
titleSlug: qian-chu-shi-biao
author: 葛亮
authorPinyin: ge3 liang4
authorSlug: ge-liang
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷六・汉文
---
## 正文
- 先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。
- 宫中府中，俱为一体；陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之理；不宜偏私，使内外异法也。
- 侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下：愚以为宫中之事，事无大小，悉以咨之，然后施行，必能裨补阙漏，有所广益。
- 将军向宠，性行淑均，晓畅军事，试用于昔日，先帝称之曰“能”，是以众议举宠为督：愚以为营中之事，悉以咨之，必能使行阵和睦，优劣得所。
- 亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之、信之，则汉室之隆，可计日而待也。
- 臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。
- 先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明；故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。
- 愿陛下托臣以讨贼兴复之效，不效，则治臣之罪，以告先帝之灵。若无兴德之言，则责攸之、祎、允等之慢，以彰其咎；陛下亦宜自谋，以咨诹善道，察纳雅言，深追先帝遗诏。臣不胜受恩感激。
- 今当远离，临表涕零，不知所言。

## 拼音
- xian1 di4 chuang4 ye4 wei4 ban4 er2 zhong1 dao4 beng1 cu2 ， jin1 tian1 xia4 san1 fen1 ， yi4 zhou1 pi2 bi4 ， ci3 cheng2 wei1 ji2 cun2 wang2 zhi1 qiu1 ye3 。 ran2 shi4 wei4 zhi1 chen2 bu2 xie4 yu2 nei4 ， zhong1 zhi4 zhi1 shi4 wang4 shen1 yu2 wai4 zhe3 ， gai4 zhui1 xian1 di4 zhi1 shu1 yu4 ， yu4 bao4 zhi1 yu2 bi4 xia4 ye3 。 cheng2 yi2 kai1 zhang1 sheng4 ting1 ， yi3 guang1 xian1 di4 yi2 de2 ， hui1 hong2 zhi4 shi4 zhi1 qi4 ， bu4 yi2 wang4 zi4 fei3 bo2 ， yin3 yu4 shi1 yi4 ， yi3 sai1 zhong1 jian4 zhi1 lu4 ye3 。
- gong1 zhong1 fu3 zhong1 ， ju4 wei4 yi4 ti3 ； zhi4 fa2 zang1 pi3 ， bu4 yi2 yi4 tong2 。 ruo4 you3 zuo4 jian1 fan4 ke1 ji2 wei4 zhong1 shan4 zhe3 ， yi2 fu4 you3 si1 lun4 qi2 xing2 shang3 ， yi3 zhao1 bi4 xia4 ping2 ming2 zhi1 li3 ； bu4 yi2 pian1 si1 ， shi3 nei4 wai4 yi4 fa3 ye3 。
- shi4 zhong1 、 shi4 lang2 guo1 you1 zhi1 、 fei4 yi1 、 dong3 yun3 deng3 ， ci3 jie1 liang2 shi2 ， zhi4 lü4 zhong1 chun2 ， shi4 yi3 xian1 di4 jian3 ba2 yi3 yi2 bi4 xia4 ： yu2 yi3 wei2 gong1 zhong1 zhi1 shi4 ， shi4 wu2 da4 xiao3 ， xi1 yi3 zi1 zhi1 ， ran2 hou4 shi1 xing2 ， bi4 neng2 bi4 bu3 que1 lou4 ， you3 suo3 guang3 yi4 。
- jiang1 jun1 xiang4 chong3 ， xing4 xing2 shu1 jun1 ， xiao3 chang4 jun1 shi4 ， shi4 yong4 yu2 xi1 ri4 ， xian1 di4 cheng1 zhi1 yue1 “ neng2 ” ， shi4 yi3 zhong4 yi4 ju3 chong3 wei4 du1 ： yu2 yi3 wei4 ying2 zhong1 zhi1 shi4 ， xi1 yi3 zi1 zhi1 ， bi4 neng2 shi3 xing2 zhen4 he2 mu4 ， you1 lie4 de2 suo3 。
- qin1 xian2 chen2 ， yuan3 xiao3 ren2 ， ci3 xian1 han4 suo3 yi3 xing1 long2 ye3 ； qin1 xiao3 ren2 ， yuan3 xian2 chen2 ， ci3 hou4 han4 suo3 yi3 qing1 tui2 ye3 。 xian1 di4 zai4 shi2 ， mei3 yu3 chen2 lun4 ci3 shi4 ， wei4 chang2 bu2 tan4 xi1 tong4 hen4 yu2 huan2 、 ling2 ye3 。 shi4 zhong1 、 shang4 shu1 、 zhang3 shi3 、 can1 jun1 ， ci3 xi1 zhen1 liang2 si3 jie2 zhi1 chen2 ， yuan4 bi4 xia4 qin1 zhi1 、 xin4 zhi1 ， ze2 han4 shi4 zhi1 long2 ， ke3 ji4 ri4 er2 dai4 ye3 。
- chen2 ben3 bu4 yi1 ， gong1 geng1 yu2 nan2 yang2 ， gou3 quan2 xing4 ming4 yu2 luan4 shi4 ， bu4 qiu2 wen2 da2 yu2 zhu1 hou2 。 xian1 di4 bu4 yi3 chen2 bei1 bi3 ， wei3 zi4 wang3 qu1 ， san1 gu4 chen2 yu2 cao3 lu2 zhi1 zhong1 ， zi1 chen2 yi3 dang1 shi4 zhi1 shi4 ， you2 shi4 gan3 ji1 ， sui4 xu3 xian1 di4 yi3 qu1 chi2 。 hou4 zhi2 qing1 fu4 ， shou4 ren4 yu2 bai4 jun1 zhi1 ji4 ， feng4 ming4 yu2 wei1 nan4 zhi1 jian1 ， er3 lai2 er4 shi2 you3 yi4 nian2 yi3 。
- xian1 di4 zhi1 chen2 jin3 shen4 ， gu4 lin2 beng1 ji4 chen2 yi3 da4 shi4 ye3 。 shou4 ming4 yi3 lai2 ， su4 ye4 you1 tan4 ， kong3 tuo1 fu4 bu2 xiao4 ， yi3 shang1 xian1 di4 zhi1 ming2 ； gu4 wu3 yue4 du4 lu2 ， shen1 ru4 bu4 mao2 。 jin1 nan2 fang1 yi3 ding4 ， bing1 jia3 yi3 zu2 ， dang1 jiang3 lü4 san1 jun1 ， bei3 ding4 zhong1 yuan2 ， shu4 jie2 nu2 dun4 ， rang3 chu2 jian1 xiong1 ， xing1 fu4 han4 shi4 ， hai2 yu2 jiu4 dou1 。 ci3 chen2 suo3 yi3 bao4 xian1 di4 er2 zhong1 bi4 xia4 zhi1 zhi2 fen1 ye3 。 zhi4 yu2 zhen1 zhuo2 sun3 yi4 ， jin4 jin4 zhong1 yan2 ， ze2 you1 zhi1 、 yi1 、 yun3 zhi1 ren4 ye3 。
- yuan4 bi4 xia4 tuo1 chen2 yi3 tao3 zei2 xing1 fu4 zhi1 xiao4 ， bu2 xiao4 ， ze2 zhi4 chen2 zhi1 zui4 ， yi3 gao4 xian1 di4 zhi1 ling2 。 ruo4 wu2 xing1 de2 zhi1 yan2 ， ze2 ze2 you1 zhi1 、 yi1 、 yun3 deng3 zhi1 man4 ， yi3 zhang1 qi2 jiu4 ； bi4 xia4 yi4 yi2 zi4 mou2 ， yi3 zi1 zou1 shan4 dao4 ， cha2 na4 ya3 yan2 ， shen1 zhui1 xian1 di4 yi2 zhao4 。 chen2 bu2 sheng4 shou4 en1 gan3 ji1 。
- jin1 dang1 yuan3 li2 ， lin2 biao3 ti4 ling2 ， bu4 zhi1 suo3 yan2 。

## 注释

## 译文

## 赏析
