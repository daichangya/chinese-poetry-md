---
id: ge-liang-hou-chu-shi-biao
title: 后出师表
titlePinyin: hou4 chu1 shi1 biao3
titleSlug: hou-chu-shi-biao
author: 葛亮
authorPinyin: ge3 liang4
authorSlug: ge-liang
dynasty: 汉
dynastyPinyin: liang3 han4
dynastySlug: han
tags:
  - 蒙学
  - 古文观止
  - 卷六・汉文
---
## 正文
- 先帝深虑汉、贼不两立，王业不偏安，故托臣以讨贼也。以先帝之明，量臣之才，固知臣伐贼，才弱敌强也。然不伐贼，王业亦亡。惟坐而待亡，孰与伐之？是故托臣而弗疑也。
- 臣受命之日，寝不安席，食不甘味。思惟北征。宜先入南。故五月渡泸，深入不毛，并日而食；臣非不自惜也，顾王业不可得偏安于蜀都，故冒危难，以奉先帝之遗意也，而议者谓为非计。今贼适疲于西，又务于东，兵法乘劳，此进趋之时也。谨陈其事如左：
- 高帝明并日月，谋臣渊深，然涉险被创，危然后安。今陛下未及高帝，谋臣不如良、平，而欲以长策取胜，坐定天下，此臣之未解一也。
- 刘繇、王朗各据州郡，论安言计，动引圣人，群疑满腹，众难塞胸，今岁不战，明年不征，使孙策坐大，遂并江东，此臣之未解二也。
- 曹操智计，殊绝于人，其用兵也，仿佛孙、吴，然困于南阳，险于乌巢，危于祁连，逼于黎阳，几败北山，殆死潼关，然后伪定一时耳。况臣才弱，而欲以不危而定之，此臣之未解三也。
- 曹操五攻昌霸不下，四越巢湖不成，任用李服而李服图之，委任夏侯而夏侯败亡，先帝每称操为能，犹有此失，况臣驽下，何能必胜？此臣之未解四也。
- 自臣到汉中，中间期年耳，然丧赵云、阳群、马玉、阎芝、丁立、白寿、刘郃、邓铜等及曲长、屯将七十余人，突将、无前、賨叟、青羌、散骑、武骑一千余人。此皆数十年之内所纠合四方之精锐，非一州之所有；若复数年，则损三分之二也，当何以图敌？此臣之未解五也。
- 今民穷兵疲，而事不可息；事不可息，则住与行劳费正等。而不及今图之，欲以一州之地，与贼持久，此臣之未解六也。
- 夫难平者，事也。昔先帝败军于楚，当此时，曹操拊手，谓天下已定。然后先帝东连吴越，西取巴蜀，举兵北征，夏侯授首，此操之失计，而汉事将成也。然后吴更违盟，关羽毁败，秭归蹉跌，曹丕称帝。凡事如是，难可逆见。臣鞠躬尽瘁，死而后已。至于成败利钝，非臣之明所能逆睹也。

## 拼音
- xian1 di4 shen1 lü4 han4 、 zei2 bu4 liang3 li4 ， wang2 ye4 bu4 pian1 an1 ， gu4 tuo1 chen2 yi3 tao3 zei2 ye3 。 yi3 xian1 di4 zhi1 ming2 ， liang2 chen2 zhi1 cai2 ， gu4 zhi1 chen2 fa2 zei2 ， cai2 ruo4 di2 qiang2 ye3 。 ran2 bu4 fa2 zei2 ， wang2 ye4 yi4 wang2 。 wei2 zuo4 er2 dai4 wang2 ， shu2 yu3 fa2 zhi1 ？ shi4 gu4 tuo1 chen2 er2 fu2 yi2 ye3 。
- chen2 shou4 ming4 zhi1 ri4 ， qin3 bu4 an1 xi2 ， shi2 bu4 gan1 wei4 。 si1 wei2 bei3 zheng1 。 yi2 xian1 ru4 nan2 。 gu4 wu3 yue4 du4 lu2 ， shen1 ru4 bu4 mao2 ， bing4 ri4 er2 shi2 ； chen2 fei1 bu2 zi4 xi1 ye3 ， gu4 wang2 ye4 bu4 ke3 de2 pian1 an1 yu2 shu3 dou1 ， gu4 mao4 wei1 nan4 ， yi3 feng4 xian1 di4 zhi1 yi2 yi4 ye3 ， er2 yi4 zhe3 wei4 wei4 fei1 ji4 。 jin1 zei2 shi4 pi2 yu2 xi1 ， you4 wu4 yu2 dong1 ， bing1 fa3 cheng2 lao2 ， ci3 jin4 qu1 zhi1 shi2 ye3 。 jin3 chen2 qi2 shi4 ru2 zuo3 ：
- gao1 di4 ming2 bing4 ri4 yue4 ， mou2 chen2 yuan1 shen1 ， ran2 she4 xian3 bei4 chuang4 ， wei1 ran2 hou4 an1 。 jin1 bi4 xia4 wei4 ji2 gao1 di4 ， mou2 chen2 bu4 ru2 liang2 、 ping2 ， er2 yu4 yi3 chang2 ce4 qu3 sheng4 ， zuo4 ding4 tian1 xia4 ， ci3 chen2 zhi1 wei4 jie3 yi1 ye3 。
- liu2 yao2 、 wang2 lang3 ge4 ju4 zhou1 jun4 ， lun4 an1 yan2 ji4 ， dong4 yin3 sheng4 ren2 ， qun2 yi2 man3 fu4 ， zhong4 nan2 sai1 xiong1 ， jin1 sui4 bu2 zhan4 ， ming2 nian2 bu4 zheng1 ， shi3 sun1 ce4 zuo4 da4 ， sui4 bing4 jiang1 dong1 ， ci3 chen2 zhi1 wei4 jie3 er4 ye3 。
- cao2 cao1 zhi4 ji4 ， shu1 jue2 yu2 ren2 ， qi2 yong4 bing1 ye3 ， fang3 fu2 sun1 、 wu2 ， ran2 kun4 yu2 nan2 yang2 ， xian3 yu2 wu1 chao2 ， wei1 yu2 qi2 lian2 ， bi1 yu2 li2 yang2 ， ji3 bai4 bei3 shan1 ， dai4 si3 tong2 guan1 ， ran2 hou4 wei3 ding4 yi4 shi2 er3 。 kuang4 chen2 cai2 ruo4 ， er2 yu4 yi3 bu4 wei1 er2 ding4 zhi1 ， ci3 chen2 zhi1 wei4 jie3 san1 ye3 。
- cao2 cao1 wu3 gong1 chang1 ba4 bu2 xia4 ， si4 yue4 chao2 hu2 bu4 cheng2 ， ren4 yong4 li3 fu2 er2 li3 fu2 tu2 zhi1 ， wei3 ren4 xia4 hou2 er2 xia4 hou2 bai4 wang2 ， xian1 di4 mei3 cheng1 cao1 wei4 neng2 ， you2 you3 ci3 shi1 ， kuang4 chen2 nu2 xia4 ， he2 neng2 bi4 sheng4 ？ ci3 chen2 zhi1 wei4 jie3 si4 ye3 。
- zi4 chen2 dao4 han4 zhong1 ， zhong1 jian1 qi1 nian2 er3 ， ran2 sang4 zhao4 yun2 、 yang2 qun2 、 ma3 yu4 、 yan2 zhi1 、 ding1 li4 、 bai2 shou4 、 liu2 he2 、 deng4 tong2 deng3 ji2 qu3 chang2 、 tun2 jiang1 qi1 shi2 yu2 ren2 ， tu1 jiang1 、 wu2 qian2 、 cong2 sou3 、 qing1 qiang1 、 san4 qi2 、 wu3 qi2 yi4 qian1 yu2 ren2 。 ci3 jie1 shu4 shi2 nian2 zhi1 nei4 suo3 jiu1 he2 si4 fang1 zhi1 jing1 rui4 ， fei1 yi4 zhou1 zhi1 suo3 you3 ； ruo4 fu4 shu4 nian2 ， ze2 sun3 san1 fen1 zhi1 er4 ye3 ， dang1 he2 yi3 tu2 di2 ？ ci3 chen2 zhi1 wei4 jie3 wu3 ye3 。
- jin1 min2 qiong2 bing1 pi2 ， er2 shi4 bu4 ke3 xi1 ； shi4 bu4 ke3 xi1 ， ze2 zhu4 yu3 xing2 lao2 fei4 zheng4 deng3 。 er2 bu4 ji2 jin1 tu2 zhi1 ， yu4 yi3 yi4 zhou1 zhi1 di4 ， yu3 zei2 chi2 jiu3 ， ci3 chen2 zhi1 wei4 jie3 liu4 ye3 。
- fu1 nan2 ping2 zhe3 ， shi4 ye3 。 xi1 xian1 di4 bai4 jun1 yu2 chu3 ， dang1 ci3 shi2 ， cao2 cao1 fu3 shou3 ， wei4 tian1 xia4 yi3 ding4 。 ran2 hou4 xian1 di4 dong1 lian2 wu2 yue4 ， xi1 qu3 ba1 shu3 ， ju3 bing1 bei3 zheng1 ， xia4 hou2 shou4 shou3 ， ci3 cao1 zhi1 shi1 ji4 ， er2 han4 shi4 jiang1 cheng2 ye3 。 ran2 hou4 wu2 geng4 wei2 meng2 ， guan1 yu3 hui3 bai4 ， zi3 gui1 cuo1 die1 ， cao2 pi1 cheng1 di4 。 fan2 shi4 ru2 shi4 ， nan2 ke3 ni4 jian4 。 chen2 ju1 gong1 jin4 cui4 ， si3 er2 hou4 yi3 。 zhi4 yu2 cheng2 bai4 li4 dun4 ， fei1 chen2 zhi1 ming2 suo3 neng2 ni4 du3 ye3 。

## 注释

## 译文

## 赏析
