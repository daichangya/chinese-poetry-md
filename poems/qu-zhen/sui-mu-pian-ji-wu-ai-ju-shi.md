---
id: qu-zhen-sui-mu-pian-ji-wu-ai-ju-shi
title: 岁暮篇寄无碍居士
titlePinyin: sui4 mu4 pian1 ji4 wu2 ai4 ju1 shi4
titleSlug: sui-mu-pian-ji-wu-ai-ju-shi
author: 曲贞
authorPinyin: qu3 zhen1
authorSlug: qu-zhen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 羲和不停驭，年华迅转毂。
- 春阳万卉菲，忽惊遂凄肃。
- 人生那得寿盈百，转眼光阴如过客。
- 夙龄壮志日蹉跎，黑鬒萧萧又云晳。
- 年来年去机中梭，去日苦多其奈何。
- 君不见古来神智称姜公，卖浆屠肆成奇穷。
- 岐周王气时不发，渭滨槁死终渔翁。
- 人生代谢如四序，陵阳松乔在何许。
- 功名富贵一浮尘，濩落饥寒向谁语。
- 向谁语，为君言，寒气凛冽阳和旋，得失不羁大化全。
- 樽前有酒同偓佺，明朝且笑云山巅。

## 拼音
- xi1 he2 bu4 ting2 yu4 ， nian2 hua2 xun4 zhuan3 gu1 。
- chun1 yang2 wan4 hui4 fei1 ， hu1 jing1 sui4 qi1 su4 。
- ren2 sheng1 na4 de2 shou4 ying2 bai3 ， zhuan3 yan3 guang1 yin1 ru2 guo4 ke4 。
- su4 ling2 zhuang4 zhi4 ri4 cuo1 tuo2 ， hei1 zhen3 xiao1 xiao1 you4 yun2 xi1 。
- nian2 lai2 nian2 qu4 ji1 zhong1 suo1 ， qu4 ri4 ku3 duo1 qi2 nai4 he2 。
- jun1 bu2 jian4 gu3 lai2 shen2 zhi4 cheng1 jiang1 gong1 ， mai4 jiang1 tu2 si4 cheng2 qi2 qiong2 。
- qi2 zhou1 wang2 qi4 shi2 bu4 fa1 ， wei4 bin1 gao3 si3 zhong1 yu2 weng1 。
- ren2 sheng1 dai4 xie4 ru2 si4 xu4 ， ling2 yang2 song1 qiao2 zai4 he2 xu3 。
- gong1 ming2 fu4 gui4 yi4 fu2 chen2 ， hu4 luo4 ji1 han2 xiang4 shui2 yu3 。
- xiang4 shui2 yu3 ， wei4 jun1 yan2 ， han2 qi4 lin3 lie4 yang2 he2 xuan2 ， de2 shi1 bu4 ji1 da4 hua4 quan2 。
- zun1 qian2 you3 jiu3 tong2 wo4 quan2 ， ming2 chao2 qie3 xiao4 yun2 shan1 dian1 。

## 注释

## 译文

## 赏析
