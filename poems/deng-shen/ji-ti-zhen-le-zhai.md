---
id: deng-shen-ji-ti-zhen-le-zhai
title: 寄题真乐斋
titlePinyin: ji4 ti2 zhen1 le4 zhai1
titleSlug: ji-ti-zhen-le-zhai
author: 邓深
authorPinyin: deng4 shen1
authorSlug: deng-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 鱼潜深渊水，鸟巢茂林枝。
- 潜者忘于渊，洋洋纵尾鳍。
- 巢者忘于林，飞鸣唯所宜。
- 庄周叹从容，未免惠子疑。
- 师旷岂知声，缪以占齐师。
- 彼各有真乐，果孰得而窥。
- 陋巷颜氏子，箪瓢甘忍饥。
- 陶潜怕折腰，素琴弦不施。
- 其乐可闻欤，夫盖默识之。
- 非丝亦非竹，且复非蛾眉。
- 譬如执热者，洒然濯凉飔。
- 又如渴不禁，快饮清江湄。
- 当其得意时，何以富贵为。
- 手舞而足蹈，诚不之自知。
- 自知犹不可，人胡可度思。
- 君辟真乐斋，我赋真乐诗。
- 写诗聊寄意，名斋傥在斯。
- 置之勿复道，焚香诵楚词。

## 拼音
- yu2 qian2 shen1 yuan1 shui3 ， niao3 chao2 mao4 lin2 zhi1 。
- qian2 zhe3 wang4 yu2 yuan1 ， yang2 yang2 zong4 wei3 qi2 。
- chao2 zhe3 wang4 yu2 lin2 ， fei1 ming2 wei2 suo3 yi2 。
- zhuang1 zhou1 tan4 cong2 rong2 ， wei4 mian3 hui4 zi3 yi2 。
- shi1 kuang4 qi3 zhi1 sheng1 ， miu4 yi3 zhan4 qi2 shi1 。
- bi3 ge4 you3 zhen1 le4 ， guo3 shu2 de2 er2 kui1 。
- lou4 xiang4 yan2 shi4 zi3 ， dan1 piao2 gan1 ren3 ji1 。
- tao2 qian2 pa4 zhe2 yao1 ， su4 qin2 xian2 bu4 shi1 。
- qi2 le4 ke3 wen2 yu2 ， fu1 gai4 mo4 shi2 zhi1 。
- fei1 si1 yi4 fei1 zhu2 ， qie3 fu4 fei1 e2 mei2 。
- pi4 ru2 zhi2 re4 zhe3 ， sa3 ran2 zhuo2 liang2 si1 。
- you4 ru2 ke3 bu4 jin1 ， kuai4 yin3 qing1 jiang1 mei2 。
- dang1 qi2 de2 yi4 shi2 ， he2 yi3 fu4 gui4 wei4 。
- shou3 wu3 er2 zu2 dao3 ， cheng2 bu4 zhi1 zi4 zhi1 。
- zi4 zhi1 you2 bu4 ke3 ， ren2 hu2 ke3 du4 si1 。
- jun1 pi4 zhen1 le4 zhai1 ， wo3 fu4 zhen1 le4 shi1 。
- xie3 shi1 liao2 ji4 yi4 ， ming2 zhai1 tang3 zai4 si1 。
- zhi4 zhi1 wu4 fu4 dao4 ， fen2 xiang1 song4 chu3 ci2 。

## 注释

## 译文

## 赏析
