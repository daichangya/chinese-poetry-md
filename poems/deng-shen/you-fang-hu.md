---
id: deng-shen-you-fang-hu
title: 游方壶
titlePinyin: you2 fang1 hu2
titleSlug: you-fang-hu
author: 邓深
authorPinyin: deng4 shen1
authorSlug: deng-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 摘胜寻幽须携壶，人生偷取醉工夫。
- 楚天云浄秋雨余，王孙招客追观娱。
- 昼寝忽来唤宰予，道有方壶宜同趋。
- 江神解事驱龙鱼，水波不兴清风徐。
- 柔橹咿哑人歌呼，美酒满载不待沽。
- 登亭忻与竹鹤徒，有径深稳醉何虞。
- 住处领略贪须臾，频频改席殊趑趄。
- 湘流渺渺含碧虚，孤烟落日不可模。
- 市尘彼岸自一区，嘉木奇石邻座隅。
- 亭下蒲帆逝不居，往往望此如仙都。
- 近对岳麓翠屏铺，上头目力到重湖。
- 昔年登览蔾杖扶，清凉甘露来香厨。
- 相看不远迹尚疏，济胜之具空踟蹰。
- 兴尽请以岁月书，仇香洒墨鸾凤如。
- 别后寄我诗成图，为问画家传本无。

## 拼音
- zhai1 sheng4 xun2 you1 xu1 xie2 hu2 ， ren2 sheng1 tou1 qu3 zui4 gong1 fu1 。
- chu3 tian1 yun2 jing4 qiu1 yu3 yu2 ， wang2 sun1 zhao1 ke4 zhui1 guan1 yu2 。
- zhou4 qin3 hu1 lai2 huan4 zai3 yu3 ， dao4 you3 fang1 hu2 yi2 tong2 qu1 。
- jiang1 shen2 jie3 shi4 qu1 long2 yu2 ， shui3 bo1 bu4 xing1 qing1 feng1 xu2 。
- rou2 lu3 yi1 ya3 ren2 ge1 hu1 ， mei3 jiu3 man3 zai4 bu2 dai4 gu1 。
- deng1 ting2 xin1 yu3 zhu2 he4 tu2 ， you3 jing4 shen1 wen3 zui4 he2 yu2 。
- zhu4 chu4 ling3 lüe4 tan1 xu1 yu2 ， pin2 pin2 gai3 xi2 shu1 zi1 ju1 。
- xiang1 liu2 miao3 miao3 han2 bi4 xu1 ， gu1 yan1 luo4 ri4 bu4 ke3 mo2 。
- shi4 chen2 bi3 an4 zi4 yi4 qu1 ， jia1 mu4 qi2 shi2 lin2 zuo4 yu2 。
- ting2 xia4 pu2 fan1 shi4 bu4 ju1 ， wang3 wang3 wang4 ci3 ru2 xian1 dou1 。
- jin4 dui4 yue4 lu4 cui4 ping2 pu4 ， shang4 tou2 mu4 li4 dao4 zhong4 hu2 。
- xi1 nian2 deng1 lan3 li2 zhang4 fu2 ， qing1 liang2 gan1 lu4 lai2 xiang1 chu2 。
- xiang1 kan4 bu4 yuan3 ji4 shang4 shu1 ， ji4 sheng4 zhi1 ju4 kong1 chi2 chu2 。
- xing1 jin4 qing3 yi3 sui4 yue4 shu1 ， chou2 xiang1 sa3 mo4 luan2 feng4 ru2 。
- bie2 hou4 ji4 wo3 shi1 cheng2 tu2 ， wei4 wen4 hua4 jia1 chuan2 ben3 wu2 。

## 注释

## 译文

## 赏析
