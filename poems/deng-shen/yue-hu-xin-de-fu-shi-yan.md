---
id: deng-shen-yue-hu-xin-de-fu-shi-yan
title: 月湖新得浮石岩
titlePinyin: yue4 hu2 xin1 de2 fu2 shi2 yan2
titleSlug: yue-hu-xin-de-fu-shi-yan
author: 邓深
authorPinyin: deng4 shen1
authorSlug: deng-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 月湖先生乐山水，搜奇曾不远千里。
- 那知去郭三牛鸣，浮石岩中晦佳致。
- 神剜鬼划有许工，天坠地出知几世。
- 平时樵径所不由，一旦屐齿胡为至。
- 由来绝景难久藏，竟须好事与经始。
- 见之三叹欲忘归，市以千金不惜费。
- 公之得此真无价，我亦闻之喜不寐。
- 朝来幽事颇相关，乘兴纵观约联骑。
- 霜明日暖马蹄轻，曾不逾时即其地。
- 喷云泄雾疑有神，旋呼斤斧诛榛苇。
- 初惊巨石几百寻，突兀嶙峋湿云气。
- 嵌窦谽谺元自开，藤蔓骈罗巧相缔。
- 清涵竹木总坚瘦，阴生莓苔倍葱翠。
- 老根侧出掀虬髯，幽草倒生摇凤尾。
- 前山一抹横蛾眉，隔尽俗尘如户闭。
- 褰裳振足履崎岖，披棘扪萝穷幽邃。
- 忽有一径出自然，委蛇深隐阔盈咫。
- 四面周遭步转高，心领目击纷可喜。
- 处处出石作奇怪，续续哦诗聊比拟。
- 或黎其色如铁绣，或赭其容如酒醉。
- 或傲睨而痴自笑，或突怒而狠相视。
- 或开幽室为书院，或引长廊为客次。
- 或虚高下成楼阁，或严尊卑作堂陛。
- 或分半月隐天形，或展胡床圈地势。
- 或露码碯红而润，或错琉璃青且腻。
- 或如入关如升堂，或如卧榻如隐几。
- 或如立壁如拱梁，或如卓笔如布字。
- 递递逢迎巧献状，试举其凡莫殚纪。
- 最喜宾从可从容，甲乙其间有一二。
- 昔闻淡岩天下稀，金华仙伯载称美。
- 围中仅可坐十客，举此十倍加不啻。
- 余贺兹丘有所遭，初不远人人自弃。
- 先生一笑与我言，平生此兴觉为累。
- 岂期幸会得所图，孰使之然天实畀。
- 须臾更涉屏岩巅，指云此有无尽意。
- 一水萦纡殊有情，万山回环杳无际。
- 规以数椽安一榻，时来长啸舒清思。
- 愿观余力佐天巧，名与此山传不替。
- 自惟野性寡所嗜，犹喜登临同臭味。
- 剩欲相从为久计，祝公先了公家事。

## 拼音
- yue4 hu2 xian1 sheng1 le4 shan1 shui3 ， sou1 qi2 ceng2 bu4 yuan3 qian1 li3 。
- na4 zhi1 qu4 guo1 san1 niu2 ming2 ， fu2 shi2 yan2 zhong1 hui4 jia1 zhi4 。
- shen2 wan1 gui3 hua4 you3 xu3 gong1 ， tian1 zhui4 di4 chu1 zhi1 ji3 shi4 。
- ping2 shi2 qiao2 jing4 suo3 bu4 you2 ， yi2 dan4 ji1 chi3 hu2 wei4 zhi4 。
- you2 lai2 jue2 jing3 nan2 jiu3 cang2 ， jing4 xu1 hao3 shi4 yu3 jing1 shi3 。
- jian4 zhi1 san1 tan4 yu4 wang4 gui1 ， shi4 yi3 qian1 jin1 bu4 xi1 fei4 。
- gong1 zhi1 de2 ci3 zhen1 wu2 jia4 ， wo3 yi4 wen2 zhi1 xi3 bu2 mei4 。
- chao2 lai2 you1 shi4 po1 xiang1 guan1 ， cheng2 xing4 zong4 guan1 yue1 lian2 qi2 。
- shuang1 ming2 ri4 nuan3 ma3 ti2 qing1 ， ceng2 bu4 yu2 shi2 ji2 qi2 di4 。
- pen1 yun2 xie4 wu4 yi2 you3 shen2 ， xuan2 hu1 jin1 fu3 zhu1 zhen1 wei3 。
- chu1 jing1 ju4 shi2 ji3 bai3 xun2 ， tu1 wu4 lin2 xun2 shi1 yun2 qi4 。
- qian4 dou4 han1 xia1 yuan2 zi4 kai1 ， teng2 wan4 pian2 luo2 qiao3 xiang1 di4 。
- qing1 han2 zhu2 mu4 zong3 jian1 shou4 ， yin1 sheng1 mei2 tai2 bei4 cong1 cui4 。
- lao3 gen1 ce4 chu1 xian1 qiu2 ran2 ， you1 cao3 dao3 sheng1 yao2 feng4 wei3 。
- qian2 shan1 yi4 mo3 heng2 e2 mei2 ， ge2 jin4 su2 chen2 ru2 hu4 bi4 。
- qian1 shang0 zhen4 zu2 lü3 qi2 qu1 ， pi1 ji2 men2 luo2 qiong2 you1 sui4 。
- hu1 you3 yi2 jing4 chu1 zi4 ran2 ， wei3 she2 shen1 yin3 kuo4 ying2 zhi3 。
- si4 mian4 zhou1 zao1 bu4 zhuan3 gao1 ， xin1 ling3 mu4 ji1 fen1 ke3 xi3 。
- chu4 chu4 chu1 shi2 zuo4 qi2 guai4 ， xu4 xu4 o4 shi1 liao2 bi3 ni3 。
- huo4 li2 qi2 se4 ru2 tie3 xiu4 ， huo4 zhe3 qi2 rong2 ru2 jiu3 zui4 。
- huo4 ao4 ni4 er2 chi1 zi4 xiao4 ， huo4 tu1 nu4 er2 hen3 xiang1 shi4 。
- huo4 kai1 you1 shi4 wei4 shu1 yuan4 ， huo4 yin3 chang2 lang2 wei4 ke4 ci4 。
- huo4 xu1 gao1 xia4 cheng2 lou2 ge2 ， huo4 yan2 zun1 bei1 zuo4 tang2 bi4 。
- huo4 fen1 ban4 yue4 yin3 tian1 xing2 ， huo4 zhan3 hu2 chuang2 quan1 di4 shi4 。
- huo4 lu4 ma3 nao3 hong2 er2 run4 ， huo4 cuo4 liu2 li2 qing1 qie3 ni4 。
- huo4 ru2 ru4 guan1 ru2 sheng1 tang2 ， huo4 ru2 wo4 ta4 ru2 yin3 ji3 。
- huo4 ru2 li4 bi4 ru2 gong3 liang2 ， huo4 ru2 zhuo2 bi3 ru2 bu4 zi4 。
- di4 di4 feng2 ying2 qiao3 xian4 zhuang4 ， shi4 ju3 qi2 fan2 mo4 dan1 ji4 。
- zui4 xi3 bin1 cong2 ke3 cong2 rong2 ， jia3 yi3 qi2 jian1 you3 yi1 er4 。
- xi1 wen2 dan4 yan2 tian1 xia4 xi1 ， jin1 hua2 xian1 bo2 zai3 cheng1 mei3 。
- wei2 zhong1 jin3 ke3 zuo4 shi2 ke4 ， ju3 ci3 shi2 bei4 jia1 bu2 chi4 。
- yu2 he4 zi1 qiu1 you3 suo3 zao1 ， chu1 bu4 yuan3 ren2 ren2 zi4 qi4 。
- xian1 sheng1 yi2 xiao4 yu3 wo3 yan2 ， ping2 sheng1 ci3 xing1 jue2 wei4 lei4 。
- qi3 qi1 xing4 hui4 de2 suo3 tu2 ， shu2 shi3 zhi1 ran2 tian1 shi2 bi4 。
- xu1 yu2 geng4 she4 ping2 yan2 dian1 ， zhi3 yun2 ci3 you3 wu2 jin4 yi4 。
- yi4 shui3 ying2 yu1 shu1 you3 qing2 ， wan4 shan1 hui2 huan2 yao3 wu2 ji4 。
- gui1 yi3 shu4 chuan2 an1 yi2 ta4 ， shi2 lai2 chang2 xiao4 shu1 qing1 si1 。
- yuan4 guan1 yu2 li4 zuo3 tian1 qiao3 ， ming2 yu3 ci3 shan1 chuan2 bu2 ti4 。
- zi4 wei2 ye3 xing4 gua3 suo3 shi4 ， you2 xi3 deng1 lin2 tong2 chou4 wei4 。
- sheng4 yu4 xiang1 cong2 wei4 jiu3 ji4 ， zhu4 gong1 xian1 le0 gong1 jia0 shi4 。

## 注释

## 译文

## 赏析
