---
id: deng-shen-you-bei-chan
title: 游北禅
titlePinyin: you2 bei3 chan2
titleSlug: you-bei-chan
author: 邓深
authorPinyin: deng4 shen1
authorSlug: deng-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 城市有深远，为兴远如近。
- 冒暑一来游，政使俗者哂。
- 萧然清浄界，软语接支遁。
- 小童敬杖屦，添香拨余烬。
- 煮饼撷园蔬，徐以茗椀进。
- 窗外得小坡，野意颇无尽。
- 胡床移最宜，清风来有信。
- 静暑荷送气，敲凉竹成韵。
- 夕阳归鸟疾，参差不作阵。
- 古寺忽横烟，巧与画张本。
- 会心忻有得，贪坐苦易晚。
- 酒固无献酬，言亦忘答问。

## 拼音
- cheng2 shi4 you3 shen1 yuan3 ， wei4 xing1 yuan3 ru2 jin4 。
- mao4 shu3 yi4 lai2 you2 ， zheng4 shi3 su2 zhe3 shen3 。
- xiao1 ran2 qing1 jing4 jie4 ， ruan3 yu3 jie1 zhi1 dun4 。
- xiao3 tong2 jing4 zhang4 ju4 ， tian1 xiang1 bo1 yu2 jin4 。
- zhu3 bing3 xie2 yuan2 shu1 ， xu2 yi3 ming2 wan3 jin4 。
- chuang1 wai4 de2 xiao3 po1 ， ye3 yi4 po1 wu2 jin4 。
- hu2 chuang2 yi2 zui4 yi2 ， qing1 feng1 lai2 you3 xin4 。
- jing4 shu3 he2 song4 qi4 ， qiao1 liang2 zhu2 cheng2 yun4 。
- xi1 yang2 gui1 niao3 ji2 ， cen1 ci1 bu2 zuo4 zhen4 。
- gu3 si4 hu1 heng2 yan1 ， qiao3 yu3 hua4 zhang1 ben3 。
- hui4 xin1 xin1 you3 de2 ， tan1 zuo4 ku3 yi4 wan3 。
- jiu3 gu4 wu2 xian4 chou2 ， yan2 yi4 wang4 da2 wen4 。

## 注释

## 译文

## 赏析
