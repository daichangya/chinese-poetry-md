---
id: deng-shen-ci-yun-da-she-you
title: 次韵答社友
titlePinyin: ci4 yun4 da2 she4 you3
titleSlug: ci-yun-da-she-you
author: 邓深
authorPinyin: deng4 shen1
authorSlug: deng-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 小轩名大隐，粗可供趺坐。
- 遮眼时翻书，静愿结香火。
- 似介还似痴，所向与时左。
- 不践名利途，窃谓志亦果。
- 人生天地间，世路多坎坷。
- 成败端有数，巧力不容佐。
- 昧者迷所之，大似蚁旋磨。
- 君看禽高飞，翼倦千仞堕。
- 太刚者易亡，太锐者必挫。
- 得失相乘除，倚伏两福祸。
- 顾予何所乐，日晏得高卧。
- 岂惟七不堪，万事付懒惰。
- 侪类每见宽，亦不攻其过。
- 美人如敬翁，学问精而伙。
- 松柏生涧壑，霜干久长大。
- 富贵应不免，时有可未可。
- 何须穷妇吟，再三叹寒饿。
- 且冀宽此抱，会当有知我。
- 属和聊写情，暂辍园蔬课。

## 拼音
- xiao3 xuan1 ming2 da4 yin3 ， cu1 ke3 gong4 fu1 zuo4 。
- zhe1 yan3 shi2 fan1 shu1 ， jing4 yuan4 jie2 xiang1 huo3 。
- si4 jie4 hai2 si4 chi1 ， suo3 xiang4 yu3 shi2 zuo3 。
- bu2 jian4 ming2 li4 tu2 ， qie4 wei4 zhi4 yi4 guo3 。
- ren2 sheng1 tian1 di4 jian1 ， shi4 lu4 duo1 kan3 ke3 。
- cheng2 bai4 duan1 you3 shu4 ， qiao3 li4 bu4 rong2 zuo3 。
- mei4 zhe3 mi2 suo3 zhi1 ， da4 si4 yi3 xuan2 mo2 。
- jun1 kan4 qin2 gao1 fei1 ， yi4 juan4 qian1 ren4 duo4 。
- tai4 gang1 zhe3 yi4 wang2 ， tai4 rui4 zhe3 bi4 cuo4 。
- de2 shi1 xiang1 cheng2 chu2 ， yi3 fu2 liang3 fu2 huo4 。
- gu4 yu3 he2 suo3 le4 ， ri4 yan4 de2 gao1 wo4 。
- qi3 wei2 qi1 bu4 kan1 ， wan4 shi4 fu4 lan3 duo4 。
- chai2 lei4 mei3 jian4 kuan1 ， yi4 bu4 gong1 qi2 guo4 。
- mei3 ren2 ru2 jing4 weng1 ， xue2 wen4 jing1 er2 huo3 。
- song1 bai3 sheng1 jian4 he4 ， shuang1 gan1 jiu3 zhang3 da4 。
- fu4 gui4 ying4 bu4 mian3 ， shi2 you3 ke3 wei4 ke3 。
- he2 xu1 qiong2 fu4 yin2 ， zai4 san1 tan4 han2 e4 。
- qie3 ji4 kuan1 ci3 bao4 ， hui4 dang1 you3 zhi1 wo3 。
- shu3 he2 liao2 xie3 qing2 ， zan4 chuo4 yuan2 shu1 ke4 。

## 注释

## 译文

## 赏析
