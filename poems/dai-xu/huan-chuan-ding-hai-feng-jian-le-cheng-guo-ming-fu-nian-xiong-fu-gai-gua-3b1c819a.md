---
id: dai-xu-huan-chuan-ding-hai-feng-jian-le-cheng-guo-ming-fu-nian-xiong-fu-gai-gua-3b1c819a
title: 浣川定海奉饯乐成郭明府年兄赴改官班赵振文司令首赋古体因辄有述
titlePinyin: huan4 chuan1 ding4 hai3 feng4 jian4 le4 cheng2 guo1 ming2 fu3 nian2 xiong1 fu4 gai3 guan1 ban1 zhao4 zhen4 wen2 si1 ling4 shou3 fu4 gu3 ti3 yin1 zhe2 you3 shu4
titleSlug: huan-chuan-ding-hai-feng-jian-le-cheng-guo-ming-fu-nian-xiong-fu-gai-gua-3b1c819a
author: 戴栩
authorPinyin: dai4 xu3
authorSlug: dai-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 明越昔薄游，地隔情自缀。
- 君凫从天来，余马适栈系。
- 人言官一方，阅士既其细。
- 义扣贤者心，利谒鄙夫计。
- 里居亦有云，官吏吾熟睨。
- 漏屋讵自知，知漏在所憩。
- 嗟余甘养拙，掩室敢径诣。
- 而君政疑神，万户诵美惠。
- 奋髯吏胆冰，落笔民病蜕。
- 邑负督常平，什九缘税契。
- 君为融以衷，公妥私不盭。
- 咄彼萋菲徒，嘴毒欲旁噬。
- 能仪百凤凰，莫尾一獢猘。
- 荐满趣天京，恩深留海裔。
- 忘形无语赠，折柳蝉失嘒。
- 赵侯独先鸣，句勇不自制。
- 荡荡九门开，贵涂期并轪。
- 勿作贵人谈，轻此寒士艺。

## 拼音
- ming2 yue4 xi1 bao2 you2 ， di4 ge2 qing2 zi4 zhui4 。
- jun1 fu2 cong2 tian1 lai2 ， yu2 ma3 shi4 zhan4 xi4 。
- ren2 yan2 guan1 yi4 fang1 ， yue4 shi4 ji4 qi2 xi4 。
- yi4 kou4 xian2 zhe3 xin1 ， li4 ye4 bi3 fu1 ji4 。
- li3 ju1 yi4 you3 yun2 ， guan1 li4 wu2 shu2 ni4 。
- lou4 wu1 ju4 zi4 zhi1 ， zhi1 lou4 zai4 suo3 qi4 。
- jie1 yu2 gan1 yang3 zhuo1 ， yan3 shi4 gan3 jing4 yi4 。
- er2 jun1 zheng4 yi2 shen2 ， wan4 hu4 song4 mei3 hui4 。
- fen4 ran2 li4 dan3 bing1 ， luo4 bi3 min2 bing4 tui4 。
- yi4 fu4 du1 chang2 ping2 ， shen2 jiu3 yuan2 shui4 qi4 。
- jun1 wei4 rong2 yi3 zhong1 ， gong1 tuo3 si1 bu2 li4 。
- duo1 bi3 qi1 fei1 tu2 ， zui3 du2 yu4 pang2 shi4 。
- neng2 yi2 bai3 feng4 huang2 ， mo4 wei3 yi4 xiao1 zhi4 。
- jian4 man3 qu4 tian1 jing1 ， en1 shen1 liu2 hai3 yi4 。
- wang4 xing2 wu2 yu3 zeng4 ， zhe2 liu3 chan2 shi1 hui4 。
- zhao4 hou2 du2 xian1 ming2 ， ju4 yong3 bu2 zi4 zhi4 。
- dang4 dang4 jiu3 men2 kai1 ， gui4 tu2 qi1 bing4 dai4 。
- wu4 zuo4 gui4 ren2 tan2 ， qing1 ci3 han2 shi4 yi4 。

## 注释

## 译文

## 赏析
