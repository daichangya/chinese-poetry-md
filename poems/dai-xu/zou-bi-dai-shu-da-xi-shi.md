---
id: dai-xu-zou-bi-dai-shu-da-xi-shi
title: 走笔代书答西士
titlePinyin: zou3 bi3 dai4 shu1 da2 xi1 shi4
titleSlug: zou-bi-dai-shu-da-xi-shi
author: 戴栩
authorPinyin: dai4 xu3
authorSlug: dai-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 帝城百司官事少，故府庭闲长春草。
- 独余人事十倍多，一月束书逾束稿。
- 我于其间厌见之，语可摹印百不移。
- 深处难论浅处俗，今我下笔如黏黐。
- 自得君书手不置，报章飒飒生新意。
- 漫将长句替寒温，临流胜寄相思字。
- 久不哦诗诗律疎，字字偃蹇烦麾呼。
- 羡君作邑康庐下，柔强伏梗妥以愉。
- 廼知万事共一法，神熟意便功转捷。
- 听讼固应哲士能，理赋未省通儒怯。
- 往时蔡子尹黄岩，欲试自疑龟屡占。
- 祗今登用颇衮衮，似此县债偿亦廉。
- 期君规模卓鲁上，随世功名真漫浪。
- 幸勿弃我频琢磨，中年师友半凋丧。
- 西湖柳色递晴阴，蒲江远矣谁共寻。
- 近闻乡里一奇事，宿觉庵边祠水心。

## 拼音
- di4 cheng2 bai3 si1 guan1 shi4 shao3 ， gu4 fu3 ting2 xian2 chang2 chun1 cao3 。
- du2 yu2 ren2 shi4 shi2 bei4 duo1 ， yi1 yue4 shu4 shu1 yu2 shu4 gao3 。
- wo3 yu2 qi2 jian1 yan4 jian4 zhi1 ， yu3 ke3 mo2 yin4 bai3 bu4 yi2 。
- shen1 chu4 nan2 lun4 qian3 chu4 su2 ， jin1 wo3 xia4 bi3 ru2 nian2 chi1 。
- zi4 de2 jun1 shu1 shou3 bu2 zhi4 ， bao4 zhang1 sa4 sa4 sheng1 xin1 yi4 。
- man4 jiang1 chang2 ju4 ti4 han2 wen1 ， lin2 liu2 sheng4 ji4 xiang1 si1 zi4 。
- jiu3 bu2 o4 shi1 shi1 lü4 shu1 ， zi4 zi4 yan3 jian3 fan2 hui1 hu1 。
- xian4 jun1 zuo4 yi4 kang1 lu2 xia4 ， rou2 qiang2 fu2 geng3 tuo3 yi3 yu2 。
- nai3 zhi1 wan4 shi4 gong4 yi4 fa3 ， shen2 shu2 yi4 bian4 gong1 zhuan3 jie2 。
- ting1 song4 gu4 ying4 zhe2 shi4 neng2 ， li3 fu4 wei4 sheng3 tong1 ru2 qie4 。
- wang3 shi2 cai4 zi3 yin3 huang2 yan2 ， yu4 shi4 zi4 yi2 gui1 lü3 zhan4 。
- zhi1 jin1 deng1 yong4 po1 gun3 gun3 ， si4 ci3 xian4 zhai4 chang2 yi4 lian2 。
- qi1 jun1 gui1 mo2 zhuo2 lu3 shang4 ， sui2 shi4 gong1 ming2 zhen1 man4 lang4 。
- xing4 wu4 qi4 wo3 pin2 zhuo2 mo2 ， zhong1 nian2 shi1 you3 ban4 diao1 sang4 。
- xi1 hu2 liu3 se4 di4 qing2 yin1 ， pu2 jiang1 yuan3 yi3 shui2 gong4 xun2 。
- jin4 wen2 xiang1 li3 yi4 qi2 shi4 ， su4 jue2 an1 bian1 ci2 shui3 xin1 。

## 注释

## 译文

## 赏析
