---
id: dai-xu-ti-gu-kai-zhi-hua-luo-shen-fu-ou-yang-lu-geng-shu-gao-zong-yu-ba-shou-you-si
title: 题顾恺之画洛神赋欧阳率更书高宗御跋寿右司
titlePinyin: ti2 gu4 kai3 zhi1 hua4 luo4 shen2 fu4 ou1 yang2 lü4 geng4 shu1 gao1 zong1 yu4 ba2 shou4 you4 si1
titleSlug: ti-gu-kai-zhi-hua-luo-shen-fu-ou-yang-lu-geng-shu-gao-zong-yu-ba-shou-you-si
author: 戴栩
authorPinyin: dai4 xu3
authorSlug: dai-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 建安七子云锦裳，东阿冠珮俨帝傍。
- 美人依约驻何许，巵言和饰含芳芗。
- 虎头妙处似痴绝，丹青貌出花边月。
- 空词无色重徘徊，多态有颦转萧屑。
- 软风吹香熊耳苍，蘅臯芝田晴翠长。
- 玉笙飘断牵情梦，羽葆翻开顾影光。
- 兰钗横峩双凤翥，调高不染巫峰雨。
- 龙髓生霞谢露铅，蝉衫如水萦金缕。
- 瀛洲学士老率更，服暗编简谁施嫱。
- 平生肝肠忽妩媚，神气钩画同飞扬。
- 阅晋经唐今几昔，光景常鲜日月白。
- 绍兴天子曾品题，价重珊瑚何翅百。
- 吾闻商雒神灵居，祗今王会临皇舆。
- 愿公翊我九畴主，更覩龟呈绿字书。

## 拼音
- jian4 an1 qi1 zi3 yun2 jin3 shang0 ， dong1 e1 guan1 pei4 yan3 di4 bang4 。
- mei3 ren2 yi1 yue1 zhu4 he2 xu3 ， zhi1 yan2 he2 shi4 han2 fang1 xiang1 。
- hu3 tou2 miao4 chu4 si4 chi1 jue2 ， dan1 qing1 mao4 chu1 hua1 bian1 yue4 。
- kong1 ci2 wu2 se4 zhong4 pai2 huai2 ， duo1 tai4 you3 pin2 zhuan3 xiao1 xie4 。
- ruan3 feng1 chui1 xiang1 xiong2 er3 cang1 ， heng2 gao1 zhi1 tian2 qing2 cui4 chang2 。
- yu4 sheng1 piao1 duan4 qian1 qing2 meng4 ， yu3 bao3 fan1 kai1 gu4 ying3 guang1 。
- lan2 chai1 heng2 e2 shuang1 feng4 zhu4 ， tiao2 gao1 bu4 ran3 wu1 feng1 yu3 。
- long2 sui3 sheng1 xia2 xie4 lu4 qian1 ， chan2 shan1 ru2 shui3 ying2 jin1 lü3 。
- ying2 zhou1 xue2 shi4 lao3 lü4 geng4 ， fu2 an4 bian1 jian3 shui2 shi1 qiang2 。
- ping2 sheng1 gan1 chang2 hu1 wu3 mei4 ， shen2 qi4 gou1 hua4 tong2 fei1 yang2 。
- yue4 jin4 jing1 tang2 jin1 ji3 xi1 ， guang1 jing3 chang2 xian1 ri4 yue4 bai2 。
- shao4 xing1 tian1 zi3 ceng2 pin3 ti2 ， jia4 zhong4 shan1 hu2 he2 chi4 bai3 。
- wu2 wen2 shang1 luo4 shen2 ling2 ju1 ， zhi1 jin1 wang2 hui4 lin2 huang2 yu2 。
- yuan4 gong1 yi4 wo3 jiu3 chou2 zhu3 ， geng4 du3 gui1 cheng2 lü4 zi4 shu1 。

## 注释

## 译文

## 赏析
