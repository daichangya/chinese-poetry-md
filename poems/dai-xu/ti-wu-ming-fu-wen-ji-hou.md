---
id: dai-xu-ti-wu-ming-fu-wen-ji-hou
title: 题吴明辅文集后
titlePinyin: ti2 wu2 ming2 fu3 wen2 ji2 hou4
titleSlug: ti-wu-ming-fu-wen-ji-hou
author: 戴栩
authorPinyin: dai4 xu3
authorSlug: dai-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 冰蚕续丝犀琢轸，欲奏南薰终不近。
- 水心归宴白玉楼，一代词华为渠尽。
- 有客触热来相过，手挈朗月披烟萝。
- 笔阵森森万马肃，夜雪未搅千群鹅。
- 游鞭戏镝偶独出，见者惊降什六七。
- 掊摘世故穷高深，钩揣物情悬得失。
- 子云老去方草玄，雕虫往往羞少年。
- 水心不学骈俪语，评麻品制空现前。
- 子今古文自星斗，笑杀时流牛马走。
- 人间百短见一长，留此一短无何乡。

## 拼音
- bing1 can2 xu4 si1 xi1 zhuo2 zhen3 ， yu4 zou4 nan2 xun1 zhong1 bu2 jin4 。
- shui3 xin1 gui1 yan4 bai2 yu4 lou2 ， yi2 dai4 ci2 hua2 wei4 qu2 jin4 。
- you3 ke4 chu4 re4 lai2 xiang1 guo4 ， shou3 qie4 lang3 yue4 pi1 yan1 luo2 。
- bi3 zhen4 sen1 sen1 wan4 ma3 su4 ， ye4 xue3 wei4 jiao3 qian1 qun2 e2 。
- you2 bian1 xi4 di2 ou3 du2 chu1 ， jian4 zhe3 jing1 jiang4 shen2 liu4 qi1 。
- pou2 zhai1 shi4 gu4 qiong2 gao1 shen1 ， gou1 chuai1 wu4 qing2 xuan2 de2 shi1 。
- zi3 yun2 lao3 qu4 fang1 cao3 xuan2 ， diao1 chong2 wang3 wang3 xiu1 shao4 nian2 。
- shui3 xin1 bu4 xue2 pian2 li4 yu3 ， ping2 ma2 pin3 zhi4 kong1 xian4 qian2 。
- zi3 jin1 gu3 wen2 zi4 xing1 dou4 ， xiao4 sha1 shi2 liu2 niu2 ma3 zou3 。
- ren2 jian1 bai3 duan3 jian4 yi4 chang2 ， liu2 ci3 yi4 duan3 wu2 he2 xiang1 。

## 注释

## 译文

## 赏析
