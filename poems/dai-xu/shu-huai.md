---
id: dai-xu-shu-huai
title: 书怀
titlePinyin: shu1 huai2
titleSlug: shu-huai
author: 戴栩
authorPinyin: dai4 xu3
authorSlug: dai-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 随牒沧海隅，两见初月吐。
- 缅怀故山友，飘散等风雨。
- 低头繙簿书，仄足随步武。
- 荒哉旧时学，千石压一缕。
- 泾渭谁浊清，荼荠互甘苦。
- 痴儿了官事，朝饭或过午。
- 聊为五斗淹，未受三命俯。
- 有得那免失，无阙孰为补。
- 门前流水车，六辔去如组。
- 忽逢阮生途，微径何由取。
- 夸者类死权，所死固已粗。
- 人生天地间，谁客复谁主。
- 蛙鸣傥适意，贤于两部鼓。
- 蜗角起相攘，战剧赤白羽。
- 息机自搰搰，独趣甘踽踽。
- 喧寂不相谋，笑人从邓禹。
- 行藏正有时，倚楼追杜甫。
- 固知抱书癖，未肯学钱虏。
- 长缨覊单于，尺纸招赞普。
- 古来磊落人，过眼蚊蚋聚。
- 且复对青山，天外修眉妩。
- 悠然成独酌，醉语免童羖。
- 是时秋冬交，寒事欲墐户。
- 蛩螀夜唧唧，草木霜莽莽。
- 新诗从何来，令我隘寰宇。
- 飒然出世姿，一蜕尘与土。
- 海风入书帏，吟和鸥鸦樐。
- 夜光惊照室，恍若珠还浦。
- 拂研染松煤，自汲寒井甒。
- 恶语未用删，意澹声节古。
- 起看参斗横，的历挂枌栩。

## 拼音
- sui2 die2 cang1 hai3 yu2 ， liang3 jian4 chu1 yue4 tu3 。
- mian3 huai2 gu4 shan1 you3 ， piao1 san4 deng3 feng1 yu3 。
- di1 tou2 fan1 bo2 shu1 ， ze4 zu2 sui2 bu4 wu3 。
- huang1 zai1 jiu4 shi2 xue2 ， qian1 shi2 ya1 yi4 lü3 。
- jing1 wei4 shui2 zhuo2 qing1 ， tu2 qi2 hu4 gan1 ku3 。
- chi1 er2 le0 guan1 shi4 ， chao2 fan4 huo4 guo4 wu3 。
- liao2 wei4 wu3 dou3 yan1 ， wei4 shou4 san1 ming4 fu3 。
- you3 de2 na4 mian3 shi1 ， wu2 que1 shu2 wei4 bu3 。
- men2 qian2 liu2 shui3 che1 ， liu4 pei4 qu4 ru2 zu3 。
- hu1 feng2 ruan3 sheng1 tu2 ， wei1 jing4 he2 you2 qu3 。
- kua1 zhe3 lei4 si3 quan2 ， suo3 si3 gu4 yi3 cu1 。
- ren2 sheng1 tian1 di4 jian1 ， shui2 ke4 fu4 shui2 zhu3 。
- wa1 ming2 tang3 shi4 yi4 ， xian2 yu2 liang3 bu4 gu3 。
- wo1 jiao3 qi3 xiang1 rang3 ， zhan4 ju4 chi4 bai2 yu3 。
- xi1 ji1 zi4 hu2 hu2 ， du2 qu4 gan1 ju3 ju3 。
- xuan1 ji4 bu4 xiang1 mou2 ， xiao4 ren2 cong2 deng4 yu3 。
- xing2 cang2 zheng4 you3 shi2 ， yi3 lou2 zhui1 du4 fu3 。
- gu4 zhi1 bao4 shu1 pi3 ， wei4 ken3 xue2 qian2 lu3 。
- chang2 ying1 ji1 chan2 yu2 ， chi3 zhi3 zhao1 zan4 pu3 。
- gu3 lai2 lei3 luo4 ren2 ， guo4 yan3 wen2 rui4 ju4 。
- qie3 fu4 dui4 qing1 shan1 ， tian1 wai4 xiu1 mei2 wu3 。
- you1 ran2 cheng2 du2 zhuo2 ， zui4 yu3 mian3 tong2 gu3 。
- shi4 shi2 qiu1 dong1 jiao1 ， han2 shi4 yu4 jin4 hu4 。
- qiong2 jiang1 ye4 ji1 ji1 ， cao3 mu4 shuang1 mang3 mang3 。
- xin1 shi1 cong2 he2 lai2 ， ling4 wo3 ai4 huan2 yu3 。
- sa4 ran2 chu1 shi4 zi1 ， yi2 tui4 chen2 yu3 tu3 。
- hai3 feng1 ru4 shu1 wei2 ， yin2 he2 ou1 ya1 lu3 。
- ye4 guang1 jing1 zhao4 shi4 ， huang3 ruo4 zhu1 hai2 pu3 。
- fu2 yan2 ran3 song1 mei2 ， zi4 ji2 han2 jing3 wu3 。
- e4 yu3 wei4 yong4 shan1 ， yi4 dan4 sheng1 jie2 gu3 。
- qi3 kan4 can1 dou4 heng2 ， de0 li4 gua4 fen2 xu3 。

## 注释

## 译文

## 赏析
