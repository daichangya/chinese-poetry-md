---
id: dai-xu-shang-mei-you-zhong-tang-fen-yun-de-ying-zi-cheng-shui-xin
title: 赏梅游中塘分韵得影字呈水心
titlePinyin: shang3 mei2 you2 zhong1 tang2 fen1 yun4 de2 ying3 zi4 cheng2 shui3 xin1
titleSlug: shang-mei-you-zhong-tang-fen-yun-de-ying-zi-cheng-shui-xin
author: 戴栩
authorPinyin: dai4 xu3
authorSlug: dai-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 神僊宅空碧，下亦爱人境。
- 中塘岂所私，群物贲华景。
- 始憇罗浮舟，水迅山石矿。
- 三冈肇兹源，清旷可百井。
- 踈起樵屋烟，密𥩟玉娥影。
- 陇狮鼓雪鬃，石乌延帨颈。
- 未竟前后村，忽迤东西岭。
- 洁谐竹买隣，丑愧栎生瘿。
- 岁晏泽澍枯，日燥霜力猛。
- 翩其千万芳，阻此一半骋。
- 穷哦吊羁艳，炽炬药酷冷。
- 谁料风骚家，敢夺造化秉。
- 儿童骇新观，父老发旧省。
- 初𣃁莎根移，肃布花阵整。
- 春筐望雨肥，月桥任枝㾪。
- 胡为浪钩引，众喧侵独静。
- 滋味已足冠，色香难自屏。
- 徘徊重徘徊，天北大星耿。

## 拼音
- shen2 xian1 zhai2 kong1 bi4 ， xia4 yi4 ai4 ren2 jing4 。
- zhong1 tang2 qi3 suo3 si1 ， qun2 wu4 ben1 hua2 jing3 。
- shi3 qi4 luo2 fu2 zhou1 ， shui3 xun4 shan1 shi2 kuang4 。
- san1 gang1 zhao4 zi1 yuan2 ， qing1 kuang4 ke3 bai3 jing3 。
- shu1 qi3 qiao2 wu1 yan1 ， mi4 𥩟 yu4 e2 ying3 。
- long3 shi1 gu3 xue3 zong1 ， shi2 wu1 yan2 shui4 jing3 。
- wei4 jing4 qian2 hou4 cun1 ， hu1 yi3 dong1 xi1 ling3 。
- jie2 xie2 zhu2 mai3 lin2 ， chou3 kui4 li4 sheng1 ying3 。
- sui4 yan4 ze2 shu4 ku1 ， ri4 zao4 shuang1 li4 meng3 。
- pian1 qi2 qian1 wan4 fang1 ， zu3 ci3 yi2 ban4 cheng3 。
- qiong2 o4 diao4 ji1 yan4 ， chi4 ju4 yao4 ku4 leng3 。
- shui2 liao4 feng1 sao1 jia1 ， gan3 duo2 zao4 hua4 bing3 。
- er2 tong2 hai4 xin1 guan1 ， fu4 lao3 fa1 jiu4 sheng3 。
- chu1 𣃁 sha1 gen1 yi2 ， su4 bu4 hua1 zhen4 zheng3 。
- chun1 kuang1 wang4 yu3 fei2 ， yue4 qiao2 ren4 zhi1 㾪 。
- hu2 wei4 lang4 gou1 yin3 ， zhong4 xuan1 qin1 du2 jing4 。
- zi1 wei4 yi3 zu2 guan1 ， se4 xiang1 nan2 zi4 ping2 。
- pai2 huai2 zhong4 pai2 huai2 ， tian1 bei3 da4 xing1 geng3 。

## 注释

## 译文

## 赏析
