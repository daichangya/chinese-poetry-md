---
id: dai-xu-he-cheng-xiang-jia-miao-shi
title: 贺丞相家庙诗
titlePinyin: he4 cheng2 xiang4 jia1 miao4 shi1
titleSlug: he-cheng-xiang-jia-miao-shi
author: 戴栩
authorPinyin: dai4 xu3
authorSlug: dai-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有永恢皇祚，中兴挺世臣。
- 王封一品贵，庙锡五筵新。
- 日月临华表，璇玑近彩晨。
- 秀当吴峤色，流自鄮江津。
- 给吹仪褒燧，铭功鼎赐栒。
- 神游来燕日，吉朔契龟辰。
- 驺骑传呼哄，仪鸾供帐陈。
- 九街收雨净，午漏带钟匀。
- 从以簪缨贵，来羞俎豆珍。
- 思随时共肃，懽与律回春。
- 感激思亲泪，舂容致主身。
- 群工瞻礼乐，百两溢车轮。
- 粤若今为盛，应无古与伦。
- 王珪渐寂寞，诸葛抱酸辛。
- 父子千龄并，明良一德纯。
- 秉心同此学，锡福遍生民。
- 日者邦维固，天令敌运屯。
- 版图重入汉，玉玺已收秦。
- 遵养谋先定，规恢气遂振。
- 相仍鸣𬸚𬸦，双玉上麒麟。
- 帝谓先朝旧，卿勋不数人。
- 何官崇宠渥，无地匪经纶。
- 礼始昭陵建，恩参潞国均。
- 有严京邑宇，还望越祠邻。
- 牺象时觞洁，貂蝉月拜频。
- 烟芬沾杳霭，云气护轮囷。
- 龟泗提封衍，韦平系绪诜。
- 祝宗辞不媿，善庆泽无垠。
- 永辅乾坤晏，同濡雨露仁。
- 小儒松桷颂，留笔纪苍珉。

## 拼音
- you3 yong3 hui1 huang2 zuo4 ， zhong1 xing1 ting3 shi4 chen2 。
- wang2 feng1 yi4 pin3 gui4 ， miao4 xi1 wu3 yan2 xin1 。
- ri4 yue4 lin2 hua2 biao3 ， xuan2 ji1 jin4 cai3 chen2 。
- xiu4 dang1 wu2 qiao2 se4 ， liu2 zi4 mao4 jiang1 jin1 。
- gei3 chui1 yi2 bao1 sui4 ， ming2 gong1 ding3 ci4 xun2 。
- shen2 you2 lai2 yan4 ri4 ， ji2 shuo4 qi4 gui1 chen2 。
- zou1 qi2 chuan2 hu1 hong3 ， yi2 luan2 gong4 zhang4 chen2 。
- jiu3 jie1 shou1 yu3 jing4 ， wu3 lou4 dai4 zhong1 yun2 。
- cong2 yi3 zan1 ying1 gui4 ， lai2 xiu1 zu3 dou4 zhen1 。
- si1 sui2 shi2 gong4 su4 ， huan1 yu3 lü4 hui2 chun1 。
- gan3 ji1 si1 qin1 lei4 ， chong1 rong2 zhi4 zhu3 shen1 。
- qun2 gong1 zhan1 li3 yue4 ， bai3 liang3 yi4 che1 lun2 。
- yue4 ruo4 jin1 wei4 sheng4 ， ying4 wu2 gu3 yu3 lun2 。
- wang2 gui1 jian4 ji4 mo4 ， zhu1 ge3 bao4 suan1 xin1 。
- fu4 zi3 qian1 ling2 bing4 ， ming2 liang2 yi4 de2 chun2 。
- bing3 xin1 tong2 ci3 xue2 ， xi1 fu2 bian4 sheng1 min2 。
- ri4 zhe3 bang1 wei2 gu4 ， tian1 ling4 di2 yun4 tun2 。
- ban3 tu2 zhong4 ru4 han4 ， yu4 xi3 yi3 shou1 qin2 。
- zun1 yang3 mou2 xian1 ding4 ， gui1 hui1 qi4 sui4 zhen4 。
- xiang1 reng2 ming2 yue4 zhuo2 ， shuang1 yu4 shang4 qi2 lin2 。
- di4 wei4 xian1 chao2 jiu4 ， qing1 xun1 bu2 shu4 ren2 。
- he2 guan1 chong2 chong3 wo4 ， wu2 di4 fei3 jing1 lun2 。
- li3 shi3 zhao1 ling2 jian4 ， en1 can1 lu4 guo2 jun1 。
- you3 yan2 jing1 yi4 yu3 ， hai2 wang4 yue4 ci2 lin2 。
- xi1 xiang4 shi2 shang1 jie2 ， diao1 chan2 yue4 bai4 pin2 。
- yan1 fen1 zhan1 yao3 ai3 ， yun2 qi4 hu4 lun2 qun1 。
- gui1 si4 ti2 feng1 yan3 ， wei2 ping2 xi4 xu4 shen1 。
- zhu4 zong1 ci2 bu2 kui4 ， shan4 qing4 ze2 wu2 yin2 。
- yong3 fu3 qian2 kun1 yan4 ， tong2 ru2 yu3 lu4 ren2 。
- xiao3 ru2 song1 jue2 song4 ， liu2 bi3 ji4 cang1 min2 。

## 注释

## 译文

## 赏析
