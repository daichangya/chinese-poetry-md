---
id: dai-xu-ding-hai-jian-wang-lang-zhong
title: 定海饯王郎中
titlePinyin: ding4 hai3 jian4 wang2 lang2 zhong1
titleSlug: ding-hai-jian-wang-lang-zhong
author: 戴栩
authorPinyin: dai4 xu3
authorSlug: dai-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 曈曈明月佩，奕奕朝霞裳。
- 握兰侍帝所，搴兰思衡湘。
- 衡湘渺何许，玉节耿有光。
- 耄倪九城民，喜色纷迎将。
- 曰予逢圣代，有君冠虞唐。
- 臯禹翊元化，万宇如一堂。
- 欲销庾籍蠹，乃借芸签香。
- 我闻生人初，此屋有盖藏。
- 官渔吏为罟，頳此百尾鲂。
- 湖南素清绝，帛贱米不翔。
- 揽辔亦何事，谈笑还循良。
- 归来倡九牧，论思助时康。
- 此别非久隔，此怀讵暂忘。
- 湖风开绉碧，柳雨滋柔黄。
- 朋簪各有赠，再拜献一觞。
- 短章不成琢，愧彼金玉相。

## 拼音
- tong2 tong2 ming2 yue4 pei4 ， yi4 yi4 zhao1 xia2 shang0 。
- wo4 lan2 shi4 di4 suo3 ， qian1 lan2 si1 heng2 xiang1 。
- heng2 xiang1 miao3 he2 xu3 ， yu4 jie2 geng3 you3 guang1 。
- mao4 ni2 jiu3 cheng2 min2 ， xi3 se4 fen1 ying2 jiang1 。
- yue1 yu3 feng2 sheng4 dai4 ， you3 jun1 guan1 yu2 tang2 。
- gao1 yu3 yi4 yuan2 hua4 ， wan4 yu3 ru2 yi1 tang2 。
- yu4 xiao1 yu3 ji2 du4 ， nai3 jie4 yun2 qian1 xiang1 。
- wo3 wen2 sheng1 ren2 chu1 ， ci3 wu1 you3 gai4 cang2 。
- guan1 yu2 li4 wei4 gu3 ， cheng1 ci3 bai3 wei3 fang2 。
- hu2 nan2 su4 qing1 jue2 ， bo2 jian4 mi3 bu4 xiang2 。
- lan3 pei4 yi4 he2 shi4 ， tan2 xiao4 hai2 xun2 liang2 。
- gui1 lai2 chang4 jiu3 mu4 ， lun4 si1 zhu4 shi2 kang1 。
- ci3 bie2 fei1 jiu3 ge2 ， ci3 huai2 ju4 zan4 wang4 。
- hu2 feng1 kai1 zhou4 bi4 ， liu3 yu3 zi1 rou2 huang2 。
- peng2 zan1 ge4 you3 zeng4 ， zai4 bai4 xian4 yi4 shang1 。
- duan3 zhang1 bu4 cheng2 zhuo2 ， kui4 bi3 jin1 yu4 xiang1 。

## 注释

## 译文

## 赏析
