---
id: dai-xu-ci-yun-lu-zhi-yuan-ti-xiu-di-suo-zeng-chun-long-chu-zhe-tu
title: 次韵卢直院题秀邸所赠春龙出蛰图
titlePinyin: ci4 yun4 lu2 zhi2 yuan4 ti2 xiu4 di3 suo3 zeng4 chun1 long2 chu1 zhe2 tu2
titleSlug: ci-yun-lu-zhi-yuan-ti-xiu-di-suo-zeng-chun-long-chu-zhe-tu
author: 戴栩
authorPinyin: dai4 xu3
authorSlug: dai-xu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 中兴断鳌四极立，黄河不动银河湿。
- 群龙作御翊天飞，岂有泥蟠初破蛰。
- 画家画甜难尽神，诗家诗苦空绝尘。
- 上圣调合二能事，从此角鬐成活身。
- 王门沉沉风铎语，妙舞停弯歌罢句。
- 夜半祥光挟电生，知从所赐春龙处。
- 明朝黄麻出汉宫，草麻因赠玉堂翁。
- 见者传观互矜诧，我为指点开鸿蒙。
- 九州未画一丰草，龙豢于官犹在岛。
- 后来盛理称太平，麟凤不厌郊原小。
- 我愿万物常安舒，泽焦润槁旱已拘。
- 百灵有职不相袭，昆仑日月自出入。

## 拼音
- zhong1 xing1 duan4 ao2 si4 ji2 li4 ， huang2 he2 bu2 dong4 yin2 he2 shi1 。
- qun2 long2 zuo4 yu4 yi4 tian1 fei1 ， qi3 you3 ni2 pan2 chu1 po4 zhe2 。
- hua4 jia1 hua4 tian2 nan2 jin4 shen2 ， shi1 jia1 shi1 ku3 kong1 jue2 chen2 。
- shang4 sheng4 tiao2 he2 er4 neng2 shi4 ， cong2 ci3 jiao3 qi2 cheng2 huo2 shen1 。
- wang2 men2 chen2 chen2 feng1 duo2 yu3 ， miao4 wu3 ting2 wan1 ge1 ba4 ju4 。
- ye4 ban4 xiang2 guang1 xie2 dian4 sheng1 ， zhi1 cong2 suo3 ci4 chun1 long2 chu4 。
- ming2 chao2 huang2 ma2 chu1 han4 gong1 ， cao3 ma2 yin1 zeng4 yu4 tang2 weng1 。
- jian4 zhe3 chuan2 guan1 hu4 jin1 cha4 ， wo3 wei4 zhi3 dian3 kai1 hong2 meng2 。
- jiu3 zhou1 wei4 hua4 yi4 feng1 cao3 ， long2 huan4 yu2 guan1 you2 zai4 dao3 。
- hou4 lai2 sheng4 li3 cheng1 tai4 ping2 ， lin2 feng4 bu2 yan4 jiao1 yuan2 xiao3 。
- wo3 yuan4 wan4 wu4 chang2 an1 shu1 ， ze2 jiao1 run4 gao3 han4 yi3 ju1 。
- bai3 ling2 you3 zhi2 bu4 xiang1 xi2 ， kun1 lun2 ri4 yue4 zi4 chu1 ru4 。

## 注释

## 译文

## 赏析
