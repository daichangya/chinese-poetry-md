---
id: fan-zhong-yan-he-ge-hong-si-cheng-jie-hua-ge
title: 和葛闳寺丞接花歌
titlePinyin: he2 ge3 hong2 si4 cheng2 jie1 hua1 ge1
titleSlug: he-ge-hong-si-cheng-jie-hua-ge
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江城有卒老且贫，憔悴抱关良苦辛。
- 众中忽闻语声好，知是北来京洛人。
- 我试问云何至是，欲语汍澜堕双泪。
- 斯须收泪始能言，生自东都富贵地。
- 家有城南锦绣园，少年止以花为事。
- 黄金用尽无他能，却作琼林苑中吏。
- 年年中使先春来，晓宣口勅修花台。
- 奇芬异卉百余品，求新换旧争栽培。
- 犹恐君王厌颜色，群芳只似寻常开。
- 幸有神仙接花术，更向都城求绝匹。
- 梁王苑里索妍姿，石氏园中搜淑质。
- 金刀玉尺裁量妙，香膏腻壤弥缝密。
- 回得东皇造化工，五色敷华异平日。
- 一朝宠爱归牡丹，千花相笑妖娆难。
- 窃药嫦娥新换骨，婵娟不似人间看。
- 太平天子春游好，金明柳色笼黄道。
- 道南楼殿五云高，钧天捧上蓬莱岛。
- 四边桃李不胜春，何况花王对玉宸。
- 国色精明动韶景，天香旖旎飘芳尘。
- 特奏霓裳羽衣曲，千官献寿罗星辰。
- 兑悦临轩逾数刻，花吏此时方得色。
- 白银红锦满牙床，拜赐仗前生羽翼。
- 惟观风景不忧身，一心岁岁供春职。
- 中途得罪情多故，刻木在前何敢诉。
- 窜来江外知几年，骨肉无音鴈空度。
- 北人情况异南人，萧洒溪山苦无趣。
- 子规啼处血为花，黄梅熟时雨如雾。
- 多愁多恨信伤人，今年不及去年身。
- 目昏耳重精力减，复有乡心难具陈。
- 我闻此语聊悒悒，近曾侍从班中立。
- 朝违日下暮天涯，不学尔曹向隅泣。
- 人生荣辱如浮云，悠悠天地胡能执。
- 贾谊文才动汉家，当时不免来长沙。
- 幽求功业开元盛，亦作流人过梅岭。
- 我无一事逮古人，谪官却得神仙境。
- 自可优优乐名教，曾不恓恓吊形影。
- 接花之技尔则奇，江乡卑湿何能施。
- 吾皇又诏还淳朴，组绣文章皆弃遗。
- 上林将议赐民畋，似昔繁华徒尔为。
- 西都尚有名园处，我欲抽身希白傅。
- 一日天恩放尔归，相逐栽花洛阳去。

## 拼音
- jiang1 cheng2 you3 zu2 lao3 qie3 pin2 ， qiao2 cui4 bao4 guan1 liang2 ku3 xin1 。
- zhong4 zhong1 hu1 wen2 yu3 sheng1 hao3 ， zhi1 shi4 bei3 lai2 jing1 luo4 ren2 。
- wo3 shi4 wen4 yun2 he2 zhi4 shi4 ， yu4 yu3 wan2 lan2 duo4 shuang1 lei4 。
- si1 xu1 shou1 lei4 shi3 neng2 yan2 ， sheng1 zi4 dong1 du1 fu4 gui4 di4 。
- jia1 you3 cheng2 nan2 jin3 xiu4 yuan2 ， shao4 nian2 zhi3 yi3 hua1 wei4 shi4 。
- huang2 jin1 yong4 jin4 wu2 ta1 neng2 ， que4 zuo4 qiong2 lin2 yuan4 zhong1 li4 。
- nian2 nian2 zhong1 shi3 xian1 chun1 lai2 ， xiao3 xuan1 kou3 chi4 xiu1 hua1 tai2 。
- qi2 fen1 yi4 hui4 bai3 yu2 pin3 ， qiu2 xin1 huan4 jiu4 zheng1 zai1 pei2 。
- you2 kong3 jun1 wang2 yan4 yan2 se4 ， qun2 fang1 zhi1 si4 xun2 chang2 kai1 。
- xing4 you3 shen2 xian1 jie1 hua1 shu4 ， geng4 xiang4 du1 cheng2 qiu2 jue2 pi3 。
- liang2 wang2 yuan4 li3 suo3 yan2 zi1 ， shi2 shi4 yuan2 zhong1 sou1 shu1 zhi4 。
- jin1 dao1 yu4 chi3 cai2 liang2 miao4 ， xiang1 gao1 ni4 rang3 mi2 feng2 mi4 。
- hui2 de2 dong1 huang2 zao4 hua4 gong1 ， wu3 se4 fu1 hua2 yi4 ping2 ri4 。
- yi4 chao2 chong3 ai4 gui1 mu3 dan1 ， qian1 hua1 xiang1 xiao4 yao1 rao2 nan2 。
- qie4 yao4 chang2 e2 xin1 huan4 gu3 ， chan2 juan1 bu2 si4 ren2 jian1 kan4 。
- tai4 ping2 tian1 zi3 chun1 you2 hao3 ， jin1 ming2 liu3 se4 long2 huang2 dao4 。
- dao4 nan2 lou2 dian4 wu3 yun2 gao1 ， jun1 tian1 peng3 shang4 peng2 lai2 dao3 。
- si4 bian1 tao2 li3 bu2 sheng4 chun1 ， he2 kuang4 hua1 wang2 dui4 yu4 chen2 。
- guo2 se4 jing1 ming2 dong4 shao2 jing3 ， tian1 xiang1 yi3 ni3 piao1 fang1 chen2 。
- te4 zou4 ni2 chang2 yu3 yi1 qu3 ， qian1 guan1 xian4 shou4 luo2 xing1 chen2 。
- dui4 yue4 lin2 xuan1 yu2 shu4 ke4 ， hua1 li4 ci3 shi2 fang1 de2 se4 。
- bai2 yin2 hong2 jin3 man3 ya2 chuang2 ， bai4 ci4 zhang4 qian2 sheng1 yu3 yi4 。
- wei2 guan1 feng1 jing3 bu4 you1 shen1 ， yi4 xin1 sui4 sui4 gong4 chun1 zhi2 。
- zhong1 tu2 de2 zui4 qing2 duo1 gu4 ， ke4 mu4 zai4 qian2 he2 gan3 su4 。
- cuan4 lai2 jiang1 wai4 zhi1 ji3 nian2 ， gu3 rou4 wu2 yin1 yan4 kong1 du4 。
- bei3 ren2 qing2 kuang4 yi4 nan2 ren2 ， xiao1 sa3 xi1 shan1 ku3 wu2 qu4 。
- zi3 gui1 ti2 chu4 xue4 wei4 hua1 ， huang2 mei2 shu2 shi2 yu3 ru2 wu4 。
- duo1 chou2 duo1 hen4 xin4 shang1 ren2 ， jin1 nian2 bu4 ji2 qu4 nian2 shen1 。
- mu4 hun1 er3 zhong4 jing1 li4 jian3 ， fu4 you3 xiang1 xin1 nan2 ju4 chen2 。
- wo3 wen2 ci3 yu3 liao2 yi4 yi4 ， jin4 ceng2 shi4 cong2 ban1 zhong1 li4 。
- chao2 wei2 ri4 xia4 mu4 tian1 ya2 ， bu4 xue2 er3 cao2 xiang4 yu2 qi4 。
- ren2 sheng1 rong2 ru3 ru2 fu2 yun2 ， you1 you1 tian1 di4 hu2 neng2 zhi2 。
- jia3 yi4 wen2 cai2 dong4 han4 jia1 ， dang1 shi2 bu4 mian3 lai2 chang2 sha1 。
- you1 qiu2 gong1 ye4 kai1 yuan2 sheng4 ， yi4 zuo4 liu2 ren2 guo4 mei2 ling3 。
- wo3 wu2 yi2 shi4 dai3 gu3 ren2 ， zhe2 guan1 que4 de2 shen2 xian1 jing4 。
- zi4 ke3 you1 you1 le4 ming2 jiao4 ， ceng2 bu4 xi1 xi1 diao4 xing2 ying3 。
- jie1 hua1 zhi1 ji4 er3 ze2 qi2 ， jiang1 xiang1 bei1 shi1 he2 neng2 shi1 。
- wu2 huang2 you4 zhao4 hai2 chun2 pu3 ， zu3 xiu4 wen2 zhang1 jie1 qi4 yi2 。
- shang4 lin2 jiang1 yi4 ci4 min2 tian2 ， si4 xi1 fan2 hua2 tu2 er3 wei4 。
- xi1 dou1 shang4 you3 ming2 yuan2 chu4 ， wo3 yu4 chou1 shen1 xi1 bai2 fu4 。
- yi2 ri4 tian1 en1 fang4 er3 gui1 ， xiang1 zhu2 zai1 hua1 luo4 yang2 qu4 。

## 注释

## 译文

## 赏析
