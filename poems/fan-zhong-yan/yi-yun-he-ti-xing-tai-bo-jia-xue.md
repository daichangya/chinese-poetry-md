---
id: fan-zhong-yan-yi-yun-he-ti-xing-tai-bo-jia-xue
title: 依韵和提刑太博嘉雪
titlePinyin: yi1 yun4 he2 ti2 xing2 tai4 bo2 jia1 xue3
titleSlug: yi-yun-he-ti-xing-tai-bo-jia-xue
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南阳风俗常苦耕，太守忧民敢不诚。
- 今秋与冬数月旱，二麦无望愁编氓。
- 龙遁云藏不肯起，荒祠巫鼓徒轰轰。
- 昨宵天意骤回复，繁阴一布飘寒英。
- 裁成片片尽六出，化工造物何其精。
- 散乱狂飞若倚势，徘徊缓舞如含情。
- 千门竞扫明月色，万木都拆寒梅英。
- 天上风流忽尔在，人间险阻无不平。
- 因松偶作琴瑟调，过竹徐闻环珮声。
- 江天鸣鴈畏相失，龙庭奔马豪如惊。
- 丞相沙隄初踏练，将军紫髯浑缀璎。
- 岩前饥杀啸风虎，海上冻死吞舟鲸。
- 我有高楼擘云上，双瞳一开千里明。
- 群阎逐去疫疠远，长逵压下尘埃清。
- 当知有年可坐致，东臯父老休营营。
- 因招大使赏天瑞，醉把羲黄向上评。
- 穷通得丧了无事，庄老器宇何难并。
- 君起作歌我作和，天地和气须充盈。
- 当年此乐不可得，与雪对舞摅平生。
- 共君学取雪好处，平施万物如权衡。

## 拼音
- nan2 yang2 feng1 su2 chang2 ku3 geng1 ， tai4 shou3 you1 min2 gan3 bu4 cheng2 。
- jin1 qiu1 yu3 dong1 shu4 yue4 han4 ， er4 mai4 wu2 wang4 chou2 bian1 mang2 。
- long2 dun4 yun2 cang2 bu4 ken3 qi3 ， huang1 ci2 wu1 gu3 tu2 hong1 hong1 。
- zuo2 xiao1 tian1 yi4 zhou4 hui2 fu4 ， fan2 yin1 yi2 bu4 piao1 han2 ying1 。
- cai2 cheng2 pian4 pian4 jin4 liu4 chu1 ， hua4 gong1 zao4 wu4 he2 qi2 jing1 。
- san3 luan4 kuang2 fei1 ruo4 yi3 shi4 ， pai2 huai2 huan3 wu3 ru2 han2 qing2 。
- qian1 men2 jing4 sao3 ming2 yue4 se4 ， wan4 mu4 dou1 chai1 han2 mei2 ying1 。
- tian1 shang4 feng1 liu2 hu1 er3 zai4 ， ren2 jian1 xian3 zu3 wu2 bu4 ping2 。
- yin1 song1 ou3 zuo4 qin2 se4 tiao2 ， guo4 zhu2 xu2 wen2 huan2 pei4 sheng1 。
- jiang1 tian1 ming2 yan4 wei4 xiang1 shi1 ， long2 ting2 ben1 ma3 hao2 ru2 jing1 。
- cheng2 xiang4 sha1 di1 chu1 ta4 lian4 ， jiang1 jun1 zi3 ran2 hun2 zhui4 ying1 。
- yan2 qian2 ji1 sha1 xiao4 feng1 hu3 ， hai3 shang4 dong4 si3 tun1 zhou1 jing1 。
- wo3 you3 gao1 lou2 bo4 yun2 shang4 ， shuang1 tong2 yi4 kai1 qian1 li3 ming2 。
- qun2 yan2 zhu2 qu4 yi4 li4 yuan3 ， chang2 kui2 ya1 xia4 chen2 ai1 qing1 。
- dang1 zhi1 you3 nian2 ke3 zuo4 zhi4 ， dong1 gao1 fu4 lao3 xiu1 ying2 ying2 。
- yin1 zhao1 da4 shi3 shang3 tian1 rui4 ， zui4 ba3 xi1 huang2 xiang4 shang4 ping2 。
- qiong2 tong1 de2 sang4 le0 wu2 shi4 ， zhuang1 lao3 qi4 yu3 he2 nan2 bing4 。
- jun1 qi3 zuo4 ge1 wo3 zuo4 he2 ， tian1 di4 he2 qi4 xu1 chong1 ying2 。
- dang1 nian2 ci3 le4 bu4 ke3 de2 ， yu3 xue3 dui4 wu3 shu1 ping2 sheng1 。
- gong4 jun1 xue2 qu3 xue3 hao3 chu4 ， ping2 shi1 wan4 wu4 ru2 quan2 heng2 。

## 注释

## 译文

## 赏析
