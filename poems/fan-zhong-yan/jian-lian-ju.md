---
id: fan-zhong-yan-jian-lian-ju
title: 剑联句
titlePinyin: jian4 lian2 ju4
titleSlug: jian-lian-ju
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣人作神兵，以定天下厄。
- 蚩尤发灵机，干将构雄绩。
- 槖籥天地开，𬬻治阴阳辟。
- 南帝输火精，西皇降金液。
- 炎炎昆冈荧，汹汹洪河擘。
- 雷霆助意气，日月沦精魄。
- 神气不在大，错落就三尺。
- 直淬灵溪泉，横磨太行石。
- 雄雌威并立，昼夜光相射。
- 提携风云生，指顾烟霞寂。
- 坚刚正人心，耿介志士迹。
- 初疑成夏鼎，魑魅世所适。
- 又若引吴刀，犀象谓无隔。
- 截波虬尾滑，脱浪鲸牙直。
- 顽冰挂阴霤，皓月乘孤隙。
- 河角起彗气，云罅露秋碧。
- 晓镡星斗烂，夜匣飞龙宅。
- 舞酣霰雪回，弹俊球琳击。
- 鲜摇霅水光，腻刮湘山色。
- 青蛟渴雨瘦，素虺蟠霜瘠。
- 清音锵以鸣，寒姿坚且泽。
- 鬼类丧影响，佞党摧肝肠。
- 一旦会神武，四海屠凶逆。
- 周王奉天讨，商郊千里赤。
- 楚子扬军声，秦师万首白。
- 祥辉冠吴楚，杀气横燕易。
- 与君斩鼇足，八极停震虩。
- 与君刜鹏翼，三辰增焕赫。
- 莫使化猿翁，辱我为幻惑。
- 莫使暴虎人，屈我执仇敌。
- 尊严俟冠冕，左右舞干戚。
- 功成不可留，延平空霹雳。

## 拼音
- sheng4 ren2 zuo4 shen2 bing1 ， yi3 ding4 tian1 xia4 e4 。
- chi1 you2 fa1 ling2 ji1 ， gan1 jiang1 gou4 xiong2 ji4 。
- tuo2 yue4 tian1 di4 kai1 ， lu2 zhi4 yin1 yang2 pi4 。
- nan2 di4 shu1 huo3 jing1 ， xi1 huang2 jiang4 jin1 ye4 。
- yan2 yan2 kun1 gang1 ying2 ， xiong1 xiong1 hong2 he2 bo4 。
- lei2 ting2 zhu4 yi4 qi4 ， ri4 yue4 lun2 jing1 po4 。
- shen2 qi4 bu2 zai4 da4 ， cuo4 luo4 jiu4 san1 chi3 。
- zhi2 cui4 ling2 xi1 quan2 ， heng2 mo2 tai4 hang2 shi2 。
- xiong2 ci2 wei1 bing4 li4 ， zhou4 ye4 guang1 xiang1 she4 。
- ti2 xie2 feng1 yun2 sheng1 ， zhi3 gu4 yan1 xia2 ji4 。
- jian1 gang1 zheng4 ren2 xin1 ， geng3 jie4 zhi4 shi4 ji4 。
- chu1 yi2 cheng2 xia4 ding3 ， chi1 mei4 shi4 suo3 shi4 。
- you4 ruo4 yin3 wu2 dao1 ， xi1 xiang4 wei4 wu2 ge2 。
- jie2 bo1 qiu2 wei3 hua2 ， tuo1 lang4 jing1 ya2 zhi2 。
- wan2 bing1 gua4 yin1 liu4 ， hao4 yue4 cheng2 gu1 xi4 。
- he2 jiao3 qi3 hui4 qi4 ， yun2 xia4 lu4 qiu1 bi4 。
- xiao3 tan2 xing1 dou4 lan4 ， ye4 xia2 fei1 long2 zhai2 。
- wu3 han1 xian4 xue3 hui2 ， tan2 jun4 qiu2 lin2 ji1 。
- xian1 yao2 zha4 shui3 guang1 ， ni4 gua1 xiang1 shan1 se4 。
- qing1 jiao1 ke3 yu3 shou4 ， su4 hui1 pan2 shuang1 ji2 。
- qing1 yin1 qiang1 yi3 ming2 ， han2 zi1 jian1 qie3 ze2 。
- gui3 lei4 sang4 ying3 xiang3 ， ning4 dang3 cui1 gan1 chang2 。
- yi2 dan4 hui4 shen2 wu3 ， si4 hai3 tu2 xiong1 ni4 。
- zhou1 wang2 feng4 tian1 tao3 ， shang1 jiao1 qian1 li3 chi4 。
- chu3 zi3 yang2 jun1 sheng1 ， qin2 shi1 wan4 shou3 bai2 。
- xiang2 hui1 guan1 wu2 chu3 ， sha1 qi4 heng2 yan4 yi4 。
- yu3 jun1 zhan3 ao2 zu2 ， ba1 ji2 ting2 zhen4 xi4 。
- yu3 jun1 fu2 peng2 yi4 ， san1 chen2 zeng1 huan4 he4 。
- mo4 shi3 hua4 yuan2 weng1 ， ru3 wo3 wei4 huan4 huo4 。
- mo4 shi3 bao4 hu3 ren2 ， qu1 wo3 zhi2 chou2 di2 。
- zun1 yan2 si4 guan1 mian3 ， zuo3 you4 wu3 gan1 qi1 。
- gong1 cheng2 bu4 ke3 liu2 ， yan2 ping2 kong1 pi1 li4 。

## 注释

## 译文

## 赏析
