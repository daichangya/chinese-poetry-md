---
id: fan-zhong-yan-xian-bai-hua-zhou-tu-shang-chen-zhou-yan-xiang-gong
title: 献百花洲图上陈州晏相公
titlePinyin: xian4 bai3 hua1 zhou1 tu2 shang4 chen2 zhou1 yan4 xiang4 gong0
titleSlug: xian-bai-hua-zhou-tu-shang-chen-zhou-yan-xiang-gong
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 穰下胜游少，此洲聊入诗。
- 百花争窈窕，一水自涟漪。
- 洁白怜翘鹭，优游羡戏龟。
- 阑干红屈曲，亭宇碧参差。
- 倒影澄波底，横烟落照时。
- 月明鱼竞跃，春静柳闲垂。
- 万竹排霜仗，千荷卷翠旗。
- 菊分潭上近，梅比汉南迟。
- 岸鹊依人喜，汀鸥不我疑。
- 彩丝穿石节，罗袜踏青期。
- 素髪频来醉，沧浪减去思。
- 步随芳草远，歌逐画船移。
- 绘写求真赏，缄藏献已知。
- 相君那肯爱，家有鳯皇池。

## 拼音
- rang2 xia4 sheng4 you2 shao3 ， ci3 zhou1 liao2 ru4 shi1 。
- bai3 hua1 zheng1 yao3 tiao3 ， yi4 shui3 zi4 lian2 yi1 。
- jie2 bai2 lian2 qiao4 lu4 ， you1 you2 xian4 xi4 gui1 。
- lan2 gan1 hong2 qu1 qu3 ， ting2 yu3 bi4 cen1 ci1 。
- dao3 ying3 cheng2 bo1 di3 ， heng2 yan1 luo4 zhao4 shi2 。
- yue4 ming2 yu2 jing4 yue4 ， chun1 jing4 liu3 xian2 chui2 。
- wan4 zhu2 pai2 shuang1 zhang4 ， qian1 he2 juan4 cui4 qi2 。
- ju2 fen1 tan2 shang4 jin4 ， mei2 bi3 han4 nan2 chi2 。
- an4 que4 yi1 ren2 xi3 ， ting1 ou1 bu4 wo3 yi2 。
- cai3 si1 chuan1 shi2 jie2 ， luo2 wa4 ta4 qing1 qi1 。
- su4 fa4 pin2 lai2 zui4 ， cang1 lang4 jian3 qu4 si1 。
- bu4 sui2 fang1 cao3 yuan3 ， ge1 zhu2 hua4 chuan2 yi2 。
- hui4 xie3 qiu2 zhen1 shang3 ， jian1 cang2 xian4 yi3 zhi1 。
- xiang1 jun1 na4 ken3 ai4 ， jia1 you3 feng4 huang2 chi2 。

## 注释

## 译文

## 赏析
