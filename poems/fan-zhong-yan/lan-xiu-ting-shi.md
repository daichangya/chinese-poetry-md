---
id: fan-zhong-yan-lan-xiu-ting-shi
title: 览秀亭诗
titlePinyin: lan3 xiu4 ting2 shi1
titleSlug: lan-xiu-ting-shi
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南阳有绝胜，城下百花洲。
- 谢公创危亭，屹在高城头。
- 尽览洲中秀，历历销人忧。
- 作诗刻金石，意垂千载休。
- 我来亭蚤坏，何以待英游。
- 试观荆棘繁，欲步瓦砾稠。
- 嗟嗟命良工，美材肆尔求。
- 曰基复日搆，落成会中秋。
- 开樽揖明月，席上皆应刘。
- 敏速迭唱和，醺酣争献酬。
- 老子素不浅，预兹年少俦。
- 九日重登临，凉空氛气收。
- 风来鴈声度，云去山色留。
- 西郊有潭菊，满以金船浮。
- 雅为君子寿，外物真悠悠。
- 过则与春期，春时良更优。
- 焰焰众卉明，衮衮新泉流。
- 箫鼓动地喧，罗绮倾城游。
- 五马不行乐，州人为之羞。
- 亭焉讵可废，愿此多贤侯。

## 拼音
- nan2 yang2 you3 jue2 sheng4 ， cheng2 xia4 bai3 hua1 zhou1 。
- xie4 gong1 chuang4 wei1 ting2 ， yi4 zai4 gao1 cheng2 tou2 。
- jin4 lan3 zhou1 zhong1 xiu4 ， li4 li4 xiao1 ren2 you1 。
- zuo4 shi1 ke4 jin1 shi2 ， yi4 chui2 qian1 zai3 xiu1 。
- wo3 lai2 ting2 zao3 huai4 ， he2 yi3 dai4 ying1 you2 。
- shi4 guan1 jing1 ji2 fan2 ， yu4 bu4 wa3 li4 chou2 。
- jie1 jie1 ming4 liang2 gong1 ， mei3 cai2 si4 er3 qiu2 。
- yue1 ji1 fu4 ri4 gou4 ， luo4 cheng2 hui4 zhong1 qiu1 。
- kai1 zun1 yi1 ming2 yue4 ， xi2 shang4 jie1 ying4 liu2 。
- min3 su4 die2 chang4 he4 ， xun1 han1 zheng1 xian4 chou2 。
- lao3 zi3 su4 bu4 qian3 ， yu4 zi1 nian2 shao4 chou2 。
- jiu3 ri4 zhong4 deng1 lin2 ， liang2 kong1 fen1 qi4 shou1 。
- feng1 lai2 yan4 sheng1 du4 ， yun2 qu4 shan1 se4 liu2 。
- xi1 jiao1 you3 tan2 ju2 ， man3 yi3 jin1 chuan2 fu2 。
- ya3 wei4 jun1 zi3 shou4 ， wai4 wu4 zhen1 you1 you1 。
- guo4 ze2 yu3 chun1 qi1 ， chun1 shi2 liang2 geng4 you1 。
- yan4 yan4 zhong4 hui4 ming2 ， gun3 gun3 xin1 quan2 liu2 。
- xiao1 gu3 dong4 di4 xuan1 ， luo2 qi3 qing1 cheng2 you2 。
- wu3 ma3 bu4 xing2 le4 ， zhou1 ren2 wei2 zhi1 xiu1 。
- ting2 yan1 ju4 ke3 fei4 ， yuan4 ci3 duo1 xian2 hou2 。

## 注释

## 译文

## 赏析
