---
id: fan-zhong-yan-si-min-shi-shi
title: 四民诗 士
titlePinyin: si4 min2 shi1   shi4
titleSlug: si-min-shi-shi
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 前王诏多士，咸以德为先。
- 道从仁义广，名由忠孝全。
- 美禄报尔功，好爵縻尔贤。
- 黜陟金鉴下，昭昭媸与妍。
- 此道日以疏，善恶何茫然。
- 君子不斥怨，归诸命与天。
- 术者乘其隙，异端千万惑。
- 天道入指掌，神心出胸臆。
- 听幽不听明，言命不言德。
- 学者忽其本，仕者浮于职。
- 节义为空言，功名思苟得。
- 天下无所劝，赏罚几乎息。
- 阴阳有变化，其神固不测。
- 祸福有倚伏，循环亦无极。
- 前圣不敢言，小人尔能臆。
- 裨灶方激扬，孔子甘寂默。
- 六经无光辉，反如日月蚀。
- 大道岂复兴，此弊何时抑。
- 末路竞驰骋，浇风扬羽翼。
- 昔多松柏心，今皆桃李色。
- 愿言造物者，回此天地力。

## 拼音
- qian2 wang2 zhao4 duo1 shi4 ， xian2 yi3 de2 wei4 xian1 。
- dao4 cong2 ren2 yi4 guang3 ， ming2 you2 zhong1 xiao4 quan2 。
- mei3 lu4 bao4 er3 gong1 ， hao3 jue2 mi2 er3 xian2 。
- chu4 zhi4 jin1 jian4 xia4 ， zhao1 zhao1 chi1 yu3 yan2 。
- ci3 dao4 ri4 yi3 shu1 ， shan4 e4 he2 mang2 ran2 。
- jun1 zi3 bu2 chi4 yuan4 ， gui1 zhu1 ming4 yu3 tian1 。
- shu4 zhe3 cheng2 qi2 xi4 ， yi4 duan1 qian1 wan4 huo4 。
- tian1 dao4 ru4 zhi3 zhang3 ， shen2 xin1 chu1 xiong1 yi4 。
- ting1 you1 bu4 ting1 ming2 ， yan2 ming4 bu4 yan2 de2 。
- xue2 zhe3 hu1 qi2 ben3 ， shi4 zhe3 fu2 yu2 zhi2 。
- jie2 yi4 wei4 kong1 yan2 ， gong1 ming2 si1 gou3 de2 。
- tian1 xia4 wu2 suo3 quan4 ， shang3 fa2 ji1 hu1 xi1 。
- yin1 yang2 you3 bian4 hua4 ， qi2 shen2 gu4 bu2 ce4 。
- huo4 fu2 you3 yi3 fu2 ， xun2 huan2 yi4 wu2 ji2 。
- qian2 sheng4 bu4 gan3 yan2 ， xiao3 ren2 er3 neng2 yi4 。
- bi4 zao4 fang1 ji1 yang2 ， kong3 zi3 gan1 ji4 mo4 。
- liu4 jing1 wu2 guang1 hui1 ， fan3 ru2 ri4 yue4 shi2 。
- da4 dao4 qi3 fu4 xing1 ， ci3 bi4 he2 shi2 yi4 。
- mo4 lu4 jing4 chi2 cheng3 ， jiao1 feng1 yang2 yu3 yi4 。
- xi1 duo1 song1 bai3 xin1 ， jin1 jie1 tao2 li3 se4 。
- yuan4 yan2 zao4 wu4 zhe3 ， hui2 ci3 tian1 di4 li4 。

## 注释

## 译文

## 赏析
