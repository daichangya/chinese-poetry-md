---
id: fan-zhong-yan-ji-ti-xian-shan-yang-gong-ci-tang
title: 寄题岘山羊公祠堂
titlePinyin: ji4 ti2 xian4 shan1 yang2 gong1 ci2 tang2
titleSlug: ji-ti-xian-shan-yang-gong-ci-tang
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 休哉羊叔子，辅晋功勋大。
- 化行江汉间，恩被疆埸外。
- 中国倚而安，治为天下最。
- 开府多英僚，置酒每高会。
- 徘徊临岘首，兴言何慷慨。
- 此山自古有，游者千万辈。
- 堙灭皆无闻，空悲岁月迈。
- 公乎仁泽深，风采独不昧。
- 于今堕泪碑，观之益钦戴。
- 卓有王源叔，文学伟当代。
- 借麾来襄阳，高怀极恬退。
- 山姿列云端，江响拂天籁。
- 行乐何逍遥，览古忽感概。
- 不见叔子祠，芜没民畴内。
- 千金赎故基，庙貌重营绘。
- 襄人复其祀，水旱有攸赖。
- 太守一兴善，比户皆欢快。
- 源叔政可歌，又留千载爱。

## 拼音
- xiu1 zai1 yang2 shu1 zi3 ， fu3 jin4 gong1 xun1 da4 。
- hua4 xing2 jiang1 han4 jian1 ， en1 bei4 jiang1 yi4 wai4 。
- zhong1 guo2 yi3 er2 an1 ， zhi4 wei4 tian1 xia4 zui4 。
- kai1 fu3 duo1 ying1 liao2 ， zhi4 jiu3 mei3 gao1 hui4 。
- pai2 huai2 lin2 xian4 shou3 ， xing1 yan2 he2 kang1 kai3 。
- ci3 shan1 zi4 gu3 you3 ， you2 zhe3 qian1 wan4 bei4 。
- yin1 mie4 jie1 wu2 wen2 ， kong1 bei1 sui4 yue4 mai4 。
- gong1 hu1 ren2 ze2 shen1 ， feng1 cai3 du2 bu2 mei4 。
- yu2 jin1 duo4 lei4 bei1 ， guan1 zhi1 yi4 qin1 dai4 。
- zhuo2 you3 wang2 yuan2 shu1 ， wen2 xue2 wei3 dang1 dai4 。
- jie4 hui1 lai2 xiang1 yang2 ， gao1 huai2 ji2 tian2 tui4 。
- shan1 zi1 lie4 yun2 duan1 ， jiang1 xiang3 fu2 tian1 lai4 。
- xing2 le4 he2 xiao1 yao2 ， lan3 gu3 hu1 gan3 gai4 。
- bu2 jian4 shu1 zi3 ci2 ， wu2 mei2 min2 chou2 nei4 。
- qian1 jin1 shu2 gu4 ji1 ， miao4 mao4 zhong4 ying2 hui4 。
- xiang1 ren2 fu4 qi2 si4 ， shui3 han4 you3 you1 lai4 。
- tai4 shou3 yi4 xing1 shan4 ， bi3 hu4 jie1 huan1 kuai4 。
- yuan2 shu1 zheng4 ke3 ge1 ， you4 liu2 qian1 zai3 ai4 。

## 注释

## 译文

## 赏析
