---
id: fan-zhong-yan-shang-han-yao
title: 上汉谣
titlePinyin: shang4 han4 yao2
titleSlug: shang-han-yao
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 真人累阴德，闻之三十天。
- 一朝鸾鹤来，高举为神仙。
- 冉冉去红尘，飘飘凌紫烟。
- 下有修真者，望拜何拳拳。
- 愿君银台上，侍帝玉案前。
- 当有人间问，请为天下宣。
- 自从混沌死，淳风日衰靡。
- 百王道不同，万物情多诡。
- 尧舜累代仁，弦歌始能治。
- 桀纣一旦非，宗庙自然毁。
- 是非既循环，兴亡亦继轨。
- 福至在朱门，祸来先赤子。
- 尝闻自天意，天意岂如此。
- 何为治乱间，多言历数尔。
- 愿天赐吾君，如天千万春。
- 明与日月久，恩将雨露均。
- 帝力何可见，物情自欣欣。
- 人复不言天，天亦不伤人。
- 天人两相忘，逍遥何有乡。
- 吾当饮且歌，不知羲与黄。

## 拼音
- zhen1 ren2 lei4 yin1 de2 ， wen2 zhi1 san1 shi2 tian1 。
- yi4 chao2 luan2 he4 lai2 ， gao1 ju3 wei4 shen2 xian1 。
- ran3 ran3 qu4 hong2 chen2 ， piao1 piao1 ling2 zi3 yan1 。
- xia4 you3 xiu1 zhen1 zhe3 ， wang4 bai4 he2 quan2 quan2 。
- yuan4 jun1 yin2 tai2 shang4 ， shi4 di4 yu4 an4 qian2 。
- dang1 you3 ren2 jian1 wen4 ， qing3 wei4 tian1 xia4 xuan1 。
- zi4 cong2 hun4 dun4 si3 ， chun2 feng1 ri4 shuai1 mi2 。
- bai3 wang2 dao4 bu4 tong2 ， wan4 wu4 qing2 duo1 gui3 。
- yao2 shun4 lei4 dai4 ren2 ， xian2 ge1 shi3 neng2 zhi4 。
- jie2 zhou4 yi2 dan4 fei1 ， zong1 miao4 zi4 ran2 hui3 。
- shi4 fei1 ji4 xun2 huan2 ， xing1 wang2 yi4 ji4 gui3 。
- fu2 zhi4 zai4 zhu1 men2 ， huo4 lai2 xian1 chi4 zi3 。
- chang2 wen2 zi4 tian1 yi4 ， tian1 yi4 qi3 ru2 ci3 。
- he2 wei4 zhi4 luan4 jian1 ， duo1 yan2 li4 shu3 er3 。
- yuan4 tian1 ci4 wu2 jun1 ， ru2 tian1 qian1 wan4 chun1 。
- ming2 yu3 ri4 yue4 jiu3 ， en1 jiang1 yu3 lu4 jun1 。
- di4 li4 he2 ke3 jian4 ， wu4 qing2 zi4 xin1 xin1 。
- ren2 fu4 bu4 yan2 tian1 ， tian1 yi4 bu4 shang1 ren2 。
- tian1 ren2 liang3 xiang1 wang4 ， xiao1 yao2 he2 you3 xiang1 。
- wu2 dang1 yin3 qie3 ge1 ， bu4 zhi1 xi1 yu3 huang2 。

## 注释

## 译文

## 赏析
