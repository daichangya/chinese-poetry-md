---
id: fan-zhong-yan-yi-yun-da-ti-xing-zhang-tai-bo-chang-xin-yun
title: 依韵答提刑张太博尝新酝
titlePinyin: yi1 yun4 da2 ti2 xing2 zhang1 tai4 bo2 chang2 xin1 yun4
titleSlug: yi-yun-da-ti-xing-zhang-tai-bo-chang-xin-yun
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南阳本佳处，偶得作守臣。
- 地与汝坟近，古来风化纯。
- 当官一无术，易易复循循。
- 长使下情达，穷民奚不伸。
- 此外更何事，优游欵嘉宾。
- 时得一笑会，恨无千日醇。
- 客有多闻者，密法为我陈。
- 自言此灵物，尽心妙始臻。
- 非徒水泉洁，大要曲糵均。
- 暄凉体四时，日月周数旬。
- 其气芳以烈，厥味和而辛。
- 涓涓滴小槽，清光能照人。
- 固可奉宗庙，宜能格天神。
- 我姑酌金罍，驻此席上珍。
- 况有百花洲，水木长时新。
- 烟姿藏碧坞，柳杪见朱𬮱。
- 两两凫鴈侣，依依江海濒。
- 晚光倒晚影，一川无一尘。
- 悠悠乘画舸，坦坦解朝绅。
- 绿阴承作盖，芳草就为茵。
- 引此杯中物，献酬交错频。
- 礼俗重三爵，今乃不记巡。
- 大言出物表，本性还天真。
- 或落孟嘉帽，或抛陶令巾。
- 吾非葛天氏，谁为刘伯伦。
- 大使达观者，与予日相亲。
- 作诗美嘉会，调高继无因。
- 但愿天下乐，一若樽前身。
- 长戴尧舜主，尽作羲黄民。
- 耕田与凿井，熙熙千万春。

## 拼音
- nan2 yang2 ben3 jia1 chu4 ， ou3 de2 zuo4 shou3 chen2 。
- di4 yu3 ru3 fen2 jin4 ， gu3 lai2 feng1 hua4 chun2 。
- dang1 guan1 yi4 wu2 shu4 ， yi4 yi4 fu4 xun2 xun2 。
- chang2 shi3 xia4 qing2 da2 ， qiong2 min2 xi1 bu4 shen1 。
- ci3 wai4 geng4 he2 shi4 ， you1 you2 kuan3 jia1 bin1 。
- shi2 de2 yi2 xiao4 hui4 ， hen4 wu2 qian1 ri4 chun2 。
- ke4 you3 duo1 wen2 zhe3 ， mi4 fa3 wei4 wo3 chen2 。
- zi4 yan2 ci3 ling2 wu4 ， jin4 xin1 miao4 shi3 zhen1 。
- fei1 tu2 shui3 quan2 jie2 ， da4 yao4 qu3 nie4 jun1 。
- xuan1 liang2 ti3 si4 shi2 ， ri4 yue4 zhou1 shu4 xun2 。
- qi2 qi4 fang1 yi3 lie4 ， jue2 wei4 he2 er2 xin1 。
- juan1 juan1 di1 xiao3 cao2 ， qing1 guang1 neng2 zhao4 ren2 。
- gu4 ke3 feng4 zong1 miao4 ， yi2 neng2 ge2 tian1 shen2 。
- wo3 gu1 zhuo2 jin1 lei2 ， zhu4 ci3 xi2 shang4 zhen1 。
- kuang4 you3 bai3 hua1 zhou1 ， shui3 mu4 chang2 shi2 xin1 。
- yan1 zi1 cang2 bi4 wu4 ， liu3 miao3 jian4 zhu1 yin1 。
- liang3 liang3 fu2 yan4 lü3 ， yi1 yi1 jiang1 hai3 bin1 。
- wan3 guang1 dao3 wan3 ying3 ， yi4 chuan1 wu2 yi4 chen2 。
- you1 you1 cheng2 hua4 ge3 ， tan3 tan3 jie3 chao2 shen1 。
- lü4 yin1 cheng2 zuo4 gai4 ， fang1 cao3 jiu4 wei4 yin1 。
- yin3 ci3 bei1 zhong1 wu4 ， xian4 chou2 jiao1 cuo4 pin2 。
- li3 su2 zhong4 san1 jue2 ， jin1 nai3 bu2 ji4 xun2 。
- da4 yan2 chu1 wu4 biao3 ， ben3 xing4 hai2 tian1 zhen1 。
- huo4 luo4 meng4 jia1 mao4 ， huo4 pao1 tao2 ling4 jin1 。
- wu2 fei1 ge3 tian1 shi4 ， shui2 wei4 liu2 bo2 lun2 。
- da4 shi3 da2 guan1 zhe3 ， yu3 yu3 ri4 xiang1 qin1 。
- zuo4 shi1 mei3 jia1 hui4 ， tiao2 gao1 ji4 wu2 yin1 。
- dan4 yuan4 tian1 xia4 le4 ， yi2 ruo4 zun1 qian2 shen1 。
- chang2 dai4 yao2 shun4 zhu3 ， jin4 zuo4 xi1 huang2 min2 。
- geng1 tian2 yu3 zao2 jing3 ， xi1 xi1 qian1 wan4 chun1 。

## 注释

## 译文

## 赏析
