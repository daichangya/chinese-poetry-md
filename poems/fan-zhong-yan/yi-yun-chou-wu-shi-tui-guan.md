---
id: fan-zhong-yan-yi-yun-chou-wu-shi-tui-guan
title: 依韵酬毋湜推官
titlePinyin: yi1 yun4 chou2 wu2 shi2 tui1 guan1
titleSlug: yi-yun-chou-wu-shi-tui-guan
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 圣门非入室，文阵敢争盟。
- 不意栖云阁，何才隷月卿。
- 珍群怜未至，霄鹗引修程。
- 直舍有仙味，秘庭无俗声。
- 午阴宫树绿，宵刻禁钟清。
- 奉制歌三秀，称觞听六英。
- 恩辉孤易感，交结淡难成。
- 新髪鉴中改，旧山天际横。
- 缨思渔父濯，春伴隼旟行。
- 桃浪观秦塞，薫风省舜城。
- 几多兴废迹，重叠古今情。
- 进退思先觉，蹉跎畏后生。
- 见诒如美衮，欲报乏英琼。
- 浄揖澄江练，高窥擢露茎。
- 复惊闻正始，终仰辅登闳。
- 好励图南志，翺翔览四瀛。

## 拼音
- sheng4 men2 fei1 ru4 shi4 ， wen2 zhen4 gan3 zheng1 meng2 。
- bu2 yi4 qi1 yun2 ge2 ， he2 cai2 li4 yue4 qing1 。
- zhen1 qun2 lian2 wei4 zhi4 ， xiao1 e4 yin3 xiu1 cheng2 。
- zhi2 she4 you3 xian1 wei4 ， mi4 ting2 wu2 su2 sheng1 。
- wu3 yin1 gong1 shu4 lü4 ， xiao1 ke4 jin4 zhong1 qing1 。
- feng4 zhi4 ge1 san1 xiu4 ， cheng1 shang1 ting1 liu4 ying1 。
- en1 hui1 gu1 yi4 gan3 ， jiao1 jie2 dan4 nan2 cheng2 。
- xin1 fa4 jian4 zhong1 gai3 ， jiu4 shan1 tian1 ji4 heng2 。
- ying1 si1 yu2 fu4 zhuo2 ， chun1 ban4 sun3 yu2 xing2 。
- tao2 lang4 guan1 qin2 sai1 ， xun1 feng1 sheng3 shun4 cheng2 。
- ji3 duo1 xing1 fei4 ji4 ， chong2 die2 gu3 jin1 qing2 。
- jin4 tui4 si1 xian1 jue2 ， cuo1 tuo2 wei4 hou4 sheng1 。
- jian4 yi2 ru2 mei3 gun3 ， yu4 bao4 fa2 ying1 qiong2 。
- jing4 yi1 cheng2 jiang1 lian4 ， gao1 kui1 zhuo2 lu4 jing1 。
- fu4 jing1 wen2 zheng4 shi3 ， zhong1 yang3 fu3 deng1 hong2 。
- hao3 li4 tu2 nan2 zhi4 ， ao2 xiang2 lan3 si4 ying2 。

## 注释

## 译文

## 赏析
