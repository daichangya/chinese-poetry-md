---
id: fan-zhong-yan-shang
title: 商
titlePinyin: shang1
titleSlug: shang
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 尝闻商者云，转货赖斯民。
- 远近日中合，有无天下均。
- 上以利吾国，下以藩吾身。
- 周官有常籍，岂云逐末人。
- 天意亦何事，狼虎生贪秦。
- 经界变阡陌，吾商苦悲辛。
- 四民无常籍，茫茫伪与真。
- 游者窃吾利，堕者乱吾伦。
- 淳源一以荡，颓波浩无津。
- 可堪贵与富，侈态日日新。
- 万里奉绮罗，九陌资埃尘。
- 穷山无遗宝，竭海无遗珍。
- 鬼神为之劳，天地为之贫。
- 此弊已千载，千载犹因循。
- 桑柘不成林，荆棘有余春。
- 吾商则何罪，君子耻为邻。
- 上有尧舜主，下有周召臣。
- 琴瑟愿更张，使我歌良辰。
- 何日用此言，皇天岂不仁。

## 拼音
- chang2 wen2 shang1 zhe3 yun2 ， zhuan3 huo4 lai4 si1 min2 。
- yuan3 jin4 ri4 zhong1 he2 ， you3 wu2 tian1 xia4 jun1 。
- shang4 yi3 li4 wu2 guo2 ， xia4 yi3 fan1 wu2 shen1 。
- zhou1 guan1 you3 chang2 ji2 ， qi3 yun2 zhu2 mo4 ren2 。
- tian1 yi4 yi4 he2 shi4 ， lang2 hu3 sheng1 tan1 qin2 。
- jing1 jie4 bian4 qian1 mo4 ， wu2 shang1 ku3 bei1 xin1 。
- si4 min2 wu2 chang2 ji2 ， mang2 mang2 wei3 yu3 zhen1 。
- you2 zhe3 qie4 wu2 li4 ， duo4 zhe3 luan4 wu2 lun2 。
- chun2 yuan2 yi4 yi3 dang4 ， tui2 bo1 hao4 wu2 jin1 。
- ke3 kan1 gui4 yu3 fu4 ， chi3 tai4 ri4 ri4 xin1 。
- wan4 li3 feng4 qi3 luo2 ， jiu3 mo4 zi1 ai1 chen2 。
- qiong2 shan1 wu2 yi2 bao3 ， jie2 hai3 wu2 yi2 zhen1 。
- gui3 shen2 wei4 zhi1 lao2 ， tian1 di4 wei4 zhi1 pin2 。
- ci3 bi4 yi3 qian1 zai3 ， qian1 zai3 you2 yin1 xun2 。
- sang1 zhe4 bu4 cheng2 lin2 ， jing1 ji2 you3 yu2 chun1 。
- wu2 shang1 ze2 he2 zui4 ， jun1 zi3 chi3 wei4 lin2 。
- shang4 you3 yao2 shun4 zhu3 ， xia4 you3 zhou1 zhao4 chen2 。
- qin2 se4 yuan4 geng4 zhang1 ， shi3 wo3 ge1 liang2 chen2 。
- he2 ri4 yong4 ci3 yan2 ， huang2 tian1 qi3 bu4 ren2 。

## 注释

## 译文

## 赏析
