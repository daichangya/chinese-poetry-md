---
id: shi-zhu-huang-ju-er-shi-shou
title: 黄菊二十首
titlePinyin: huang2 ju2 er4 shi2 shou3
titleSlug: huang-ju-er-shi-shou
author: 史铸
authorPinyin: shi3 zhu4
authorSlug: shi-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 黄花漠漠弄秋晖，𥩟立阶前香在衣。
- 正色逢人何太晚，衰翁相对惜芬菲。
- 白露黄花自遶篱，幽香深谢好风吹。
- 陶公没后无知己，岁岁花开知为谁。
- 遶篱黄菊自开花，开日仍逢小雨斜。
- 自得金行真正色，肯参红紫鬭纷华。
- 金英寂寞为谁开，底许清香鼻观来。
- 篱下先生时得醉，余风千载出尘埃。
- 满园佳菊鬰金黄，寿质清癯独傲霜。
- 且喜年年作花主，依然相伴向秋光。
- 五行正气产黄花，不在诗家即酒家。
- 诗笔酒杯俱有味，亦同元亮旧生涯。
- 满地黄花得意秋，移来庭槛助清幽。
- 自缘禀性天生异，不与繁华混一流。
- 篱边黄菊为谁开，转忆陶潜归去来。
- 插了满头仍渍酒，且谋欢洽玉山颓。
- 倚风黄菊遶疏篱，自有清香处处知。
- 今日王孙好收采，浊醪霜蟹正堪持。
- 金蘂繁开晓更清，薄霜浓露倍多情。
- 归田谁是渊明兴，独遶东篱万事轻。
- 丛菊疏疏著短篱，重阳前后始盈枝。
- 托根占得中央色，不比凡花儿女姿。
- 自有渊明方有菊，因人千古得嘉名。
- 一年好处君须记，翠叶金华刮眼明。
- 东篱黄菊为谁香，不学群葩附艳阳。
- 直待素秋霜色里，自甘深处作孤芳。
- 香雾霏霏欲噀人，黄花又是一番新。
- 陶家旧已开三径，直到如今迹未陈。
- 满眼黄花慰素贫，年年结侣采花频。
- 要收节物归觞咏，只许闲人作主人。
- 菊花天气近新霜，节近花须满意黄。
- 陶令篱边常留宿，朝来满把得幽香。
- 东篱九日富黄花，节物惊心祇自嗟。
- 尽日馨香留我醉，银瓶索酒不须赊。
- 斜照明明射竹篱，黄花能与岁寒期。
- 人疑五柳先生宅，消得携觞与赋诗。
- 黄花弄色近重阳，风拆霜苞细细香。
- 似与幽人为醉地，随晴随雨一传觞。
- 可意黄花是处开，芝兰风味合相陪。
- 应须学取陶彭泽，左把花枝右把杯。

## 拼音
- huang2 hua1 mo4 mo4 nong4 qiu1 hui1 ， 𥩟 li4 jie1 qian2 xiang1 zai4 yi1 。
- zheng4 se4 feng2 ren2 he2 tai4 wan3 ， shuai1 weng1 xiang1 dui4 xi1 fen1 fei1 。
- bai2 lu4 huang2 hua1 zi4 rao4 li2 ， you1 xiang1 shen1 xie4 hao3 feng1 chui1 。
- tao2 gong1 mei2 hou4 wu2 zhi1 ji3 ， sui4 sui4 hua1 kai1 zhi1 wei4 shui2 。
- rao4 li2 huang2 ju2 zi4 kai1 hua1 ， kai1 ri4 reng2 feng2 xiao3 yu3 xie2 。
- zi4 de2 jin1 xing2 zhen1 zheng4 se4 ， ken3 can1 hong2 zi3 dou4 fen1 hua2 。
- jin1 ying1 ji4 mo4 wei4 shui2 kai1 ， di3 xu3 qing1 xiang1 bi2 guan1 lai2 。
- li2 xia4 xian1 sheng1 shi2 de2 zui4 ， yu2 feng1 qian1 zai3 chu1 chen2 ai1 。
- man3 yuan2 jia1 ju2 yu4 jin1 huang2 ， shou4 zhi4 qing1 qu2 du2 ao4 shuang1 。
- qie3 xi3 nian2 nian2 zuo4 hua1 zhu3 ， yi1 ran2 xiang1 ban4 xiang4 qiu1 guang1 。
- wu3 hang2 zheng4 qi4 chan3 huang2 hua1 ， bu2 zai4 shi1 jia1 ji2 jiu3 jia1 。
- shi1 bi3 jiu3 bei1 ju4 you3 wei4 ， yi4 tong2 yuan2 liang4 jiu4 sheng1 ya2 。
- man3 di4 huang2 hua1 de2 yi4 qiu1 ， yi2 lai2 ting2 kan3 zhu4 qing1 you1 。
- zi4 yuan2 bing3 xing4 tian1 sheng1 yi4 ， bu4 yu3 fan2 hua2 hun4 yi4 liu2 。
- li2 bian1 huang2 ju2 wei4 shui2 kai1 ， zhuan3 yi4 tao2 qian2 gui1 qu4 lai2 。
- cha1 le0 man3 tou2 reng2 zi4 jiu3 ， qie3 mou2 huan1 qia4 yu4 shan1 tui2 。
- yi3 feng1 huang2 ju2 rao4 shu1 li2 ， zi4 you3 qing1 xiang1 chu4 chu4 zhi1 。
- jin1 ri4 wang2 sun1 hao3 shou1 cai3 ， zhuo2 lao2 shuang1 xie4 zheng4 kan1 chi2 。
- jin1 rui3 fan2 kai1 xiao3 geng4 qing1 ， bao2 shuang1 nong2 lu4 bei4 duo1 qing2 。
- gui1 tian2 shui2 shi4 yuan1 ming2 xing1 ， du2 rao4 dong1 li2 wan4 shi4 qing1 。
- cong2 ju2 shu1 shu1 zhu4 duan3 li2 ， chong2 yang2 qian2 hou4 shi3 ying2 zhi1 。
- tuo1 gen1 zhan4 de2 zhong1 yang1 se4 ， bu4 bi3 fan2 hua1 er2 nü3 zi1 。
- zi4 you3 yuan1 ming2 fang1 you3 ju2 ， yin1 ren2 qian1 gu3 de2 jia1 ming2 。
- yi4 nian2 hao3 chu4 jun1 xu1 ji4 ， cui4 ye4 jin1 hua2 gua1 yan3 ming2 。
- dong1 li2 huang2 ju2 wei4 shui2 xiang1 ， bu4 xue2 qun2 pa1 fu4 yan4 yang2 。
- zhi2 dai4 su4 qiu1 shuang1 se4 li3 ， zi4 gan1 shen1 chu4 zuo4 gu1 fang1 。
- xiang1 wu4 fei1 fei1 yu4 xun4 ren2 ， huang2 hua1 you4 shi4 yi4 fan1 xin1 。
- tao2 jia1 jiu4 yi3 kai1 san1 jing4 ， zhi2 dao4 ru2 jin1 ji4 wei4 chen2 。
- man3 yan3 huang2 hua1 wei4 su4 pin2 ， nian2 nian2 jie2 lü3 cai3 hua1 pin2 。
- yao4 shou1 jie2 wu4 gui1 shang1 yong3 ， zhi3 xu3 xian2 ren2 zuo4 zhu3 ren2 。
- ju2 hua1 tian1 qi4 jin4 xin1 shuang1 ， jie2 jin4 hua1 xu1 man3 yi4 huang2 。
- tao2 ling4 li2 bian1 chang2 liu2 su4 ， chao2 lai2 man3 ba3 de2 you1 xiang1 。
- dong1 li2 jiu3 ri4 fu4 huang2 hua1 ， jie2 wu4 jing1 xin1 qi2 zi4 jie1 。
- jin4 ri4 xin1 xiang1 liu2 wo3 zui4 ， yin2 ping2 suo3 jiu3 bu4 xu1 she1 。
- xie2 zhao4 ming2 ming2 she4 zhu2 li2 ， huang2 hua1 neng2 yu3 sui4 han2 qi1 。
- ren2 yi2 wu3 liu3 xian1 sheng1 zhai2 ， xiao1 de2 xie2 shang1 yu3 fu4 shi1 。
- huang2 hua1 nong4 se4 jin4 chong2 yang2 ， feng1 chai1 shuang1 bao1 xi4 xi4 xiang1 。
- si4 yu3 you1 ren2 wei2 zui4 di4 ， sui2 qing2 sui2 yu3 yi4 chuan2 shang1 。
- ke3 yi4 huang2 hua1 shi4 chu4 kai1 ， zhi1 lan2 feng1 wei4 he2 xiang1 pei2 。
- ying4 xu1 xue2 qu3 tao2 peng2 ze2 ， zuo3 ba3 hua1 zhi1 you4 ba3 bei1 。

## 注释

## 译文

## 赏析
