---
id: shi-zhu-ju-hua
title: 菊花
titlePinyin: ju2 hua1
titleSlug: ju-hua
author: 史铸
authorPinyin: shi3 zhu4
authorSlug: shi-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 无艳无妖别有香，知心谁解赏孤芳。
- 渊明酩酊知何处，安得斯人共一觞。
- 霜里鲜鲜照眼明，人言此解制颓龄。
- 怜香擘破花心齅，酌尽斋中竹叶缾。
- 一夜清霜殒物华，寒芳开晚独堪嘉。
- 折来嗅了依前嗅，不是寻常儿女花。
- 篱菊含风暗度香，栽多不为待重阳。
- 愈风明目须真物，梦寐宜人入枕囊。
- 露丛芬馥敌兰芽，清赏终存好事家。
- 莫遣儿童容易折，此花开后更无花。
- 露裛幽花冷自香，药中功效不寻常。
- 祛风偏重山泉渍，胡广随缘却寿长。
- 清香裛露对高斋，端仗兹花慰老怀。
- 欲折一枝来侑酒，登高能赋属吾侪。
- 八月九月天气凉，遶栏种菊一齐芳。
- 好风应会幽人意，时去时来管送香。
- 不趁盛时随众卉，幽姿高韵独萧然。
- 别开小径连松路，常爱陶潜远世缘。
- 篱菊开时寒有信，幽香还酿客怀清。
- 折归忍负金蕉叶，欲伴骚人赋落英。
- 菊花有意浮杯酒，秋老霜浓满槛开。
- 多谢主人相管领，尽收清致助吟才。
- 一夜新霜著瓦轻，照窗寒菊近人清。
- 白发年年不负盟。

## 拼音
- wu2 yan4 wu2 yao1 bie2 you3 xiang1 ， zhi1 xin1 shui2 jie3 shang3 gu1 fang1 。
- yuan1 ming2 ming3 ding1 zhi1 he2 chu4 ， an1 de2 si1 ren2 gong4 yi4 shang1 。
- shuang1 li3 xian1 xian1 zhao4 yan3 ming2 ， ren2 yan2 ci3 jie3 zhi4 tui2 ling2 。
- lian2 xiang1 bo4 po4 hua1 xin1 xiu4 ， zhuo2 jin4 zhai1 zhong1 zhu2 ye4 ping2 。
- yi2 ye4 qing1 shuang1 yun3 wu4 hua2 ， han2 fang1 kai1 wan3 du2 kan1 jia1 。
- zhe2 lai2 xiu4 le0 yi1 qian2 xiu4 ， bu2 shi4 xun2 chang2 er2 nü3 hua1 。
- li2 ju2 han2 feng1 an4 du4 xiang1 ， zai1 duo1 bu2 wei4 dai4 chong2 yang2 。
- yu4 feng1 ming2 mu4 xu1 zhen1 wu4 ， meng4 mei4 yi2 ren2 ru4 zhen3 nang2 。
- lu4 cong2 fen1 fu4 di2 lan2 ya2 ， qing1 shang3 zhong1 cun2 hao3 shi4 jia1 。
- mo4 qian3 er2 tong2 rong2 yi4 zhe2 ， ci3 hua1 kai1 hou4 geng4 wu2 hua1 。
- lu4 yi4 you1 hua1 leng3 zi4 xiang1 ， yao4 zhong1 gong1 xiao4 bu4 xun2 chang2 。
- qu1 feng1 pian1 chong2 shan1 quan2 zi4 ， hu2 guang3 sui2 yuan2 que4 shou4 chang2 。
- qing1 xiang1 yi4 lu4 dui4 gao1 zhai1 ， duan1 zhang4 zi1 hua1 wei4 lao3 huai2 。
- yu4 zhe2 yi4 zhi1 lai2 you4 jiu3 ， deng1 gao1 neng2 fu4 shu3 wu2 chai2 。
- ba1 yue4 jiu3 yue4 tian1 qi4 liang2 ， rao4 lan2 zhong3 ju2 yi4 qi2 fang1 。
- hao3 feng1 ying4 hui4 you1 ren2 yi4 ， shi2 qu4 shi2 lai2 guan3 song4 xiang1 。
- bu2 chen4 sheng4 shi2 sui2 zhong4 hui4 ， you1 zi1 gao1 yun4 du2 xiao1 ran2 。
- bie2 kai1 xiao3 jing4 lian2 song1 lu4 ， chang2 ai4 tao2 qian2 yuan3 shi4 yuan2 。
- li2 ju2 kai1 shi2 han2 you3 xin4 ， you1 xiang1 hai2 niang4 ke4 huai2 qing1 。
- zhe2 gui1 ren3 fu4 jin1 jiao1 ye4 ， yu4 ban4 sao1 ren2 fu4 luo4 ying1 。
- ju2 hua1 you3 yi4 fu2 bei1 jiu3 ， qiu1 lao3 shuang1 nong2 man3 kan3 kai1 。
- duo1 xie4 zhu3 ren2 xiang1 guan3 ling3 ， jin4 shou1 qing1 zhi4 zhu4 yin2 cai2 。
- yi2 ye4 xin1 shuang1 zhu4 wa3 qing1 ， zhao4 chuang1 han2 ju2 jin4 ren2 qing1 。
- bai2 fa4 nian2 nian2 bu2 fu4 meng2 。

## 注释

## 译文

## 赏析
