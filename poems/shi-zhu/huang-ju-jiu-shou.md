---
id: shi-zhu-huang-ju-jiu-shou
title: 黄菊九首
titlePinyin: huang2 ju2 jiu3 shou3
titleSlug: huang-ju-jiu-shou
author: 史铸
authorPinyin: shi3 zhu4
authorSlug: shi-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 百卉千花了不存，独开黄菊伴金樽。
- 欲知却老延龄药，谁信幽香是返魂。
- 菊是去年依旧黄，风从花里过来香。
- 杯中要作茱萸伴，更领诗人入醉乡。
- 白酒新熟山中归，黄花漠漠弄秋晖。
- 东篱采菊隠君子，醉觉人间万事非。
- 羽葆层层间彩金，醉来不厌遶丛吟。
- 满头且应良辰插，不插满头辜此心。
- 篱外黄花菊对谁，应知彭泽久思归。
- 有花堪折直须折，新酒初𥬠蟹正肥。
- 无限黄花簇短篱，幽香深谢好风吹。
- 劝君终日酩酊醉，莫待无花空折枝。
- 花里风神菊擅名，绿枝黄蘂有高情。
- 诗人不悔衣沾露，步入芳丛脚自轻。
- 幸无风雨近重阳，折取萧萧满把黄。
- 酒面浮英爱芬馥，银觥须引十分强。
- 不与群芳竞，宜乎殿颢商。
- 露从今夜白，菊是去年黄。
- 九日陶公酒，一生青女霜。
- 有同高士操，得尔慰凄凉。

## 拼音
- bai3 hui4 qian1 hua1 le0 bu4 cun2 ， du2 kai1 huang2 ju2 ban4 jin1 zun1 。
- yu4 zhi1 que4 lao3 yan2 ling2 yao4 ， shui2 xin4 you1 xiang1 shi4 fan3 hun2 。
- ju2 shi4 qu4 nian2 yi1 jiu4 huang2 ， feng1 cong2 hua1 li3 guo4 lai2 xiang1 。
- bei1 zhong1 yao4 zuo4 zhu1 yu2 ban4 ， geng4 ling3 shi1 ren2 ru4 zui4 xiang1 。
- bai2 jiu3 xin1 shu2 shan1 zhong1 gui1 ， huang2 hua1 mo4 mo4 nong4 qiu1 hui1 。
- dong1 li2 cai3 ju2 yin3 jun1 zi3 ， zui4 jue2 ren2 jian1 wan4 shi4 fei1 。
- yu3 bao3 ceng2 ceng2 jian1 cai3 jin1 ， zui4 lai2 bu2 yan4 rao4 cong2 yin2 。
- man3 tou2 qie3 ying4 liang2 chen2 cha1 ， bu4 cha1 man3 tou2 gu1 ci3 xin1 。
- li2 wai4 huang2 hua1 ju2 dui4 shui2 ， ying4 zhi1 peng2 ze2 jiu3 si1 gui1 。
- you3 hua1 kan1 zhe2 zhi2 xu1 zhe2 ， xin1 jiu3 chu1 𥬠 xie4 zheng4 fei2 。
- wu2 xian4 huang2 hua1 cu4 duan3 li2 ， you1 xiang1 shen1 xie4 hao3 feng1 chui1 。
- quan4 jun1 zhong1 ri4 ming3 ding1 zui4 ， mo4 dai4 wu2 hua1 kong1 zhe2 zhi1 。
- hua1 li3 feng1 shen2 ju2 shan4 ming2 ， lü4 zhi1 huang2 rui3 you3 gao1 qing2 。
- shi1 ren2 bu4 hui3 yi1 zhan1 lu4 ， bu4 ru4 fang1 cong2 jiao3 zi4 qing1 。
- xing4 wu2 feng1 yu3 jin4 chong2 yang2 ， zhe2 qu3 xiao1 xiao1 man3 ba3 huang2 。
- jiu3 mian4 fu2 ying1 ai4 fen1 fu4 ， yin2 gong1 xu1 yin3 shi2 fen1 qiang2 。
- bu4 yu3 qun2 fang1 jing4 ， yi2 hu1 dian4 hao4 shang1 。
- lu4 cong2 jin1 ye4 bai2 ， ju2 shi4 qu4 nian2 huang2 。
- jiu3 ri4 tao2 gong1 jiu3 ， yi4 sheng1 qing1 nü3 shuang1 。
- you3 tong2 gao1 shi4 cao1 ， de2 er3 wei4 qi1 liang2 。

## 注释

## 译文

## 赏析
