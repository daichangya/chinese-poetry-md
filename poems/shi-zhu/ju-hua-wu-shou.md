---
id: shi-zhu-ju-hua-wu-shou
title: 菊花五首
titlePinyin: ju2 hua1 wu3 shou3
titleSlug: ju-hua-wu-shou
author: 史铸
authorPinyin: shi3 zhu4
authorSlug: shi-zhu
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 不受阳和一点恩，不嫌青女到孤根。
- 年年岁岁花相似，谁为陶潜买酒樽。
- 粲粲秋香雨露葩，天教晚发赛诸花。
- 轻烟细雨重阳节，且尽芳樽恋物华。
- 渐觉西风换物华，秋丛遶舍似陶家。
- 世人若觅长生药，百草枯时始见花。
- 代谢相因寒事催，绕篱疏菊又花开。
- 霜晴日淡虚庭里，多少清香透入来。
- 不是餐英泥楚骚，重阳菊蘂泛香醪。
- 寻常不醉此时醉，陶令抛官意独高。

## 拼音
- bu2 shou4 yang2 he2 yi4 dian3 en1 ， bu4 xian2 qing1 nü3 dao4 gu1 gen1 。
- nian2 nian2 sui4 sui4 hua1 xiang1 si4 ， shui2 wei4 tao2 qian2 mai3 jiu3 zun1 。
- can4 can4 qiu1 xiang1 yu3 lu4 pa1 ， tian1 jiao4 wan3 fa1 sai4 zhu1 hua1 。
- qing1 yan1 xi4 yu3 chong2 yang2 jie2 ， qie3 jin4 fang1 zun1 lian4 wu4 hua2 。
- jian4 jue2 xi1 feng1 huan4 wu4 hua2 ， qiu1 cong2 rao4 she4 si4 tao2 jia1 。
- shi4 ren2 ruo4 mi4 chang2 sheng1 yao4 ， bai3 cao3 ku1 shi2 shi3 jian4 hua1 。
- dai4 xie4 xiang1 yin1 han2 shi4 cui1 ， rao4 li2 shu1 ju2 you4 hua1 kai1 。
- shuang1 qing2 ri4 dan4 xu1 ting2 li3 ， duo1 shao3 qing1 xiang1 tou4 ru4 lai2 。
- bu2 shi4 can1 ying1 ni2 chu3 sao1 ， chong2 yang2 ju2 rui3 fan4 xiang1 lao2 。
- xun2 chang2 bu2 zui4 ci3 shi2 zui4 ， tao2 ling4 pao1 guan1 yi4 du2 gao1 。

## 注释

## 译文

## 赏析
