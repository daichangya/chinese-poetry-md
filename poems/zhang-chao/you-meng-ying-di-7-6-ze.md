---
id: zhang-chao-you-meng-ying-di-7-6-ze
title: 幽梦影·第 76 则
titlePinyin: you1 meng4 ying3 · di4   7 6   ze2
titleSlug: you-meng-ying-di-7-6-ze
author: 张潮
authorPinyin: zhang1 chao2
authorSlug: zhang-chao
dynasty: 清代
dynastyPinyin: qing1
dynastySlug: qing
tags:
  - 幽梦影
---
## 正文
- 予尝谓二氏不可废，非袭夫大养济院之陈言也。盖名山胜境，我辈每思褰裳就之，使非琳宫梵刹，则倦时无可驻足，饥时谁与授餐！忽有疾风暴雨，五大夫果真足恃乎？又或丘壑深邃，非一日可了。岂能露宿以待明日乎？虎豹蛇虺能保其不为人患乎？又或为士大夫所有，果能不问主人，任我之登陟凭吊，而莫之禁乎？##不特此也。甲之所有，乙思起而夺之，是启争端也。祖父之所创建，子孙贫，力不能修葺。其倾颓之状，反足令山川减色矣。##然此特就名山胜境言之耳。即城市之内，与夫四达之衢，亦不可少此一种。客游可作居停，一也；长途可以稍憩，二也；夏之茗，冬之姜汤，复可以济役夫负戴之困，三也。凡此皆就事理言之，非二氏福报之说也。

## 拼音
- yu3 chang2 wei4 er4 shi4 bu4 ke3 fei4 ， fei1 xi2 fu1 da4 yang3 ji4 yuan4 zhi1 chen2 yan2 ye3 。 gai4 ming2 shan1 sheng4 jing4 ， wo3 bei4 mei3 si1 qian1 shang0 jiu4 zhi1 ， shi3 fei1 lin2 gong1 fan4 cha4 ， ze2 juan4 shi2 wu2 ke3 zhu4 zu2 ， ji1 shi2 shui2 yu3 shou4 can1 ！ hu1 you3 ji2 feng1 bao4 yu3 ， wu3 dai4 fu0 guo3 zhen1 zu2 shi4 hu1 ？ you4 huo4 qiu1 he4 shen1 sui4 ， fei1 yi2 ri4 ke3 le0 。 qi3 neng2 lu4 su4 yi3 dai4 ming2 ri4 hu1 ？ hu3 bao4 she2 hui1 neng2 bao3 qi2 bu2 wei4 ren2 huan4 hu1 ？ you4 huo4 wei4 shi4 da4 fu1 suo3 you3 ， guo3 neng2 bu2 wen4 zhu3 ren2 ， ren4 wo3 zhi1 deng1 zhi4 ping2 diao4 ， er2 mo4 zhi1 jin4 hu1 ？ # # bu2 te4 ci3 ye3 。 jia3 zhi1 suo3 you3 ， yi3 si1 qi3 er2 duo2 zhi1 ， shi4 qi3 zheng1 duan1 ye3 。 zu3 fu4 zhi1 suo3 chuang4 jian4 ， zi3 sun1 pin2 ， li4 bu4 neng2 xiu1 qi4 。 qi2 qing1 tui2 zhi1 zhuang4 ， fan3 zu2 ling4 shan1 chuan1 jian3 se4 yi3 。 # # ran2 ci3 te4 jiu4 ming2 shan1 sheng4 jing4 yan2 zhi1 er3 。 ji2 cheng2 shi4 zhi1 nei4 ， yu3 fu1 si4 da2 zhi1 qu2 ， yi4 bu4 ke3 shao3 ci3 yi4 zhong3 。 ke4 you2 ke3 zuo4 ju1 ting2 ， yi1 ye3 ； chang2 tu2 ke3 yi3 shao1 qi4 ， er4 ye3 ； xia4 zhi1 ming2 ， dong1 zhi1 jiang1 tang1 ， fu4 ke3 yi3 ji4 yi4 fu1 fu4 dai4 zhi1 kun4 ， san1 ye3 。 fan2 ci3 jie1 jiu4 shi4 li3 yan2 zhi1 ， fei1 er4 shi4 fu2 bao4 zhi1 shuo1 ye3 。

## 注释

## 译文

## 赏析
