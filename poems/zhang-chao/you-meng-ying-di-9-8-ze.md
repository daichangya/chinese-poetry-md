---
id: zhang-chao-you-meng-ying-di-9-8-ze
title: 幽梦影·第 98 则
titlePinyin: you1 meng4 ying3 · di4   9 8   ze2
titleSlug: you-meng-ying-di-9-8-ze
author: 张潮
authorPinyin: zhang1 chao2
authorSlug: zhang-chao
dynasty: 清代
dynastyPinyin: qing1
dynastySlug: qing
tags:
  - 幽梦影
---
## 正文
- 平上去入，乃一定之至理。然入声之为字也少，不得谓凡字皆有四声也。世之调平仄者，于入声之无其字者，往往以不相合之音隶于其下。为所隶者，苟无平上去之三声，则是以寡妇配鳏夫，犹之可也。若所隶之字自有其平上去之三声，而欲强以从我，则是干有夫之妇矣，其可乎？姑就诗韵言之，如东、冬韵，无入声者也，今人尽调之以东、董、冻、督。夫督之为音，当附于都、睹、妒之下；若属之于东、董、冻，又何以处夫都、睹、妒乎？若东、都二字俱以督字为入声，则是一妇而两夫矣。三江无入声者也，今人尽调之以江、讲、绛、觉，殊不知觉之为音，当附于交、绞、教之下者也。诸如此类，不胜其举。然则如之何而后可？曰：鳏者听其鳏，寡者听其寡，夫妇全者安其全，各不相干而已矣。（东、冬、欢、桓、寒、山、真、文、元、渊、先、天、庚、青、侵、盐、咸诸部皆无入声者也。屋、沃内如秃、独、鹄、束等字，乃鱼、虞韵，内都、图等字之入声；卜、木、六、仆等字，乃五歌部之入声；玉、菊、狱、育等字，乃尤部之入声；三觉、十药，当属于萧、肴、豪；质、锡、职、缉，当属于支、微、齐。质内之桔、卒，物内之郁、屈，当属于虞、鱼；物内之勿、物等音，无平上去者也；讫、乞等，四支之入声也。陌部乃佳、灰之半，开、来等字之入声也。月部之月、厥、阙、谒等及屑、叶二部，古无平上去，而今则为中州韵内车、遮诸字之入声也。伐、发等字及曷部之括、适及八黠全部，又十五合内诸字，又十七洽全部，皆六麻之入声也。曷内之撮、阔等字，合部之合、盒数字，皆无平上去者也。若以缉、合、叶、洽为闭口韵，则止当谓之无平上去之寡妇，而不当调之以侵、寝、缉、咸、喊、陷、洽也。）

## 拼音
- ping2 shang4 qu4 ru4 ， nai3 yi2 ding4 zhi1 zhi4 li3 。 ran2 ru4 sheng1 zhi1 wei4 zi4 ye3 shao3 ， bu4 de2 wei4 fan2 zi4 jie1 you3 si4 sheng1 ye3 。 shi4 zhi1 tiao2 ping2 ze4 zhe3 ， yu2 ru4 sheng1 zhi1 wu2 qi2 zi4 zhe3 ， wang3 wang3 yi3 bu4 xiang1 he2 zhi1 yin1 li4 yu2 qi2 xia4 。 wei4 suo3 li4 zhe3 ， gou3 wu2 ping2 shang4 qu4 zhi1 san1 sheng1 ， ze2 shi4 yi3 gua3 fu4 pei4 guan1 fu1 ， you2 zhi1 ke3 ye3 。 ruo4 suo3 li4 zhi1 zi4 zi4 you3 qi2 ping2 shang4 qu4 zhi1 san1 sheng1 ， er2 yu4 qiang2 yi3 cong2 wo3 ， ze2 shi4 gan1 you3 fu1 zhi1 fu4 yi3 ， qi2 ke3 hu1 ？ gu1 jiu4 shi1 yun4 yan2 zhi1 ， ru2 dong1 、 dong1 yun4 ， wu2 ru4 sheng1 zhe3 ye3 ， jin1 ren2 jin4 tiao2 zhi1 yi3 dong1 、 dong3 、 dong4 、 du1 。 fu1 du1 zhi1 wei4 yin1 ， dang1 fu4 yu2 dou1 、 du3 、 du4 zhi1 xia4 ； ruo4 shu3 zhi1 yu2 dong1 、 dong3 、 dong4 ， you4 he2 yi3 chu4 fu1 dou1 、 du3 、 du4 hu1 ？ ruo4 dong1 、 dou1 er4 zi4 ju4 yi3 du1 zi4 wei4 ru4 sheng1 ， ze2 shi4 yi2 fu4 er2 liang3 fu1 yi3 。 san1 jiang1 wu2 ru4 sheng1 zhe3 ye3 ， jin1 ren2 jin4 tiao2 zhi1 yi3 jiang1 、 jiang3 、 jiang4 、 jue2 ， shu1 bu4 zhi1 jue2 zhi1 wei4 yin1 ， dang1 fu4 yu2 jiao1 、 jiao3 、 jiao4 zhi1 xia4 zhe3 ye3 。 zhu1 ru2 ci3 lei4 ， bu2 sheng4 qi2 ju3 。 ran2 ze2 ru2 zhi1 he2 er2 hou4 ke3 ？ yue1 ： guan1 zhe3 ting1 qi2 guan1 ， gua3 zhe3 ting1 qi2 gua3 ， fu1 fu4 quan2 zhe3 an1 qi2 quan2 ， ge4 bu4 xiang1 gan1 er2 yi3 yi3 。 （ dong1 、 dong1 、 huan1 、 huan2 、 han2 、 shan1 、 zhen1 、 wen2 、 yuan2 、 yuan1 、 xian1 、 tian1 、 geng1 、 qing1 、 qin1 、 yan2 、 xian2 zhu1 bu4 jie1 wu2 ru4 sheng1 zhe3 ye3 。 wu1 、 wo4 nei4 ru2 tu1 、 du2 、 hu2 、 shu4 deng3 zi4 ， nai3 yu2 、 yu2 yun4 ， nei4 dou1 、 tu2 deng3 zi4 zhi1 ru4 sheng1 ； bu3 、 mu4 、 liu4 、 pu2 deng3 zi4 ， nai3 wu3 ge1 bu4 zhi1 ru4 sheng1 ； yu4 、 ju2 、 yu4 、 yu4 deng3 zi4 ， nai3 you2 bu4 zhi1 ru4 sheng1 ； san1 jue2 、 shi2 yao4 ， dang1 shu3 yu2 xiao1 、 yao2 、 hao2 ； zhi4 、 xi1 、 zhi2 、 ji1 ， dang1 shu3 yu2 zhi1 、 wei1 、 qi2 。 zhi4 nei4 zhi1 ju2 、 zu2 ， wu4 nei4 zhi1 yu4 、 qu1 ， dang1 shu3 yu2 yu2 、 yu2 ； wu4 nei4 zhi1 wu4 、 wu4 deng3 yin1 ， wu2 ping2 shang4 qu4 zhe3 ye3 ； qi4 、 qi3 deng3 ， si4 zhi1 zhi1 ru4 sheng1 ye3 。 mo4 bu4 nai3 jia1 、 hui1 zhi1 ban4 ， kai1 、 lai2 deng3 zi4 zhi1 ru4 sheng1 ye3 。 yue4 bu4 zhi1 yue4 、 jue2 、 que1 、 ye4 deng3 ji2 xie4 、 ye4 er4 bu4 ， gu3 wu2 ping2 shang4 qu4 ， er2 jin1 ze2 wei4 zhong1 zhou1 yun4 nei4 che1 、 zhe1 zhu1 zi4 zhi1 ru4 sheng1 ye3 。 fa2 、 fa1 deng3 zi4 ji2 he2 bu4 zhi1 kuo4 、 shi4 ji2 ba1 xia2 quan2 bu4 ， you4 shi2 wu3 he2 nei4 zhu1 zi4 ， you4 shi2 qi1 qia4 quan2 bu4 ， jie1 liu4 ma2 zhi1 ru4 sheng1 ye3 。 he2 nei4 zhi1 cuo1 、 kuo4 deng3 zi4 ， he2 bu4 zhi1 he2 、 he2 shu4 zi4 ， jie1 wu2 ping2 shang4 qu4 zhe3 ye3 。 ruo4 yi3 ji1 、 he2 、 ye4 、 qia4 wei4 bi4 kou3 yun4 ， ze2 zhi3 dang1 wei4 zhi1 wu2 ping2 shang4 qu4 zhi1 gua3 fu4 ， er2 bu4 dang1 tiao2 zhi1 yi3 qin1 、 qin3 、 ji1 、 xian2 、 han3 、 xian4 、 qia4 ye3 。 ）

## 注释

## 译文

## 赏析
