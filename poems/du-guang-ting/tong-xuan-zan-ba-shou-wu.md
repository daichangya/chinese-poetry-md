---
id: du-guang-ting-tong-xuan-zan-ba-shou-wu
title: 通玄赞八首 五
titlePinyin: tong1 xuan2 zan4 ba1 shou3   wu3
titleSlug: tong-xuan-zan-ba-shou-wu
author: 杜光庭
authorPinyin: du4 guang1 ting2
authorSlug: du-guang-ting
dynasty: 唐代
dynastyPinyin: tang2
dynastySlug: tang
tags:
  - 诗词
---
## 正文
- 罪福犹镜象，生死若轮回。
- 但观明里去，谁识暗中来。
- 未慕三天阙，唯愁五苦台。
- 罪魂随运尽，幽魄应缘开。
- 精气空浮爽，形骸久化灰。
- 且甘为鬼质，谁念入仙胎。
- 徒愿青书录，终悲黑簿催。
- 法轮难再覩，长夜足堪哀。

## 拼音
- zui4 fu2 you2 jing4 xiang4 ， sheng1 si3 ruo4 lun2 hui2 。
- dan4 guan1 ming2 li3 qu4 ， shui2 shi2 an4 zhong1 lai2 。
- wei4 mu4 san1 tian1 que1 ， wei2 chou2 wu3 ku3 tai2 。
- zui4 hun2 sui2 yun4 jin4 ， you1 po4 ying4 yuan2 kai1 。
- jing1 qi4 kong1 fu2 shuang3 ， xing2 hai2 jiu3 hua4 hui1 。
- qie3 gan1 wei4 gui3 zhi4 ， shui2 nian4 ru4 xian1 tai1 。
- tu2 yuan4 qing1 shu1 lu4 ， zhong1 bei1 hei1 bo2 cui1 。
- fa3 lun2 nan2 zai4 du3 ， chang2 ye4 zu2 kan1 ai1 。

## 注释

## 译文

## 赏析
