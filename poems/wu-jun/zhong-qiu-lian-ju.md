---
id: wu-jun-zhong-qiu-lian-ju
title: 中秋联句
titlePinyin: zhong1 qiu1 lian2 ju4
titleSlug: zhong-qiu-lian-ju
author: 吴浚
authorPinyin: wu2 jun4
authorSlug: wu-jun
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 棘闱受得树凉多，耿耿孤灯奈夜何。
- 后夜中秋可无月，雨工先为洗银河。
- 中秋此去日无多，笑问青天雨若何。
- 旧日仙槎应好在，西风吹送上天河。
- 雨到中秋易得多，素娥争奈漏天何。
- 青天四壁漫漫夜，星魁谁人见渡河。
- 雨声酿得客愁多，欲赏清秋作计何。
- 莫唱刘郎黄鹤句，西风举目异江河。
- 三台高处五云多，如此好天良夜何。
- 曾记长淮看月否，玉人何处唱西河。
- 月下敲诗得句多，诗成句句敌阴何。
- 夜凉不禁诗肠渴，欲作长鲸吸九河。
- 风卷玄云已不多，倚栏试问夜如何。
- 玉轮拟把长绳系，生怕孤蟾没入河。
- 月魄分它日影多，有盈有阙却缘何。
- 世人错认娑罗树，半是青山半是河。
- 孤蟾老矣阅人多，玉斧如霜不敢何。
- 何似长圆如此夜，放教全影看山河。
- 白凤威迟舞态多，三郎此际意如何。
- 霓裳一曲君休听，曾引胡尘暗两河。
- 月中桂子种来多，知得天香定属何。
- 袍色明年沾柳汁，好寻年少到三河。
- 乾坤清气在梅多，梅属能诗水部何。
- 惜不移来月中种，却教疏影入秋河。
- 东隅西极往来多，玉免如今奈老何。
- 瑶鉴一奁尘不染，祗应夜夜浴明河。
- 栏槛前山夜景多，一声长啸入亡何。
- 露花点点明秋叶，坐到楼西斗插河。
- 琼楼玉宇更寒多，天上不知今夕何。
- 谁遣银潢倾作酒，一时浇我舌悬河。
- 梯上秋旻路不多，刚风奈此浩然何。
- 瑶光冷逼萧萧发，一叶莲舟稳泛河。
- 桂香多处月明多，如此中秋有几何。
- 堂上文奎炯如月，修廊灯火粲星河。
- 夕佳朝爽入诗多，待不吟诗可奈何。
- 过却中秋有公事，莫将风月付谈河。

## 拼音
- ji2 wei2 shou4 de2 shu4 liang2 duo1 ， geng3 geng3 gu1 deng1 nai4 ye4 he2 。
- hou4 ye4 zhong1 qiu1 ke3 wu2 yue4 ， yu3 gong1 xian1 wei4 xi3 yin2 he2 。
- zhong1 qiu1 ci3 qu4 ri4 wu2 duo1 ， xiao4 wen4 qing1 tian1 yu3 ruo4 he2 。
- jiu4 ri4 xian1 cha2 ying4 hao3 zai4 ， xi1 feng1 chui1 song4 shang4 tian1 he2 。
- yu3 dao4 zhong1 qiu1 yi4 de2 duo1 ， su4 e2 zheng1 nai4 lou4 tian1 he2 。
- qing1 tian1 si4 bi4 man4 man4 ye4 ， xing1 kui2 shui2 ren2 jian4 du4 he2 。
- yu3 sheng1 niang4 de2 ke4 chou2 duo1 ， yu4 shang3 qing1 qiu1 zuo4 ji4 he2 。
- mo4 chang4 liu2 lang2 huang2 he4 ju4 ， xi1 feng1 ju3 mu4 yi4 jiang1 he2 。
- san1 tai2 gao1 chu4 wu3 yun2 duo1 ， ru2 ci3 hao3 tian1 liang2 ye4 he2 。
- ceng2 ji4 chang2 huai2 kan4 yue4 fou3 ， yu4 ren2 he2 chu4 chang4 xi1 he2 。
- yue4 xia4 qiao1 shi1 de2 ju4 duo1 ， shi1 cheng2 ju4 ju4 di2 yin1 he2 。
- ye4 liang2 bu4 jin1 shi1 chang2 ke3 ， yu4 zuo4 chang2 jing1 xi1 jiu3 he2 。
- feng1 juan4 xuan2 yun2 yi3 bu4 duo1 ， yi3 lan2 shi4 wen4 ye4 ru2 he2 。
- yu4 lun2 ni3 ba3 chang2 sheng2 xi4 ， sheng1 pa4 gu1 chan2 mo4 ru4 he2 。
- yue4 po4 fen1 ta1 ri4 ying3 duo1 ， you3 ying2 you3 que1 que4 yuan2 he2 。
- shi4 ren2 cuo4 ren4 suo1 luo2 shu4 ， ban4 shi4 qing1 shan1 ban4 shi4 he2 。
- gu1 chan2 lao3 yi3 yue4 ren2 duo1 ， yu4 fu3 ru2 shuang1 bu4 gan3 he2 。
- he2 si4 chang2 yuan2 ru2 ci3 ye4 ， fang4 jiao4 quan2 ying3 kan4 shan1 he2 。
- bai2 feng4 wei1 chi2 wu3 tai4 duo1 ， san1 lang2 ci3 ji4 yi4 ru2 he2 。
- ni2 chang2 yi4 qu3 jun1 xiu1 ting1 ， ceng2 yin3 hu2 chen2 an4 liang3 he2 。
- yue4 zhong1 gui4 zi3 zhong3 lai2 duo1 ， zhi1 de2 tian1 xiang1 ding4 shu3 he2 。
- pao2 se4 ming2 nian2 zhan1 liu3 zhi1 ， hao3 xun2 nian2 shao4 dao4 san1 he2 。
- qian2 kun1 qing1 qi4 zai4 mei2 duo1 ， mei2 shu3 neng2 shi1 shui3 bu4 he2 。
- xi1 bu4 yi2 lai2 yue4 zhong1 zhong3 ， que4 jiao4 shu1 ying3 ru4 qiu1 he2 。
- dong1 yu2 xi1 ji2 wang3 lai2 duo1 ， yu4 mian3 ru2 jin1 nai4 lao3 he2 。
- yao2 jian4 yi4 lian2 chen2 bu4 ran3 ， zhi1 ying4 ye4 ye4 yu4 ming2 he2 。
- lan2 kan3 qian2 shan1 ye4 jing3 duo1 ， yi4 sheng1 chang2 xiao4 ru4 wang2 he2 。
- lu4 hua1 dian3 dian3 ming2 qiu1 ye4 ， zuo4 dao4 lou2 xi1 dou4 cha1 he2 。
- qiong2 lou2 yu4 yu3 geng4 han2 duo1 ， tian1 shang4 bu4 zhi1 jin1 xi1 he2 。
- shui2 qian3 yin2 huang2 qing1 zuo4 jiu3 ， yi4 shi2 jiao1 wo3 she2 xuan2 he2 。
- ti1 shang4 qiu1 min2 lu4 bu4 duo1 ， gang1 feng1 nai4 ci3 hao4 ran2 he2 。
- yao2 guang1 leng3 bi1 xiao1 xiao1 fa1 ， yi2 ye4 lian2 zhou1 wen3 fan4 he2 。
- gui4 xiang1 duo1 chu4 yue4 ming2 duo1 ， ru2 ci3 zhong1 qiu1 you3 ji3 he2 。
- tang2 shang4 wen2 kui2 jiong3 ru2 yue4 ， xiu1 lang2 deng1 huo3 can4 xing1 he2 。
- xi1 jia1 chao2 shuang3 ru4 shi1 duo1 ， dai4 bu4 yin2 shi1 ke3 nai4 he2 。
- guo4 que4 zhong1 qiu1 you3 gong1 shi4 ， mo4 jiang1 feng1 yue4 fu4 tan2 he2 。

## 注释

## 译文

## 赏析
