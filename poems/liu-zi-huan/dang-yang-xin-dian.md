---
id: liu-zi-huan-dang-yang-xin-dian
title: 当阳新店
titlePinyin: dang1 yang2 xin1 dian4
titleSlug: dang-yang-xin-dian
author: 刘子寰
authorPinyin: liu2 zi3 huan2
authorSlug: liu-zi-huan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桑坡麦垄行百里，解鞍夜宿清漳湄。
- 清漳悠悠引通浦，茅庐竹屋相因依。
- 米盐一哄商估集，舍人夺席厨争炊。
- 试登高阜望陶牧，平原沃野何逶迤。
- 俗传范子计然地，民生卤莽今如斯。
- 荆关四冲古战国，往往赤子多歼夷。
- 土人客户几更变，向之昭屈余几希。
- 欲从故老问遗迹，百年而上无能知。
- 地名多与载史合，荒城大冢犹依稀。
- 沮漳二水楚之望，以此取证他无疑。
- 古称锡穴最深阻，方城汉水为城池。
- 奈何形胜不足恃，豪杰杀尽名都隳。
- 自从秦汉至今日，率不百年逢乱离。
- 隰臯衍沃但茅苇，时康尚欠人扶犂。
- 焉得英雄守四极，封殖生齿令繁滋。
- 玉州平州古砖甓，令人想见升平时。

## 拼音
- sang1 po1 mai4 long3 xing2 bai3 li3 ， jie3 an1 ye4 su4 qing1 zhang1 mei2 。
- qing1 zhang1 you1 you1 yin3 tong1 pu3 ， mao2 lu2 zhu2 wu1 xiang1 yin1 yi1 。
- mi3 yan2 yi4 hong3 shang1 gu1 ji2 ， she4 ren2 duo2 xi2 chu2 zheng1 chui1 。
- shi4 deng1 gao1 fu4 wang4 tao2 mu4 ， ping2 yuan2 wo4 ye3 he2 wei1 yi2 。
- su2 chuan2 fan4 zi3 ji4 ran2 di4 ， min2 sheng1 lu3 mang3 jin1 ru2 si1 。
- jing1 guan1 si4 chong1 gu3 zhan4 guo2 ， wang3 wang3 chi4 zi3 duo1 jian1 yi2 。
- tu3 ren2 ke4 hu4 ji3 geng1 bian4 ， xiang4 zhi1 zhao1 qu1 yu2 ji3 xi1 。
- yu4 cong2 gu4 lao3 wen4 yi2 ji4 ， bai3 nian2 er2 shang4 wu2 neng2 zhi1 。
- di4 ming2 duo1 yu3 zai3 shi3 he2 ， huang1 cheng2 da4 zhong3 you2 yi1 xi1 。
- ju3 zhang1 er4 shui3 chu3 zhi1 wang4 ， yi3 ci3 qu3 zheng4 ta1 wu2 yi2 。
- gu3 cheng1 xi1 xue2 zui4 shen1 zu3 ， fang1 cheng2 han4 shui3 wei4 cheng2 chi2 。
- nai4 he2 xing2 sheng4 bu4 zu2 shi4 ， hao2 jie2 sha1 jin4 ming2 dou1 hui1 。
- zi4 cong2 qin2 han4 zhi4 jin1 ri4 ， lü4 bu4 bai3 nian2 feng2 luan4 li2 。
- xi2 gao1 yan3 wo4 dan4 mao2 wei3 ， shi2 kang1 shang4 qian4 ren2 fu2 li2 。
- yan1 de2 ying1 xiong2 shou3 si4 ji2 ， feng1 zhi2 sheng1 chi3 ling4 fan2 zi1 。
- yu4 zhou1 ping2 zhou1 gu3 zhuan1 pi4 ， ling4 ren2 xiang3 jian4 sheng1 ping2 shi2 。

## 注释

## 译文

## 赏析
