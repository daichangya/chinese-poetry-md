---
id: liu-zi-huan-jing-men-meng-quan
title: 荆门蒙泉
titlePinyin: jing1 men2 meng2 quan2
titleSlug: jing-men-meng-quan
author: 刘子寰
authorPinyin: liu2 zi3 huan2
authorSlug: liu-zi-huan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 郏石玲珑玉为骨，下有双泉深觱沸。
- 珠泉凝白玉泉碧，含彩扬辉以其物。
- 珠泉灵蚌夜出游，忽惊月色清如秋。
- 一山木叶皆倒影，月轮却在泉间浮。
- 玉泉潜珍閟莫测，木石但观皆润泽。
- 卞和生长此山间，谷邃泉深求不得。
- 泉心缓缓嘘浮珠，泉口急流深满渠。
- 鱼虾蛭蚓不敢狎，始知下有龙神居。
- 老龙动息有常定，朝昏泉涌如潮信。
- 余波派作九曲流，百折不能违水性。
- 石池数顷琉璃浸，池底金莲铺绿锦。
- 金碧晶荧射眼明，烦襟濯尽生寒凛。
- 上古消沉不可知，唐贤往往已留题。
- 莓苔剥落传师笔，沙砾灭没文饶碑。
- 汴京往昔升平日，北上西来多墨客。
- 东坡诗扁卧蚕书，鲁直门颜生铁画。
- 向来虏寇抄荆门，城郭屋庐俱荡焚。
- 黄头亦恐杀风景，岿然独有林亭存。
- 古称神瀵疑兹是，到处涔蹄无此比。
- 争得山头无戍垒，住向荆门弄泉水。

## 拼音
- jia2 shi2 ling2 long2 yu4 wei4 gu3 ， xia4 you3 shuang1 quan2 shen1 bi4 fei4 。
- zhu1 quan2 ning2 bai2 yu4 quan2 bi4 ， han2 cai3 yang2 hui1 yi3 qi2 wu4 。
- zhu1 quan2 ling2 bang4 ye4 chu1 you2 ， hu1 jing1 yue4 se4 qing1 ru2 qiu1 。
- yi4 shan1 mu4 ye4 jie1 dao3 ying3 ， yue4 lun2 que4 zai4 quan2 jian1 fu2 。
- yu4 quan2 qian2 zhen1 bi4 mo4 ce4 ， mu4 shi2 dan4 guan1 jie1 run4 ze2 。
- bian4 he2 sheng1 zhang3 ci3 shan1 jian1 ， gu3 sui4 quan2 shen1 qiu2 bu4 de2 。
- quan2 xin1 huan3 huan3 xu1 fu2 zhu1 ， quan2 kou3 ji2 liu2 shen1 man3 qu2 。
- yu2 xia1 zhi4 yin3 bu4 gan3 xia2 ， shi3 zhi1 xia4 you3 long2 shen2 ju1 。
- lao3 long2 dong4 xi1 you3 chang2 ding4 ， chao2 hun1 quan2 yong3 ru2 chao2 xin4 。
- yu2 bo1 pai4 zuo4 jiu3 qu1 liu2 ， bai3 zhe2 bu4 neng2 wei2 shui3 xing4 。
- shi2 chi2 shu4 qing3 liu2 li2 jin4 ， chi2 di3 jin1 lian2 pu4 lü4 jin3 。
- jin1 bi4 jing1 ying2 she4 yan3 ming2 ， fan2 jin1 zhuo2 jin4 sheng1 han2 lin3 。
- shang4 gu3 xiao1 chen2 bu4 ke3 zhi1 ， tang2 xian2 wang3 wang3 yi3 liu2 ti2 。
- mei2 tai2 bao1 luo4 chuan2 shi1 bi3 ， sha1 li4 mie4 mei2 wen2 rao2 bei1 。
- bian4 jing1 wang3 xi1 sheng1 ping2 ri4 ， bei3 shang4 xi1 lai2 duo1 mo4 ke4 。
- dong1 po1 shi1 bian3 wo4 can2 shu1 ， lu3 zhi2 men2 yan2 sheng1 tie3 hua4 。
- xiang4 lai2 lu3 kou4 chao1 jing1 men2 ， cheng2 guo1 wu1 lu2 ju4 dang4 fen2 。
- huang2 tou2 yi4 kong3 sha1 feng1 jing3 ， kui1 ran2 du2 you3 lin2 ting2 cun2 。
- gu3 cheng1 shen2 fen4 yi2 zi1 shi4 ， dao4 chu4 cen2 ti2 wu2 ci3 bi3 。
- zheng1 de2 shan1 tou2 wu2 shu4 lei3 ， zhu4 xiang4 jing1 men2 nong4 quan2 shui3 。

## 注释

## 译文

## 赏析
