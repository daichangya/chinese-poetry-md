---
id: liu-zi-huan-wu-yi-hou
title: 武夷猴
titlePinyin: wu3 yi2 hou2
titleSlug: wu-yi-hou
author: 刘子寰
authorPinyin: liu2 zi3 huan2
authorSlug: liu-zi-huan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 猕猴群居时，得食互争夺。
- 嚣哓以力胜，无复长幼别。
- 及其有老病，同类争救活。
- 嗛食置其旁，交来伺饥渴。
- 死埋高崖巅，并力事窊掘。
- 乃知禀元命，无间{羽戊}与狨。
- 质性有所偏，良能或焉阙。
- 惟仁乃生理，恻隠由情发。
- 鸟乌知反哺，报祭及豺獭。
- 人心具中和，推此与天达。
- 物欲为私蔽，真知反磨灭。
- 利害怵于中，骨肉交朋绝。
- 一从失本心，比兽乃反劣。
- 武夷山多猴，此事樵者说。
- 因书观□篇，惟日三省察。

## 拼音
- mi2 hou2 qun2 ju1 shi2 ， de2 shi2 hu4 zheng1 duo2 。
- ao2 xiao1 yi3 li4 sheng4 ， wu2 fu4 chang2 you4 bie2 。
- ji2 qi2 you3 lao3 bing4 ， tong2 lei4 zheng1 jiu4 huo2 。
- xian2 shi2 zhi4 qi2 pang2 ， jiao1 lai2 si4 ji1 ke3 。
- si3 mai2 gao1 ya2 dian1 ， bing4 li4 shi4 wa1 jue2 。
- nai3 zhi1 bing3 yuan2 ming4 ， wu2 jian4 { yu3 wu4 } yu3 rong2 。
- zhi4 xing4 you3 suo3 pian1 ， liang2 neng2 huo4 yan1 que1 。
- wei2 ren2 nai3 sheng1 li3 ， ce4 yin3 you2 qing2 fa1 。
- niao3 wu1 zhi1 fan3 bu3 ， bao4 ji4 ji2 chai2 ta3 。
- ren2 xin1 ju4 zhong1 he2 ， tui1 ci3 yu3 tian1 da2 。
- wu4 yu4 wei4 si1 bi4 ， zhen1 zhi1 fan3 mo2 mie4 。
- li4 hai4 chu4 yu2 zhong1 ， gu3 rou4 jiao1 peng2 jue2 。
- yi4 cong2 shi1 ben3 xin1 ， bi3 shou4 nai3 fan3 lie4 。
- wu3 yi2 shan1 duo1 hou2 ， ci3 shi4 qiao2 zhe3 shuo1 。
- yin1 shu1 guan1 □ pian1 ， wei2 ri4 san1 xing3 cha2 。

## 注释

## 译文

## 赏析
