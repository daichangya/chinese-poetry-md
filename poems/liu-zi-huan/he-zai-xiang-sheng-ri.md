---
id: liu-zi-huan-he-zai-xiang-sheng-ri
title: 贺宰相生日
titlePinyin: he4 zai3 xiang4 sheng1 ri4
titleSlug: he-zai-xiang-sheng-ri
author: 刘子寰
authorPinyin: liu2 zi3 huan2
authorSlug: liu-zi-huan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 天开名世五百年，运当启圣先储贤。
- 威灵祥凤出奇瑞，十洲三岛高腾骞。
- 为天立心民立极，续道命脉开真传。
- 日生旸谷苍凉间，辅道王德充其全。
- 辉光笃实君蒙著，一朝扶翊升虞渊。
- 黄枢紫闼求甘盘，风云赫奕龙飞天。
- 正君定国有根本，披腹造膝无拘挛。
- 圣皇动息结师保，宫事府事咸咨焉。
- 功业巍巍心翼翼，不白得君如此专。
- 已知步武通霄汉，但视富贵如云烟。
- 先生所乐非世权，要以道觉天民先。
- 经纶尽信中庸旨，业履可稽儒行篇。
- 指挥丙魏去痹陋，洗刷周召增光鲜。
- 至诚待物微且及，未施而信民陶然。
- 四方善类今徯志，直道共由无觉偏。
- 惟天大任固有属，囊括四海空三边。
- 九秋硕果标林端，天根已具阳萌前。
- 六度芝耀启初度，颂声洋溢瞻霄跹。
- 先知已契蓍百荚，久视更期椿八千。
- 青衿学子愚且孱，龙门夙昔惭扳牵。
- 愿依金鼎力薪水，庶与鸡犬同登仙。

## 拼音
- tian1 kai1 ming2 shi4 wu3 bai3 nian2 ， yun4 dang1 qi3 sheng4 xian1 chu3 xian2 。
- wei1 ling2 xiang2 feng4 chu1 qi2 rui4 ， shi2 zhou1 san1 dao3 gao1 teng2 qian1 。
- wei4 tian1 li4 xin1 min2 li4 ji2 ， xu4 dao4 ming4 mai4 kai1 zhen1 chuan2 。
- ri4 sheng1 yang2 gu3 cang1 liang2 jian1 ， fu3 dao4 wang2 de2 chong1 qi2 quan2 。
- hui1 guang1 du3 shi2 jun1 meng2 zhu4 ， yi4 chao2 fu2 yi4 sheng1 yu2 yuan1 。
- huang2 shu1 zi3 ta4 qiu2 gan1 pan2 ， feng1 yun2 he4 yi4 long2 fei1 tian1 。
- zheng4 jun1 ding4 guo2 you3 gen1 ben3 ， pi1 fu4 zao4 xi1 wu2 ju1 luan2 。
- sheng4 huang2 dong4 xi1 jie2 shi1 bao3 ， gong1 shi4 fu3 shi4 xian2 zi1 yan1 。
- gong1 ye4 wei1 wei1 xin1 yi4 yi4 ， bu4 bai2 de2 jun1 ru2 ci3 zhuan1 。
- yi3 zhi1 bu4 wu3 tong1 xiao1 han4 ， dan4 shi4 fu4 gui4 ru2 yun2 yan1 。
- xian1 sheng1 suo3 le4 fei1 shi4 quan2 ， yao4 yi3 dao4 jue2 tian1 min2 xian1 。
- jing1 lun2 jin4 xin4 zhong1 yong1 zhi3 ， ye4 lü3 ke3 ji1 ru2 xing2 pian1 。
- zhi3 hui1 bing3 wei4 qu4 bi4 lou4 ， xi3 shua1 zhou1 zhao4 zeng1 guang1 xian1 。
- zhi4 cheng2 dai4 wu4 wei1 qie3 ji2 ， wei4 shi1 er2 xin4 min2 tao2 ran2 。
- si4 fang1 shan4 lei4 jin1 xi1 zhi4 ， zhi2 dao4 gong4 you2 wu2 jue2 pian1 。
- wei2 tian1 da4 ren4 gu4 you3 shu3 ， nang2 kuo4 si4 hai3 kong1 san1 bian1 。
- jiu3 qiu1 shuo4 guo3 biao1 lin2 duan1 ， tian1 gen1 yi3 ju4 yang2 meng2 qian2 。
- liu4 du4 zhi1 yao4 qi3 chu1 du4 ， song4 sheng1 yang2 yi4 zhan1 xiao1 xian1 。
- xian1 zhi1 yi3 qi4 shi1 bai3 jia2 ， jiu3 shi4 geng4 qi1 chun1 ba1 qian1 。
- qing1 jin1 xue2 zi3 yu2 qie3 chan2 ， long2 men2 su4 xi1 can2 ban1 qian1 。
- yuan4 yi1 jin1 ding3 li4 xin1 shui3 ， shu4 yu3 ji1 quan3 tong2 deng1 xian1 。

## 注释

## 译文

## 赏析
