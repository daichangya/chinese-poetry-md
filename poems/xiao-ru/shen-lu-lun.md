---
id: xiao-ru-shen-lu-lun
title: 深虑论
titlePinyin: shen1 lü4 lun4
titleSlug: shen-lu-lun
author: 孝孺
authorPinyin: xiao4 ru2
authorSlug: xiao-ru
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 虑天下者，常图其所难而忽其所易，备其所可畏而遗其所不疑。然而，祸常发于所忽之中，而乱常起于不足疑之事。岂其虑之未周欤？盖虑之所能及者，人事之宜然，而出于智力之所不及者，天道也。
- 当秦之世，而灭诸侯，一天下。而其心以为周之亡在乎诸侯之强耳，变封建而为郡县。方以为兵革不可复用，天子之位可以世守，而不知汉帝起陇亩之中，而卒亡秦之社稷。汉惩秦之孤立，于是大建庶孽而为诸侯，以为同姓之亲，可以相继而无变，而七国萌篡弑之谋。武、宣以后，稍削析之而分其势，以为无事矣，而王莽卒移汉祚。光武之惩哀、平，魏之惩汉，晋之惩魏，各惩其所由亡而为之备。而其亡也，盖出于所备之外。唐太宗闻武氏之杀其子孙，求人于疑似之际而除之，而武氏日侍其左右而不悟。宋太祖见五代方镇之足以制其君，尽释其兵权，使力弱而易制，而不知子孙卒困于敌国。此其人皆有出人之智、盖世之才，其于治乱存亡之几，思之详而备之审矣。虑切于此而祸兴于彼，终至乱亡者，何哉？盖智可以谋人，而不可以谋天。
- 良医之子，多死于病；良巫之子，多死于鬼。岂工于活人，而拙于谋子也哉？乃工于谋人，而拙于谋天也。古之圣人，知天下后世之变，非智虑之所能周，非法术之所能制，不敢肆其私谋诡计，而唯积至诚，用大德以结乎天心，使天眷其德，若慈母之保赤子而不忍释。故其子孙，虽有至愚不肖者足以亡国，而天卒不忍遽亡之。此虑之远者也。夫苟不能自结于天，而欲以区区之智笼络当世之务，而必后世之无危亡，此理之所必无者，而岂天道哉！

## 拼音
- lü4 tian1 xia4 zhe3 ， chang2 tu2 qi2 suo3 nan2 er2 hu1 qi2 suo3 yi4 ， bei4 qi2 suo3 ke3 wei4 er2 yi2 qi2 suo3 bu4 yi2 。 ran2 er2 ， huo4 chang2 fa1 yu2 suo3 hu1 zhi1 zhong1 ， er2 luan4 chang2 qi3 yu2 bu4 zu2 yi2 zhi1 shi4 。 qi3 qi2 lü4 zhi1 wei4 zhou1 yu2 ？ gai4 lü4 zhi1 suo3 neng2 ji2 zhe3 ， ren2 shi4 zhi1 yi2 ran2 ， er2 chu1 yu2 zhi4 li4 zhi1 suo3 bu4 ji2 zhe3 ， tian1 dao4 ye3 。
- dang1 qin2 zhi1 shi4 ， er2 mie4 zhu1 hou2 ， yi4 tian1 xia4 。 er2 qi2 xin1 yi3 wei2 zhou1 zhi1 wang2 zai4 hu1 zhu1 hou2 zhi1 qiang2 er3 ， bian4 feng1 jian4 er2 wei4 jun4 xian4 。 fang1 yi3 wei2 bing1 ge2 bu4 ke3 fu4 yong4 ， tian1 zi3 zhi1 wei4 ke3 yi3 shi4 shou3 ， er2 bu4 zhi1 han4 di4 qi3 long3 mu3 zhi1 zhong1 ， er2 zu2 wang2 qin2 zhi1 she4 ji4 。 han4 cheng2 qin2 zhi1 gu1 li4 ， yu2 shi4 da4 jian4 shu4 nie4 er2 wei4 zhu1 hou2 ， yi3 wei4 tong2 xing4 zhi1 qin1 ， ke3 yi3 xiang1 ji4 er2 wu2 bian4 ， er2 qi1 guo2 meng2 cuan4 shi4 zhi1 mou2 。 wu3 、 xuan1 yi3 hou4 ， shao1 xiao1 xi1 zhi1 er2 fen1 qi2 shi4 ， yi3 wei2 wu2 shi4 yi3 ， er2 wang2 mang3 zu2 yi2 han4 zuo4 。 guang1 wu3 zhi1 cheng2 ai1 、 ping2 ， wei4 zhi1 cheng2 han4 ， jin4 zhi1 cheng2 wei4 ， ge4 cheng2 qi2 suo3 you2 wang2 er2 wei4 zhi1 bei4 。 er2 qi2 wang2 ye3 ， gai4 chu1 yu2 suo3 bei4 zhi1 wai4 。 tang2 tai4 zong1 wen2 wu3 shi4 zhi1 sha1 qi2 zi3 sun1 ， qiu2 ren2 yu2 yi2 si4 zhi1 ji4 er2 chu2 zhi1 ， er2 wu3 shi4 ri4 shi4 qi2 zuo3 you4 er2 bu2 wu4 。 song4 tai4 zu3 jian4 wu3 dai4 fang1 zhen4 zhi1 zu2 yi3 zhi4 qi2 jun1 ， jin4 shi4 qi2 bing1 quan2 ， shi3 li4 ruo4 er2 yi4 zhi4 ， er2 bu4 zhi1 zi3 sun1 zu2 kun4 yu2 di2 guo2 。 ci3 qi2 ren2 jie1 you3 chu1 ren2 zhi1 zhi4 、 gai4 shi4 zhi1 cai2 ， qi2 yu2 zhi4 luan4 cun2 wang2 zhi1 ji3 ， si1 zhi1 xiang2 er2 bei4 zhi1 shen3 yi3 。 lü4 qie4 yu2 ci3 er2 huo4 xing1 yu2 bi3 ， zhong1 zhi4 luan4 wang2 zhe3 ， he2 zai1 ？ gai4 zhi4 ke3 yi3 mou2 ren2 ， er2 bu4 ke3 yi3 mou2 tian1 。
- liang2 yi1 zhi1 zi3 ， duo1 si3 yu2 bing4 ； liang2 wu1 zhi1 zi3 ， duo1 si3 yu2 gui3 。 qi3 gong1 yu2 huo2 ren2 ， er2 zhuo1 yu2 mou2 zi3 ye3 zai1 ？ nai3 gong1 yu2 mou2 ren2 ， er2 zhuo1 yu2 mou2 tian1 ye3 。 gu3 zhi1 sheng4 ren2 ， zhi1 tian1 xia4 hou4 shi4 zhi1 bian4 ， fei1 zhi4 lü4 zhi1 suo3 neng2 zhou1 ， fei1 fa3 shu4 zhi1 suo3 neng2 zhi4 ， bu4 gan3 si4 qi2 si1 mou2 gui3 ji4 ， er2 wei2 ji1 zhi4 cheng2 ， yong4 da4 de2 yi3 jie2 hu1 tian1 xin1 ， shi3 tian1 juan4 qi2 de2 ， ruo4 ci2 mu3 zhi1 bao3 chi4 zi3 er2 bu4 ren3 shi4 。 gu4 qi2 zi3 sun1 ， sui1 you3 zhi4 yu2 bu2 xiao4 zhe3 zu2 yi3 wang2 guo2 ， er2 tian1 zu2 bu4 ren3 ju4 wang2 zhi1 。 ci3 lü4 zhi1 yuan3 zhe3 ye3 。 fu1 gou3 bu4 neng2 zi4 jie2 yu2 tian1 ， er2 yu4 yi3 qu1 qu1 zhi1 zhi4 long3 luo4 dang1 shi4 zhi1 wu4 ， er2 bi4 hou4 shi4 zhi1 wu2 wei1 wang2 ， ci3 li3 zhi1 suo3 bi4 wu2 zhe3 ， er2 qi3 tian1 dao4 zai1 ！

## 注释

## 译文

## 赏析
