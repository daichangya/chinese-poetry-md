---
id: xiao-ru-yu-rang-lun
title: 豫让论
titlePinyin: yu4 rang4 lun4
titleSlug: yu-rang-lun
author: 孝孺
authorPinyin: xiao4 ru2
authorSlug: xiao-ru
dynasty: 明代
dynastyPinyin: ming2 dai4
dynastySlug: ming
tags:
  - 蒙学
  - 古文观止
  - 卷十二・明文
---
## 正文
- 士君子立身事主，既名知己，则当竭尽智谋，忠告善道，销患于未形，保治于未然，俾身全而主安。生为名臣，死为上鬼，垂光百世，照耀简策，斯为美也。苟遇知己，不能扶危为未乱之先，而乃捐躯殒命于既败之后；钓名沽誉，眩世骇俗，由君子观之，皆所不取也。
- 盖尝因而论之：豫让臣事智伯，及赵襄子杀智伯，让为之报仇。声名烈烈，虽愚夫愚妇莫不知其为忠臣义士也。呜呼！让之死固忠矣，惜乎处死之道有未忠者存焉——何也？观其漆身吞炭，谓其友曰：“凡吾所为者极难，将以愧天下后世之为人臣而怀二心者也。”谓非忠可乎？及观其斩衣三跃，襄子责以不死于中行氏，而独死于智伯。让应曰：“中行氏以众人待我，我故以众人报之；智伯以国士待我，我故以国士报之。”即此而论，让余徐憾矣。
- 段规之事韩康，任章之事魏献，未闻以国士待之也；而规也章也，力劝其主从智伯之请，与之地以骄其志，而速其亡也 。郄疵之事智伯，亦未尝以国士待之也；而疵能察韩、魏之情以谏智伯。虽不用其言以至灭亡，而疵之智谋忠告，已无愧于心也。让既自谓智伯待以国士矣，国士——济国之上也。当伯请地无厌之日，纵欲荒暴之时，为让者正宜陈力就列，谆谆然而告之日：“诸侯大夫各安分地，无相侵夺，古之制也。今无故而取地于人，人不与，而吾之忿心必生；与之，则吾之骄心以起。忿必争，争必败；骄必傲，傲必亡”。谆切恳至，谏不从，再谏之，再谏不从，三谏之。三谏不从，移其伏剑之死，死于是日。伯虽顽冥不灵，感其至诚，庶几复悟。和韩、魏，释赵围，保全智宗，守其祭祀。若然，则让虽死犹生也，岂不胜于斩衣而死乎？
- 让于此时，曾无一语开悟主心，视伯之危亡，犹越人视秦人之肥瘠也。袖手旁观，坐待成败，国士之报，曾若是乎？智伯既死，而乃不胜血气之悻悻，甘自附于刺客之流。何足道哉，何足道哉！虽然，以国士而论，豫让固不足以当矣；彼朝为仇敌，暮为君臣，腆然而自得者，又让之罪人也。噫！

## 拼音
- shi4 jun1 zi3 li4 shen1 shi4 zhu3 ， ji4 ming2 zhi1 ji3 ， ze2 dang1 jie2 jin4 zhi4 mou2 ， zhong1 gao4 shan4 dao4 ， xiao1 huan4 yu2 wei4 xing2 ， bao3 zhi4 yu2 wei4 ran2 ， bi3 shen1 quan2 er2 zhu3 an1 。 sheng1 wei4 ming2 chen2 ， si3 wei4 shang4 gui3 ， chui2 guang1 bai3 shi4 ， zhao4 yao4 jian3 ce4 ， si1 wei4 mei3 ye3 。 gou3 yu4 zhi1 ji3 ， bu4 neng2 fu2 wei1 wei4 wei4 luan4 zhi1 xian1 ， er2 nai3 juan1 qu1 yun3 ming4 yu2 ji4 bai4 zhi1 hou4 ； diao4 ming2 gu1 yu4 ， xuan4 shi4 hai4 su2 ， you2 jun1 zi3 guan1 zhi1 ， jie1 suo3 bu4 qu3 ye3 。
- gai4 chang2 yin1 er2 lun4 zhi1 ： yu4 rang4 chen2 shi4 zhi4 bo2 ， ji2 zhao4 xiang1 zi3 sha1 zhi4 bo2 ， rang4 wei4 zhi1 bao4 chou2 。 sheng1 ming2 lie4 lie4 ， sui1 yu2 fu1 yu2 fu4 mo4 bu4 zhi1 qi2 wei4 zhong1 chen2 yi4 shi4 ye3 。 wu1 hu1 ！ rang4 zhi1 si3 gu4 zhong1 yi3 ， xi1 hu1 chu3 si3 zhi1 dao4 you3 wei4 zhong1 zhe3 cun2 yan1 — — he2 ye3 ？ guan1 qi2 qi1 shen1 tun1 tan4 ， wei4 qi2 you3 yue1 ： “ fan2 wu2 suo3 wei4 zhe3 ji2 nan2 ， jiang1 yi3 kui4 tian1 xia4 hou4 shi4 zhi1 wei4 ren2 chen2 er2 huai2 er4 xin1 zhe3 ye3 。 ” wei4 fei1 zhong1 ke3 hu1 ？ ji2 guan1 qi2 zhan3 yi1 san1 yue4 ， xiang1 zi3 ze2 yi3 bu4 si3 yu2 zhong1 hang2 shi4 ， er2 du2 si3 yu2 zhi4 bo2 。 rang4 ying4 yue1 ： “ zhong1 hang2 shi4 yi3 zhong4 ren2 dai4 wo3 ， wo3 gu4 yi3 zhong4 ren2 bao4 zhi1 ； zhi4 bo2 yi3 guo2 shi4 dai4 wo3 ， wo3 gu4 yi3 guo2 shi4 bao4 zhi1 。 ” ji2 ci3 er2 lun4 ， rang4 yu2 xu2 han4 yi3 。
- duan4 gui1 zhi1 shi4 han2 kang1 ， ren4 zhang1 zhi1 shi4 wei4 xian4 ， wei4 wen2 yi3 guo2 shi4 dai4 zhi1 ye3 ； er2 gui1 ye3 zhang1 ye3 ， li4 quan4 qi2 zhu3 cong2 zhi4 bo2 zhi1 qing3 ， yu3 zhi1 di4 yi3 jiao1 qi2 zhi4 ， er2 su4 qi2 wang2 ye3   。 xi4 ci1 zhi1 shi4 zhi4 bo2 ， yi4 wei4 chang2 yi3 guo2 shi4 dai4 zhi1 ye3 ； er2 ci1 neng2 cha2 han2 、 wei4 zhi1 qing2 yi3 jian4 zhi4 bo2 。 sui1 bu2 yong4 qi2 yan2 yi3 zhi4 mie4 wang2 ， er2 ci1 zhi1 zhi4 mou2 zhong1 gao4 ， yi3 wu2 kui4 yu2 xin1 ye3 。 rang4 ji4 zi4 wei4 zhi4 bo2 dai4 yi3 guo2 shi4 yi3 ， guo2 shi4 — — ji4 guo2 zhi1 shang4 ye3 。 dang1 bo2 qing3 di4 wu2 yan4 zhi1 ri4 ， zong4 yu4 huang1 bao4 zhi1 shi2 ， wei4 rang4 zhe3 zheng4 yi2 chen2 li4 jiu4 lie4 ， zhun1 zhun1 ran2 er2 gao4 zhi1 ri4 ： “ zhu1 hou2 dai4 fu0 ge4 an1 fen4 di4 ， wu2 xiang1 qin1 duo2 ， gu3 zhi1 zhi4 ye3 。 jin1 wu2 gu4 er2 qu3 di4 yu2 ren2 ， ren2 bu4 yu3 ， er2 wu2 zhi1 fen4 xin1 bi4 sheng1 ； yu3 zhi1 ， ze2 wu2 zhi1 jiao1 xin1 yi3 qi3 。 fen4 bi4 zheng1 ， zheng1 bi4 bai4 ； jiao1 bi4 ao4 ， ao4 bi4 wang2 ” 。 zhun1 qie4 ken3 zhi4 ， jian4 bu4 cong2 ， zai4 jian4 zhi1 ， zai4 jian4 bu4 cong2 ， san1 jian4 zhi1 。 san1 jian4 bu4 cong2 ， yi2 qi2 fu2 jian4 zhi1 si3 ， si3 yu2 shi4 ri4 。 bo2 sui1 wan2 ming2 bu4 ling2 ， gan3 qi2 zhi4 cheng2 ， shu4 ji1 fu4 wu4 。 he2 han2 、 wei4 ， shi4 zhao4 wei2 ， bao3 quan2 zhi4 zong1 ， shou3 qi2 ji4 si4 。 ruo4 ran2 ， ze2 rang4 sui1 si3 you2 sheng1 ye3 ， qi3 bu2 sheng4 yu2 zhan3 yi1 er2 si3 hu1 ？
- rang4 yu2 ci3 shi2 ， ceng2 wu2 yi4 yu3 kai1 wu4 zhu3 xin1 ， shi4 bo2 zhi1 wei1 wang2 ， you2 yue4 ren2 shi4 qin2 ren2 zhi1 fei2 ji2 ye3 。 xiu4 shou3 pang2 guan1 ， zuo4 dai4 cheng2 bai4 ， guo2 shi4 zhi1 bao4 ， ceng2 ruo4 shi4 hu1 ？ zhi4 bo2 ji4 si3 ， er2 nai3 bu2 sheng4 xue4 qi4 zhi1 xing4 xing4 ， gan1 zi4 fu4 yu2 ci4 ke4 zhi1 liu2 。 he2 zu2 dao4 zai1 ， he2 zu2 dao4 zai1 ！ sui1 ran2 ， yi3 guo2 shi4 er2 lun4 ， yu4 rang4 gu4 bu4 zu2 yi3 dang1 yi3 ； bi3 chao2 wei4 chou2 di2 ， mu4 wei4 jun1 chen2 ， tian3 ran2 er2 zi4 de2 zhe3 ， you4 rang4 zhi1 zui4 ren2 ye3 。 yi1 ！

## 注释

## 译文

## 赏析
