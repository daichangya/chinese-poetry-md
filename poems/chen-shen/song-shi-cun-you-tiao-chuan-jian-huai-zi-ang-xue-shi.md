---
id: chen-shen-song-shi-cun-you-tiao-chuan-jian-huai-zi-ang-xue-shi
title: 送释存游苕川兼怀子昂学士
titlePinyin: song4 shi4 cun2 you2 tiao2 chuan1 jian1 huai2 zi3 ang2 xue2 shi4
titleSlug: song-shi-cun-you-tiao-chuan-jian-huai-zi-ang-xue-shi
author: 陈深
authorPinyin: chen2 shen1
authorSlug: chen-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 吴兴山水邦，杳蔼云气萃。
- 冈峦抱萦回，溪流泻清驶。
- 逍遥烟中客，缥渺云际寺。
- 振锡赴幽寻，揽袂接遐契。
- 是时秋正中，旷朗天宇霁。
- 明月射神珠，光彩难自閟。
- 渔歌和遗音，茶经诧幽事。
- 欲从烟𪨗游，苦为尘鞅系。
- 缅怀金坡英，归来云壑媚。
- 采采白苹花，因风为遥寄。

## 拼音
- wu2 xing1 shan1 shui3 bang1 ， yao3 ai3 yun2 qi4 cui4 。
- gang1 luan2 bao4 ying2 hui2 ， xi1 liu2 xie4 qing1 shi3 。
- xiao1 yao2 yan1 zhong1 ke4 ， piao3 miao3 yun2 ji4 si4 。
- zhen4 xi1 fu4 you1 xun2 ， lan3 mei4 jie1 xia2 qi4 。
- shi4 shi2 qiu1 zheng4 zhong1 ， kuang4 lang3 tian1 yu3 ji4 。
- ming2 yue4 she4 shen2 zhu1 ， guang1 cai3 nan2 zi4 bi4 。
- yu2 ge1 he2 yi2 yin1 ， cha2 jing1 cha4 you1 shi4 。
- yu4 cong2 yan1 𪨗 you2 ， ku3 wei4 chen2 yang1 xi4 。
- mian3 huai2 jin1 po1 ying1 ， gui1 lai2 yun2 he4 mei4 。
- cai3 cai3 bai2 ping2 hua1 ， yin1 feng1 wei4 yao2 ji4 。

## 注释

## 译文

## 赏析
