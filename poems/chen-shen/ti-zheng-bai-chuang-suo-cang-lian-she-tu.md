---
id: chen-shen-ti-zheng-bai-chuang-suo-cang-lian-she-tu
title: 题郑柏窗所藏莲社图
titlePinyin: ti2 zheng4 bai3 chuang1 suo3 cang2 lian2 she4 tu2
titleSlug: ti-zheng-bai-chuang-suo-cang-lian-she-tu
author: 陈深
authorPinyin: chen2 shen1
authorSlug: chen-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 白莲生清池，至洁尘不污。
- 当时取名社，亦以清净故。
- 乐国初无有，莽莽果何处。
- 陶公寄醉乡，盖深得其趣。
- 公何挽不入，谢何推不去。
- 远师信高识，心杂固不取。
- 盗循彼何人，一见乃深许。
- 士固未易知，身名期岁暮。
- 遗风惊千祀，流落见缃素。
- 永怀名山游，乐与善人遇。
- 匡庐青拂天，江水日东骛。
- 我将解世缠，已办登山具。
- 载酒酹渊明，问津桃源路。

## 拼音
- bai2 lian2 sheng1 qing1 chi2 ， zhi4 jie2 chen2 bu4 wu1 。
- dang1 shi2 qu3 ming2 she4 ， yi4 yi3 qing1 jing4 gu4 。
- le4 guo2 chu1 wu2 you3 ， mang3 mang3 guo3 he2 chu4 。
- tao2 gong1 ji4 zui4 xiang1 ， gai4 shen1 de2 qi2 qu4 。
- gong1 he2 wan3 bu2 ru4 ， xie4 he2 tui1 bu2 qu4 。
- yuan3 shi1 xin4 gao1 shi2 ， xin1 za2 gu4 bu4 qu3 。
- dao4 xun2 bi3 he2 ren2 ， yi2 jian4 nai3 shen1 xu3 。
- shi4 gu4 wei4 yi4 zhi1 ， shen1 ming2 qi1 sui4 mu4 。
- yi2 feng1 jing1 qian1 si4 ， liu2 luo4 jian4 xiang1 su4 。
- yong3 huai2 ming2 shan1 you2 ， le4 yu3 shan4 ren2 yu4 。
- kuang1 lu2 qing1 fu2 tian1 ， jiang1 shui3 ri4 dong1 wu4 。
- wo3 jiang1 jie3 shi4 chan2 ， yi3 ban4 deng1 shan1 ju4 。
- zai3 jiu3 lei4 yuan1 ming2 ， wen4 jin1 tao2 yuan2 lu4 。

## 注释

## 译文

## 赏析
