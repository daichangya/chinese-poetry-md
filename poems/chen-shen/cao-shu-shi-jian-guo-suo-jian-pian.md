---
id: chen-shen-cao-shu-shi-jian-guo-suo-jian-pian
title: 曹叔时见过索饯篇
titlePinyin: cao2 shu1 shi2 jian4 guo4 suo3 jian4 pian1
titleSlug: cao-shu-shi-jian-guo-suo-jian-pian
author: 陈深
authorPinyin: chen2 shen1
authorSlug: chen-shen
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 泄云蒙朝日，微雨沾庭除。
- 幽人掩关卧，门外无来车。
- 曹子别经岁，枉道过我庐。
- 谓余抱文艺，胡为守乡闾。
- 余曰匪高尚，褊性涉世疏。
- 上奉白髪亲，余暇读我书。
- 岂如叔时甫，妙年美名誉。
- 词华烂𫄨绣，问学滋新畬。
- 奉子一巵酒，聊为谭斯须。
- 威凤翔高阁，逸骥腾云衢。
- 及时树远业，临事毋踟蹰。

## 拼音
- xie4 yun2 meng2 chao2 ri4 ， wei1 yu3 zhan1 ting2 chu2 。
- you1 ren2 yan3 guan1 wo4 ， men2 wai4 wu2 lai2 che1 。
- cao2 zi3 bie2 jing1 sui4 ， wang3 dao4 guo4 wo3 lu2 。
- wei4 yu2 bao4 wen2 yi4 ， hu2 wei4 shou3 xiang1 lü2 。
- yu2 yue1 fei3 gao1 shang4 ， bian3 xing4 she4 shi4 shu1 。
- shang4 feng4 bai2 fa4 qin1 ， yu2 xia2 du2 wo3 shu1 。
- qi3 ru2 shu1 shi2 fu3 ， miao4 nian2 mei3 ming2 yu4 。
- ci2 hua2 lan4 chi1 xiu4 ， wen4 xue2 zi1 xin1 she1 。
- feng4 zi3 yi4 zhi1 jiu3 ， liao2 wei4 tan2 si1 xu1 。
- wei1 feng4 xiang2 gao1 ge2 ， yi4 ji4 teng2 yun2 qu2 。
- ji2 shi2 shu4 yuan3 ye4 ， lin2 shi4 wu2 chi2 chu2 。

## 注释

## 译文

## 赏析
