---
id: li-qing-zhao-he-zhang-wen-qian-wu-xi-zhong-xing-song-er-shou-qi-er
title: 和张文潜浯溪中兴颂二首  其二
titlePinyin: he2 zhang1 wen2 qian2 wu2 xi1 zhong1 xing1 song4 er4 shou3     qi2 er4
titleSlug: he-zhang-wen-qian-wu-xi-zhong-xing-song-er-shou-qi-er
author: 李清照
authorPinyin: li3 qing1 zhao4
authorSlug: li-qing-zhao
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君不见惊人废兴传天宝，中兴碑上今生草。
- 不知负国有奸雄，但说成功尊国老。
- 谁令妃子天上来，虢秦韩国皆天才。
- 花桑羯鼓玉方响，春风不敢生尘埃。
- 姓名谁复知安史，健儿猛将安眠死。
- 去天尺五抱瓮峰，峰头凿出开元字。
- 时移势去真可哀，奸人心丑深如崖。
- 西蜀万里尚能反，南内一闭何时开。
- 可怜孝德如天大，反使将军称好在。
- 呜呼奴辈乃不能道辅国用事张后尊，乃能念春荠长安作斤卖。

## 拼音
- jun1 bu2 jian4 jing1 ren2 fei4 xing1 chuan2 tian1 bao3 ， zhong1 xing1 bei1 shang4 jin1 sheng1 cao3 。
- bu4 zhi1 fu4 guo2 you3 jian1 xiong2 ， dan4 shuo1 cheng2 gong1 zun1 guo2 lao3 。
- shui2 ling4 fei1 zi0 tian1 shang4 lai2 ， guo2 qin2 han2 guo2 jie1 tian1 cai2 。
- hua1 sang1 jie2 gu3 yu4 fang1 xiang3 ， chun1 feng1 bu4 gan3 sheng1 chen2 ai1 。
- xing4 ming2 shui2 fu4 zhi1 an1 shi3 ， jian4 er2 meng3 jiang4 an1 mian2 si3 。
- qu4 tian1 chi3 wu3 bao4 weng4 feng1 ， feng1 tou2 zao2 chu1 kai1 yuan2 zi4 。
- shi2 yi2 shi4 qu4 zhen1 ke3 ai1 ， jian1 ren2 xin1 chou3 shen1 ru2 ya2 。
- xi1 shu3 wan4 li3 shang4 neng2 fan3 ， nan2 nei4 yi2 bi4 he2 shi2 kai1 。
- ke3 lian2 xiao4 de2 ru2 tian1 da4 ， fan3 shi3 jiang1 jun1 cheng1 hao3 zai4 。
- wu1 hu1 nu2 bei4 nai3 bu4 neng2 dao4 fu3 guo2 yong4 shi4 zhang1 hou4 zun1 ， nai3 neng2 nian4 chun1 qi2 chang2 an1 zuo4 jin1 mai4 。

## 注释

## 译文

## 赏析
