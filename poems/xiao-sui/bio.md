---
title: 萧燧
---
萧燧（一一一七～一一九三），字照邻，临江军新喻（今江西新余）人。高宗绍兴十八年（一一四八）进士。历任平江府、静江府观察推官。三十二年，授靖州州学教授。孝宗淳熙二年（一一七五），累迁至国子司业兼权起居舍人，进起居郎。擢右谏议大夫，因劾参知政事赵雄，出知岩州，移知婺州。八年召还，九年，为枢密都承旨，十三年，除吏部尚书。高宗之丧，充按行使，除参知政事。十六年，权知枢密院。请闲，提举临安府洞霄宫。绍熙四年卒，年七十七。谥正肃。事见《周文忠集》卷六七《萧正肃公神道碑》，《宋史》卷三八五有传。
