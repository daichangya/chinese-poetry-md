---
id: sun-jian-guo-nan-hua
title: 过南华
titlePinyin: guo4 nan2 hua2
titleSlug: guo-nan-hua
author: 孙渐
authorPinyin: sun1 jian4
authorSlug: sun-jian
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 挟策自羽龄，周览南华书。
- 茫然访道志，欲驾将焉如。
- 朅来南华道，始识其故墟。
- 尘迹寄委蜕，万事同蘧庐。
- 想其为吏时，傲世乐有余。
- 天地等毫末，轩冕同锱铢。
- 三公礼荜户，万乘尊褐夫。
- 去古邈已远，浇风日沦胥。
- 得丧吓腐鼠，怒悦纷众狙。
- 材否笑鹜雁，断续伤鹤凫。
- 钓台已湮没，漆城称荒芜。
- 恨不见斯人，逍遥与之俱。
- 还淳以反朴，抚俗归黄虞。
- 神交付恍惚，日暮犹踌躇。

## 拼音
- xie2 ce4 zi4 yu3 ling2 ， zhou1 lan3 nan2 hua2 shu1 。
- mang2 ran2 fang3 dao4 zhi4 ， yu4 jia4 jiang1 yan1 ru2 。
- qie4 lai2 nan2 hua2 dao4 ， shi3 shi2 qi2 gu4 xu1 。
- chen2 ji4 ji4 wei3 tui4 ， wan4 shi4 tong2 qu2 lu2 。
- xiang3 qi2 wei4 li4 shi2 ， ao4 shi4 le4 you3 yu2 。
- tian1 di4 deng3 hao2 mo4 ， xuan1 mian3 tong2 zi1 zhu1 。
- san1 gong1 li3 bi4 hu4 ， wan4 sheng4 zun1 he4 fu1 。
- qu4 gu3 miao3 yi3 yuan3 ， jiao1 feng1 ri4 lun2 xu1 。
- de2 sang4 xia4 fu3 shu3 ， nu4 yue4 fen1 zhong4 ju1 。
- cai2 fou3 xiao4 wu4 yan4 ， duan4 xu4 shang1 he4 fu2 。
- diao4 tai2 yi3 yan1 mo4 ， qi1 cheng2 cheng1 huang1 wu2 。
- hen4 bu2 jian4 si1 ren2 ， xiao1 yao2 yu3 zhi1 ju4 。
- hai2 chun2 yi3 fan3 pu3 ， fu3 su2 gui1 huang2 yu2 。
- shen2 jiao1 fu4 huang3 hu1 ， ri4 mu4 you2 chou2 chu2 。

## 注释

## 译文

## 赏析
