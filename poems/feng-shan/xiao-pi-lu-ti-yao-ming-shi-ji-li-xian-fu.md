---
id: feng-shan-xiao-pi-lu-ti-yao-ming-shi-ji-li-xian-fu
title: 效皮陆体药名诗寄李献甫
titlePinyin: xiao4 pi2 lu4 ti3 yao4 ming2 shi1 ji4 li3 xian4 fu3
titleSlug: xiao-pi-lu-ti-yao-ming-shi-ji-li-xian-fu
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 半夏劳奔走，当归计未成。
- 向乌头雪白，虽远志澄清。
- 白屋游偏早，青云梦数惊。
- 预知皆系命，无患可伤生。
- 泉水怀乡国，灵仙得古城。
- 萎蕤差病力，安息媿民情。
- 兰草园池静，槐花道路平。
- 野翁宜散诞，故纸任纵横。
- 问话思黄叶，论文忆长卿。
- 余粮添瓮盎，乱髪散簪缨。
- 紫蒨江山秀，婆娑桂柏荣。
- 枫香余雨气，桐叶变秋声。
- 险语尝钩吻，昏瞳屡决明。
- 鸬鹚闲自酌，琥珀向谁倾。
- 莨宕官资浅，螵蟏活计轻。
- 每将苏子校，多谢使君名。
- 满把黄金屑，知音白玉英。
- 青箱空聚古，败将敢论兵。
- 苦练诗方就，旁通笔未精。
- 前贤如及已，海藻愿题评。

## 拼音
- ban4 xia4 lao2 ben1 zou3 ， dang1 gui1 ji4 wei4 cheng2 。
- xiang4 wu1 tou2 xue3 bai2 ， sui1 yuan3 zhi4 cheng2 qing1 。
- bai2 wu1 you2 pian1 zao3 ， qing1 yun2 meng4 shu4 jing1 。
- yu4 zhi1 jie1 xi4 ming4 ， wu2 huan4 ke3 shang1 sheng1 。
- quan2 shui3 huai2 xiang1 guo2 ， ling2 xian1 de2 gu3 cheng2 。
- wei3 rui2 cha4 bing4 li4 ， an1 xi1 kui4 min2 qing2 。
- lan2 cao3 yuan2 chi2 jing4 ， huai2 hua1 dao4 lu4 ping2 。
- ye3 weng1 yi2 san4 dan4 ， gu4 zhi3 ren4 zong4 heng2 。
- wen4 hua4 si1 huang2 ye4 ， lun4 wen2 yi4 chang2 qing1 。
- yu2 liang2 tian1 weng4 ang4 ， luan4 fa4 san4 zan1 ying1 。
- zi3 qian4 jiang1 shan1 xiu4 ， po2 suo1 gui4 bai3 rong2 。
- feng1 xiang1 yu2 yu3 qi4 ， tong2 ye4 bian4 qiu1 sheng1 。
- xian3 yu3 chang2 gou1 wen3 ， hun1 tong2 lü3 jue2 ming2 。
- lu2 ci2 xian2 zi4 zhuo2 ， hu3 po4 xiang4 shui2 qing1 。
- lang4 dang4 guan1 zi1 qian3 ， piao1 xiao1 huo2 ji4 qing1 。
- mei3 jiang1 su1 zi3 xiao4 ， duo1 xie4 shi3 jun1 ming2 。
- man3 ba3 huang2 jin1 xie4 ， zhi1 yin1 bai2 yu4 ying1 。
- qing1 xiang1 kong1 ju4 gu3 ， bai4 jiang4 gan3 lun4 bing1 。
- ku3 lian4 shi1 fang1 jiu4 ， pang2 tong1 bi3 wei4 jing1 。
- qian2 xian2 ru2 ji2 yi3 ， hai3 zao3 yuan4 ti2 ping2 。

## 注释

## 译文

## 赏析
