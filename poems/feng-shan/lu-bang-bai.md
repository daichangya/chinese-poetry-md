---
id: feng-shan-lu-bang-bai
title: 路傍柏
titlePinyin: lu4 bang4 bai3
titleSlug: lu-bang-bai
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 路傍有柏千尺高，数夫连臂环周遭。
- 十里烟云护苍翠，一天风雨寒萧骚。
- 纵横万蛇入土鬭，扶摇千骑盘空走。
- 岂能霜雪岁寒知，自有江山神物守。
- 五月炎光烧草木，柏影重重似华屋。
- 往还不择贵与贱，借与清凉解炎酷。
- 本来无情柏与人，偶然相值如相亲。
- 贵侯余资万锺禄，不到流离亲骨肉。
- 前时仗节徒东归，观望风彩争奔驰。
- 族中俛首弹指意，安用富贵摩天为。
- 谁人试从贵侯道，莫从此路争荣耀，恐为路傍柏轻笑。

## 拼音
- lu4 bang4 you3 bai3 qian1 chi3 gao1 ， shu4 fu1 lian2 bi4 huan2 zhou1 zao1 。
- shi2 li3 yan1 yun2 hu4 cang1 cui4 ， yi4 tian1 feng1 yu3 han2 xiao1 sao1 。
- zong4 heng2 wan4 she2 ru4 tu3 dou4 ， fu2 yao2 qian1 qi2 pan2 kong1 zou3 。
- qi3 neng2 shuang1 xue3 sui4 han2 zhi1 ， zi4 you3 jiang1 shan1 shen2 wu4 shou3 。
- wu3 yue4 yan2 guang1 shao1 cao3 mu4 ， bai3 ying3 chong2 chong2 si4 hua2 wu1 。
- wang3 hai2 bu4 ze2 gui4 yu3 jian4 ， jie4 yu3 qing1 liang2 jie3 yan2 ku4 。
- ben3 lai2 wu2 qing2 bai3 yu3 ren2 ， ou3 ran2 xiang1 zhi2 ru2 xiang1 qin1 。
- gui4 hou2 yu2 zi1 wan4 zhong1 lu4 ， bu2 dao4 liu2 li2 qin1 gu3 rou4 。
- qian2 shi2 zhang4 jie2 tu2 dong1 gui1 ， guan1 wang4 feng1 cai3 zheng1 ben1 chi2 。
- zu2 zhong1 fu3 shou3 tan2 zhi3 yi4 ， an1 yong4 fu4 gui4 mo2 tian1 wei4 。
- shui2 ren2 shi4 cong2 gui4 hou2 dao4 ， mo4 cong2 ci3 lu4 zheng1 rong2 yao4 ， kong3 wei4 lu4 bang4 bai3 qing1 xiao4 。

## 注释

## 译文

## 赏析
