---
id: feng-shan-he-xu-zhi-cai-fu-ping
title: 和徐之才浮萍
titlePinyin: he2 xu2 zhi1 cai2 fu2 ping2
titleSlug: he-xu-zhi-cai-fu-ping
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 潇洒春容静，飘摇水性柔。
- 根从何处起，身任此生浮。
- 得地轻依托，随波旋去留。
- 潢污深不采，溟渤望空悠。
- 花蕊看还落，蕉心久未抽。
- 岂知经夜雨，便欲障江流。
- 晚入吴歌唱，晴邀汉女游。
- 翠连芳草渡，寒映绿杨楼。
- 碎剪神工巧，平铺泽国幽。
- 微躯焉足道，浪迹更谁收。
- 踏破闲行鹭，冲开暖上䲡。
- 但能知委顺，何用校稀稠。
- 谩欲通河汉，宁虞践马牛。
- 迸从菱芡密，如把芰荷揉。
- 寂寂苔成阵，纷纷芥作舟。
- 屈骚遗故事，湛赋壮前猷。
- 蛙跃沾双股，龟行蔽六眸。
- 联居如有守，远近亦无求。
- 别浦千重恨，吟塘万点愁。
- 生涯随所寓，细域浩难筹。
- 野色宜茶灶，仙姿泛酒瓯。
- 清芬传涧沚，余思满汀洲。
- 暗与莼丝结，多为荇蔕钩。
- 岂专嬉雁鹜，自可覆蛟虬。
- 助赏名园侧，含凄古道周。
- 纡回差胜梗，汨没尚怜沤。
- 赴急如趋市，逢枯类转沟。
- 吉祥兴霸业，美荐格神休。
- 为爱常青眼，难题几白头。
- 新篇盈巨轴，牵强岂能侔。

## 拼音
- xiao1 sa3 chun1 rong2 jing4 ， piao1 yao2 shui3 xing4 rou2 。
- gen1 cong2 he2 chu4 qi3 ， shen1 ren4 ci3 sheng1 fu2 。
- de2 di4 qing1 yi1 tuo1 ， sui2 bo1 xuan2 qu4 liu2 。
- huang2 wu1 shen1 bu4 cai3 ， ming2 bo2 wang4 kong1 you1 。
- hua1 rui3 kan4 hai2 luo4 ， jiao1 xin1 jiu3 wei4 chou1 。
- qi3 zhi1 jing1 ye4 yu3 ， bian4 yu4 zhang4 jiang1 liu2 。
- wan3 ru4 wu2 ge1 chang4 ， qing2 yao1 han4 nü3 you2 。
- cui4 lian2 fang1 cao3 du4 ， han2 ying4 lü4 yang2 lou2 。
- sui4 jian3 shen2 gong1 qiao3 ， ping2 pu4 ze2 guo2 you1 。
- wei1 qu1 yan1 zu2 dao4 ， lang4 ji4 geng4 shui2 shou1 。
- ta4 po4 xian2 xing2 lu4 ， chong1 kai1 nuan3 shang4 䲡 。
- dan4 neng2 zhi1 wei3 shun4 ， he2 yong4 xiao4 xi1 chou2 。
- man4 yu4 tong1 he2 han4 ， ning2 yu2 jian4 ma3 niu2 。
- beng4 cong2 ling2 qian4 mi4 ， ru2 ba3 ji4 he2 rou2 。
- ji4 ji4 tai2 cheng2 zhen4 ， fen1 fen1 jie4 zuo4 zhou1 。
- qu1 sao1 yi2 gu4 shi4 ， zhan4 fu4 zhuang4 qian2 you2 。
- wa1 yue4 zhan1 shuang1 gu3 ， gui1 xing2 bi4 liu4 mou2 。
- lian2 ju1 ru2 you3 shou3 ， yuan3 jin4 yi4 wu2 qiu2 。
- bie2 pu3 qian1 chong2 hen4 ， yin2 tang2 wan4 dian3 chou2 。
- sheng1 ya2 sui2 suo3 yu4 ， xi4 yu4 hao4 nan2 chou2 。
- ye3 se4 yi2 cha2 zao4 ， xian1 zi1 fan4 jiu3 ou1 。
- qing1 fen1 chuan2 jian4 zhi3 ， yu2 si1 man3 ting1 zhou1 。
- an4 yu3 chun2 si1 jie2 ， duo1 wei4 xing4 di4 gou1 。
- qi3 zhuan1 xi1 yan4 wu4 ， zi4 ke3 fu4 jiao1 qiu2 。
- zhu4 shang3 ming2 yuan2 ce4 ， han2 qi1 gu3 dao4 zhou1 。
- yu1 hui2 cha4 sheng4 geng3 ， mi4 mei2 shang4 lian2 ou1 。
- fu4 ji2 ru2 qu1 shi4 ， feng2 ku1 lei4 zhuan3 gou1 。
- ji2 xiang2 xing1 ba4 ye4 ， mei3 jian4 ge2 shen2 xiu1 。
- wei4 ai4 chang2 qing1 yan3 ， nan2 ti2 ji3 bai2 tou2 。
- xin1 pian1 ying2 ju4 zhou2 ， qian1 qiang3 qi3 neng2 mou2 。

## 注释

## 译文

## 赏析
