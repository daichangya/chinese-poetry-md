---
id: feng-shan-song-kui-cao-wang-zong-wang-pan-sou-dai-fu-fu-que
title: 送夔漕王宗望蟠叟大夫赴阙
titlePinyin: song4 kui2 cao2 wang2 zong1 wang4 pan2 sou3 dai4 fu0 fu4 que1
titleSlug: song-kui-cao-wang-zong-wang-pan-sou-dai-fu-fu-que
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 君子不苟然，每以中道居。
- 处身概有常，为吏形其余。
- 太原大夫公，使蜀元丰初。
- 蜩螗沸清昼，交道狼与狙。
- 公时于其间，素蕴唯所摅。
- 纷扰目不瞬，开济心自如。
- 蜀人恃以安，至今芬名誉。
- 更驾漕三峡，应手民瘼除。
- 适逢惠泽新，禁网阔且疏。
- 攫噬化为麟，奔驰不能车。
- 公无异他日，法度方得梳。
- 均齐即人心，简易平徭书。
- 天边促严召，岁晚巾归舆。
- 老成坐庙堂，收实攘浮虚。
- 有常岂易得，得见将已欤。
- 行看步台省，自可风簪裾。
- 非才共封略，况旧游门闾。
- 赠行期有知，知公当知予。

## 拼音
- jun1 zi3 bu4 gou3 ran2 ， mei3 yi3 zhong1 dao4 ju1 。
- chu3 shen1 gai4 you3 chang2 ， wei4 li4 xing2 qi2 yu2 。
- tai4 yuan2 dai4 fu0 gong1 ， shi3 shu3 yuan2 feng1 chu1 。
- tiao2 tang2 fei4 qing1 zhou4 ， jiao1 dao4 lang2 yu3 ju1 。
- gong1 shi2 yu2 qi2 jian1 ， su4 yun4 wei2 suo3 shu1 。
- fen1 rao3 mu4 bu2 shun4 ， kai1 ji4 xin1 zi4 ru2 。
- shu3 ren2 shi4 yi3 an1 ， zhi4 jin1 fen1 ming2 yu4 。
- geng4 jia4 cao2 san1 xia2 ， ying4 shou3 min2 mo4 chu2 。
- shi4 feng2 hui4 ze2 xin1 ， jin4 wang3 kuo4 qie3 shu1 。
- jue2 shi4 hua4 wei2 lin2 ， ben1 chi2 bu4 neng2 che1 。
- gong1 wu2 yi4 ta1 ri4 ， fa3 du4 fang1 de2 shu1 。
- jun1 qi2 ji2 ren2 xin1 ， jian3 yi4 ping2 yao2 shu1 。
- tian1 bian1 cu4 yan2 zhao4 ， sui4 wan3 jin1 gui1 yu2 。
- lao3 cheng2 zuo4 miao4 tang2 ， shou1 shi2 rang3 fu2 xu1 。
- you3 chang2 qi3 yi4 de2 ， de2 jian4 jiang1 yi3 yu2 。
- xing2 kan4 bu4 tai2 sheng3 ， zi4 ke3 feng1 zan1 ju1 。
- fei1 cai2 gong4 feng1 lüe4 ， kuang4 jiu4 you2 men2 lü2 。
- zeng4 xing2 qi1 you3 zhi1 ， zhi1 gong1 dang1 zhi1 yu3 。

## 注释

## 译文

## 赏析
