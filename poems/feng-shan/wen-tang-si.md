---
id: feng-shan-wen-tang-si
title: 温汤寺
titlePinyin: wen1 tang1 si4
titleSlug: wen-tang-si
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 温汤气如蒸，冷泉寒于冰。
- 并流不相入，汹涌争奔腾。
- 佛庐焕金碧，法地何时兴。
- 二泉洒其间，回环清且澄。
- 维舟爱古柏，磴道垂千层。
- 殿堂绝纤埃，潇洒严香灯。
- 敲栏施鱼食，弄水摇悬藤。
- 一掬洗病眼，再潄袪烦膺。
- 远访岂惮劳，胜游诚可矜。

## 拼音
- wen1 tang1 qi4 ru2 zheng1 ， leng3 quan2 han2 yu2 bing1 。
- bing4 liu2 bu4 xiang1 ru4 ， xiong1 yong3 zheng1 ben1 teng2 。
- fo2 lu2 huan4 jin1 bi4 ， fa3 di4 he2 shi2 xing1 。
- er4 quan2 sa3 qi2 jian1 ， hui2 huan2 qing1 qie3 cheng2 。
- wei2 zhou1 ai4 gu3 bai3 ， deng4 dao4 chui2 qian1 ceng2 。
- dian4 tang2 jue2 xian1 ai1 ， xiao1 sa3 yan2 xiang1 deng1 。
- qiao1 lan2 shi1 yu2 shi2 ， nong4 shui3 yao2 xuan2 teng2 。
- yi4 ju1 xi3 bing4 yan3 ， zai4 shu4 qu1 fan2 ying1 。
- yuan3 fang3 qi3 dan4 lao2 ， sheng4 you2 cheng2 ke3 jin1 。

## 注释

## 译文

## 赏析
