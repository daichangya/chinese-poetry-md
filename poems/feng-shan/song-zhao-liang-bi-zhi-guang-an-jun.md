---
id: feng-shan-song-zhao-liang-bi-zhi-guang-an-jun
title: 送赵良弼知广安军
titlePinyin: song4 zhao4 liang2 bi4 zhi1 guang3 an1 jun1
titleSlug: song-zhao-liang-bi-zhi-guang-an-jun
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巴黔万山横楚封，洞庭碧海蛟龙宫。
- 潜灵蓄秀天疏通，楚人自古多材雄。
- 江陵故都当其胸，人物萧爽驰英风。
- 良弼崛起声其中，宏伟浑厚如山东。
- 才思婉娩春华融，论议慷慨无约丰。
- 高步壮领辕不容，徊翔盘纡巫与嵩。
- 拏舟向蜀沿涪潼，嘉陵一曲城古充。
- 鹰隼倒臂宁久笼，南荣霹雳醒愚聋。
- 归来破裳未及缝，籍才檄起如旋篷。
- 瞿唐故交复相从，始适抱子今皆翁。
- 天真逍遥饮量洪，世事历遍诗尤工。
- 有时语酣笑未终，环顾四坐皆虚空。
- 寒飚戚戚凌疏桐，去路山远秋溟蒙。
- 临老合散情易攻，岂免泪下如儿童。
- 髋髀始见斤斧功，鹓鸾一息荆棘丛。
- 广安地卑跼飞冲，席恐未暖行匆匆。
- 平时物理相磨礲，郡乐不在卑与崇。
- 唱酬自可轻开忠，无事日夕翻邮筒。

## 拼音
- ba1 qian2 wan4 shan1 heng2 chu3 feng1 ， dong4 ting2 bi4 hai3 jiao1 long2 gong1 。
- qian2 ling2 xu4 xiu4 tian1 shu1 tong1 ， chu3 ren2 zi4 gu3 duo1 cai2 xiong2 。
- jiang1 ling2 gu4 du1 dang1 qi2 xiong1 ， ren2 wu4 xiao1 shuang3 chi2 ying1 feng1 。
- liang2 bi4 jue2 qi3 sheng1 qi2 zhong1 ， hong2 wei3 hun2 hou4 ru2 shan1 dong1 。
- cai2 si1 wan3 mian3 chun1 hua2 rong2 ， lun4 yi4 kang1 kai3 wu2 yue1 feng1 。
- gao1 bu4 zhuang4 ling3 yuan2 bu4 rong2 ， huai2 xiang2 pan2 yu1 wu1 yu3 song1 。
- na2 zhou1 xiang4 shu3 yan2 fu2 tong2 ， jia1 ling2 yi4 qu3 cheng2 gu3 chong1 。
- ying1 sun3 dao3 bi4 ning2 jiu3 long2 ， nan2 rong2 pi1 li4 xing3 yu2 long2 。
- gui1 lai2 po4 shang0 wei4 ji2 feng4 ， ji2 cai2 xi2 qi3 ru2 xuan2 peng2 。
- qu2 tang2 gu4 jiao1 fu4 xiang1 cong2 ， shi3 shi4 bao4 zi3 jin1 jie1 weng1 。
- tian1 zhen1 xiao1 yao2 yin3 liang2 hong2 ， shi4 shi4 li4 bian4 shi1 you2 gong1 。
- you3 shi2 yu3 han1 xiao4 wei4 zhong1 ， huan2 gu4 si4 zuo4 jie1 xu1 kong1 。
- han2 biao1 qi1 qi1 ling2 shu1 tong2 ， qu4 lu4 shan1 yuan3 qiu1 ming2 meng2 。
- lin2 lao3 he2 san4 qing2 yi4 gong1 ， qi3 mian3 lei4 xia4 ru2 er2 tong2 。
- kuan1 bi4 shi3 jian4 jin1 fu3 gong1 ， yuan1 luan2 yi4 xi1 jing1 ji2 cong2 。
- guang3 an1 di4 bei1 ju2 fei1 chong1 ， xi2 kong3 wei4 nuan3 xing2 cong1 cong1 。
- ping2 shi2 wu4 li3 xiang1 mo2 long2 ， jun4 le4 bu2 zai4 bei1 yu3 chong2 。
- chang4 chou2 zi4 ke3 qing1 kai1 zhong1 ， wu2 shi4 ri4 xi1 fan1 you2 tong3 。

## 注释

## 译文

## 赏析
