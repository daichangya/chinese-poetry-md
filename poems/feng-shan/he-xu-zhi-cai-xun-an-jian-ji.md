---
id: feng-shan-he-xu-zhi-cai-xun-an-jian-ji
title: 和徐之才巡按见寄
titlePinyin: he2 xu2 zhi1 cai2 xun2 an4 jian4 ji4
titleSlug: he-xu-zhi-cai-xun-an-jian-ji
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 扪参趋远道，首蜀下青泥。
- 江遶萦纡带，山盘屈曲梯。
- 何时岩腹断，自古客心低。
- 峡尽逢宁武，天寛类宝鸡。
- 东穷巴岭北，南转梓潼西。
- 地共猿猱食，居同鸟雀栖。
- 风霜传一檄，玉帛走千蹊。
- 力责多佣父，穷输或嫁妻。
- 上忧分使节，佥议辍朝圭。
- 素志施膏泽，虚怀去町畦。
- 垂鞭防马惫，含哺止儿啼。
- 夜寝无宁席，朝餐或茹梨。
- 驱驰宣诏令，歌舞慰童𫠜。
- 按部经双剑，迎壶满见溪。
- 政清冰出凌，民附水淫堤。
- 指穴收毚兔，搜群去狠羝。
- 吏悛藏乳虎，人乐戏春麛。
- 驿转悠千里，秋霖动一犂。
- 忧劳如有病，暴露欲生黧。
- 委箧书争报，封囊药自题。
- 茶尘思鸟觜，羮野忆驼蹄。
- 过雁晴逾叫，残蝉晓更嘶。
- 万愁休入耳，数酌且温脐。
- 圣治几仁寿，宸衷念庶黎。
- 呻吟裁药石，亢旱得云霓。
- 驹有苗场食，鸾无枳棘栖。
- 明公深履历，清望绝乖睽。
- 盘错居常试，安恬久自迷。
- 汉貂方促召，贾论息言提。
- 宝阁邻天仗，星闱侍女奚。
- 功名当少俟，岁月尚能稽。
- 末路忻依托，先期虑解携。
- 荣封虽绝迹，归意共含凄。
- 自笑身谋拙，曾将物理齐。
- 倒行嗟黾勉，仰望跼攀跻。
- 易足篱边鷃，难驯水上鹥。
- 稻粱谁计鹤，车马未安鼷。
- 诗战逢诸帅，文声鼓万鼙。
- 白徒虽自奋，黄馘岂容批。
- 怒臂犹轻展，惊魂已暗挤。
- 续貂无取者，附骥亦荣兮。
- 巧拙其如性，天机不可倪。

## 拼音
- men2 can1 qu1 yuan3 dao4 ， shou3 shu3 xia4 qing1 ni2 。
- jiang1 rao4 ying2 yu1 dai4 ， shan1 pan2 qu1 qu3 ti1 。
- he2 shi2 yan2 fu4 duan4 ， zi4 gu3 ke4 xin1 di1 。
- xia2 jin4 feng2 ning2 wu3 ， tian1 kuan1 lei4 bao3 ji1 。
- dong1 qiong2 ba1 ling3 bei3 ， nan2 zhuan3 zi3 tong2 xi1 。
- di4 gong4 yuan2 nao2 shi2 ， ju1 tong2 niao3 que4 qi1 。
- feng1 shuang1 chuan2 yi4 xi2 ， yu4 bo2 zou3 qian1 qi1 。
- li4 ze2 duo1 yong1 fu4 ， qiong2 shu1 huo4 jia4 qi1 。
- shang4 you1 fen1 shi3 jie2 ， qian1 yi4 chuo4 chao2 gui1 。
- su4 zhi4 shi1 gao1 ze2 ， xu1 huai2 qu4 ting3 qi2 。
- chui2 bian1 fang2 ma3 bei4 ， han2 bu3 zhi3 er2 ti2 。
- ye4 qin3 wu2 ning2 xi2 ， chao2 can1 huo4 ru2 li2 。
- qu1 chi2 xuan1 zhao4 ling4 ， ge1 wu3 wei4 tong2 ni2 。
- an4 bu4 jing1 shuang1 jian4 ， ying2 hu2 man3 jian4 xi1 。
- zheng4 qing1 bing1 chu1 ling2 ， min2 fu4 shui3 yin2 di1 。
- zhi3 xue2 shou1 chan2 tu4 ， sou1 qun2 qu4 hen3 di1 。
- li4 quan1 cang2 ru3 hu3 ， ren2 le4 xi4 chun1 mi2 。
- yi4 zhuan4 you0 qian1 li3 ， qiu1 lin2 dong4 yi4 li2 。
- you1 lao2 ru2 you3 bing4 ， bao4 lu4 yu4 sheng1 li2 。
- wei3 qie4 shu1 zheng1 bao4 ， feng1 nang2 yao4 zi4 ti2 。
- cha2 chen2 si1 niao3 zi1 ， geng1 ye3 yi4 tuo2 ti2 。
- guo4 yan4 qing2 yu2 jiao4 ， can2 chan2 xiao3 geng4 si1 。
- wan4 chou2 xiu1 ru4 er3 ， shu4 zhuo2 qie3 wen1 qi2 。
- sheng4 zhi4 ji3 ren2 shou4 ， chen2 zhong1 nian4 shu4 li2 。
- shen1 yin2 cai2 yao4 shi2 ， kang4 han4 de2 yun2 ni2 。
- ju1 you3 miao2 chang3 shi2 ， luan2 wu2 zhi3 ji2 qi1 。
- ming2 gong1 shen1 lü3 li4 ， qing1 wang4 jue2 guai1 kui2 。
- pan2 cuo4 ju1 chang2 shi4 ， an1 tian2 jiu3 zi4 mi2 。
- han4 diao1 fang1 cu4 zhao4 ， jia3 lun4 xi1 yan2 ti2 。
- bao3 ge2 lin2 tian1 zhang4 ， xing1 wei2 shi4 nü3 xi1 。
- gong1 ming2 dang1 shao3 si4 ， sui4 yue4 shang4 neng2 ji1 。
- mo4 lu4 xin1 yi1 tuo1 ， xian1 qi1 lü4 jie3 xie2 。
- rong2 feng1 sui1 jue2 ji4 ， gui1 yi4 gong4 han2 qi1 。
- zi4 xiao4 shen1 mou2 zhuo1 ， ceng2 jiang1 wu4 li3 qi2 。
- dao3 xing2 jie1 mian3 mian3 ， yang3 wang4 ju2 pan1 ji1 。
- yi4 zu2 li2 bian1 yan4 ， nan2 xun4 shui3 shang4 yi1 。
- dao4 liang2 shui2 ji4 he4 ， che1 ma3 wei4 an1 xi1 。
- shi1 zhan4 feng2 zhu1 shuai4 ， wen2 sheng1 gu3 wan4 pi2 。
- bai2 tu2 sui1 zi4 fen4 ， huang2 guo2 qi3 rong2 pi1 。
- nu4 bi4 you2 qing1 zhan3 ， jing1 hun2 yi3 an4 ji3 。
- xu4 diao1 wu2 qu3 zhe3 ， fu4 ji4 yi4 rong2 xi1 。
- qiao3 zhuo1 qi2 ru2 xing4 ， tian1 ji1 bu4 ke3 ni2 。

## 注释

## 译文

## 赏析
