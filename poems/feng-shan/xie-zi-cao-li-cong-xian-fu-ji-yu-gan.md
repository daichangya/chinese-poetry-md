---
id: feng-shan-xie-zi-cao-li-cong-xian-fu-ji-yu-gan
title: 谢梓漕李琮献甫寄余甘
titlePinyin: xie4 zi3 cao2 li3 cong2 xian4 fu3 ji4 yu2 gan1
titleSlug: xie-zi-cao-li-cong-xian-fu-ji-yu-gan
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 戎南烟瘴地，草木富嘉实。
- 名果盖数品，余甘乃其一。
- 烂漫经暑雨，骈繁向秋日。
- 颗肥樱缀圆，肤嫩李带碧。
- 始尝犹余木，酸涩固可斥。
- 稍味复土性，华池变琼液。
- 冷冽祛酒毒，香芬破茶癖。
- 岂徒杂肴核，自可名药石。
- 东蜀部刺史，江南夸声迹。
- 道与荆公合，诗为梅老敌。
- 边机属未靖，使指烦远适。
- 绝塞偶相值，慇懃为珍惜。
- 残菊雅趣尚，啖薤清䜩逸。
- 分甘病漳守，筠筒手封羃。
- 三年官大道，襟抱尘土积。
- 语言变为市，风骚荡无迹。
- 开封命澡雪，一食至六七。
- 冰霜快口吻，尘坌并疏涤。
- 古意还五脏，清风生两腋。
- 与公始邂逅，一言甚畴昔。
- 生刍感厚意，香草慕前述。
- 人道成以友，直谅久无斁。
- 磨厉出锋刃，切磋至圭璧。
- 诤友本仁义，拂士忘疹疾。
- 或矫有所正，或投有所激。
- 始逆济以顺，始疏要以密。
- 物微可以兴，骚雅固采摭。
- 公行浩河汉，求効畎浍益。
- 不为小人腹，俗茹饫梨栗。
- 不作儿女口，甘滋事餂蜜。
- 庶几功名会，或在交际出。
- 相知虽意喻，欲报粗言息。
- 追继橄榄篇，惭无翰林笔。

## 拼音
- rong2 nan2 yan1 zhang4 di4 ， cao3 mu4 fu4 jia1 shi2 。
- ming2 guo3 gai4 shu4 pin3 ， yu2 gan1 nai3 qi2 yi1 。
- lan4 man4 jing1 shu3 yu3 ， pian2 fan2 xiang4 qiu1 ri4 。
- ke1 fei2 ying1 zhui4 yuan2 ， fu1 nen4 li3 dai4 bi4 。
- shi3 chang2 you2 yu2 mu4 ， suan1 se4 gu4 ke3 chi4 。
- shao1 wei4 fu4 tu3 xing4 ， hua2 chi2 bian4 qiong2 ye4 。
- leng3 lie4 qu1 jiu3 du2 ， xiang1 fen1 po4 cha2 pi3 。
- qi3 tu2 za2 yao2 he2 ， zi4 ke3 ming2 yao4 shi2 。
- dong1 shu3 bu4 ci4 shi3 ， jiang1 nan2 kua1 sheng1 ji4 。
- dao4 yu3 jing1 gong1 he2 ， shi1 wei4 mei2 lao3 di2 。
- bian1 ji1 shu3 wei4 jing4 ， shi3 zhi3 fan2 yuan3 shi4 。
- jue2 sai1 ou3 xiang1 zhi2 ， yin1 qin2 wei4 zhen1 xi1 。
- can2 ju2 ya3 qu4 shang4 ， dan4 xie4 qing1 䜩 yi4 。
- fen1 gan1 bing4 zhang1 shou3 ， yun2 tong3 shou3 feng1 mi4 。
- san1 nian2 guan1 da4 dao4 ， jin1 bao4 chen2 tu3 ji1 。
- yu3 yan2 bian4 wei4 shi4 ， feng1 sao1 dang4 wu2 ji4 。
- kai1 feng1 ming4 zao3 xue3 ， yi4 shi2 zhi4 liu4 qi1 。
- bing1 shuang1 kuai4 kou3 wen3 ， chen2 ben4 bing4 shu1 di2 。
- gu3 yi4 hai2 wu3 zang1 ， qing1 feng1 sheng1 liang3 ye4 。
- yu3 gong1 shi3 xie4 hou4 ， yi4 yan2 shen4 chou2 xi1 。
- sheng1 chu2 gan3 hou4 yi4 ， xiang1 cao3 mu4 qian2 shu4 。
- ren2 dao4 cheng2 yi3 you3 ， zhi2 liang4 jiu3 wu2 yi4 。
- mo2 li4 chu1 feng1 ren4 ， qie1 cuo1 zhi4 gui1 bi4 。
- zheng4 you3 ben3 ren2 yi4 ， fu2 shi4 wang4 zhen3 ji2 。
- huo4 jiao3 you3 suo3 zheng4 ， huo4 tou2 you3 suo3 ji1 。
- shi3 ni4 ji4 yi3 shun4 ， shi3 shu1 yao4 yi3 mi4 。
- wu4 wei1 ke3 yi3 xing1 ， sao1 ya3 gu4 cai3 zhi2 。
- gong1 xing2 hao4 he2 han4 ， qiu2 xiao4 quan3 hui4 yi4 。
- bu2 wei4 xiao3 ren2 fu4 ， su2 ru2 yu4 li2 li4 。
- bu2 zuo4 er2 nü3 kou3 ， gan1 zi1 shi4 tian3 mi4 。
- shu4 ji1 gong1 ming2 hui4 ， huo4 zai4 jiao1 ji4 chu1 。
- xiang1 zhi1 sui1 yi4 yu4 ， yu4 bao4 cu1 yan2 xi1 。
- zhui1 ji4 gan3 lan3 pian1 ， can2 wu2 han4 lin2 bi3 。

## 注释

## 译文

## 赏析
