---
id: feng-shan-ti-li-zhou-shi-men-xian-jian-zhou-fu-pan-weng-tai-bo-san-ai-tang
title: 题澧州石门县蹇周辅蟠翁太博三爱堂
titlePinyin: ti2 li3 zhou1 shi2 men2 xian4 jian3 zhou1 fu3 pan2 weng1 tai4 bo2 san1 ai4 tang2
titleSlug: ti-li-zhou-shi-men-xian-jian-zhou-fu-pan-weng-tai-bo-san-ai-tang
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 石门险且僻，人烟万山罅。
- 蟠翁老才望，来此屈英驾。
- 破漏烦补缀，嚬呻索慰藉。
- 力致乃坐享，少劳岂丰暇。
- 临观閴无有，游燕久以谢。
- 废园近城邑，丘墟甚原坝。
- 高松困藤蔓，嘉果没荆柘。
- 斩荒使之出，苍翠若图画。
- 直前走桥阁，当中建台榭。
- 雍容宾朋席，左右书史架。
- 命亭以三爱，作诗盛夸诧。
- 韵险语怪绝，窃读惊汗下。
- 嗟予苦覊束，相去止数舍。
- 深思一登览，若渴不得蔗。
- 知君群公表，甫为兵民借。
- 复以三者乐，何时动归靶。
- 吾乡富风景，草木芬兰麝。
- 锦水清于汉，岷峨不让华。
- 蔡圃岂足道，宁为耳目乍。
- 苟以吾言然，烦君少讥骂。

## 拼音
- shi2 men2 xian3 qie3 pi4 ， ren2 yan1 wan4 shan1 xia4 。
- pan2 weng1 lao3 cai2 wang4 ， lai2 ci3 qu1 ying1 jia4 。
- po4 lou4 fan2 bu3 zhui4 ， pin2 shen1 suo3 wei4 jie4 。
- li4 zhi4 nai3 zuo4 xiang3 ， shao3 lao2 qi3 feng1 xia2 。
- lin2 guan1 qu4 wu2 you3 ， you2 yan4 jiu3 yi3 xie4 。
- fei4 yuan2 jin4 cheng2 yi4 ， qiu1 xu1 shen4 yuan2 ba4 。
- gao1 song1 kun4 teng2 wan4 ， jia1 guo3 mei2 jing1 zhe4 。
- zhan3 huang1 shi3 zhi1 chu1 ， cang1 cui4 ruo4 tu2 hua4 。
- zhi2 qian2 zou3 qiao2 ge2 ， dang1 zhong1 jian4 tai2 xie4 。
- yong1 rong2 bin1 peng2 xi2 ， zuo3 you4 shu1 shi3 jia4 。
- ming4 ting2 yi3 san1 ai4 ， zuo4 shi1 sheng4 kua1 cha4 。
- yun4 xian3 yu3 guai4 jue2 ， qie4 du2 jing1 han4 xia4 。
- jie1 yu3 ku3 ji1 shu4 ， xiang1 qu4 zhi3 shu4 she4 。
- shen1 si1 yi4 deng1 lan3 ， ruo4 ke3 bu4 de2 zhe4 。
- zhi1 jun1 qun2 gong1 biao3 ， fu3 wei4 bing1 min2 jie4 。
- fu4 yi3 san1 zhe3 le4 ， he2 shi2 dong4 gui1 ba3 。
- wu2 xiang1 fu4 feng1 jing3 ， cao3 mu4 fen1 lan2 she4 。
- jin3 shui3 qing1 yu2 han4 ， min2 e2 bu2 rang4 hua2 。
- cai4 pu3 qi3 zu2 dao4 ， ning2 wei4 er3 mu4 zha4 。
- gou3 yi3 wu2 yan2 ran2 ， fan2 jun1 shao3 ji1 ma4 。

## 注释

## 译文

## 赏析
