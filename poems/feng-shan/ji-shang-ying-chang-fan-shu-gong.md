---
id: feng-shan-ji-shang-ying-chang-fan-shu-gong
title: 寄上颍昌范蜀公
titlePinyin: ji4 shang4 ying3 chang1 fan4 shu3 gong1
titleSlug: ji-shang-ying-chang-fan-shu-gong
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大老归真主，前朝遗数公。
- 精神时一会，出处道皆同。
- 起潞仪刑地，烦温燮理功。
- 及观光禄表，深见古人风。
- 聘币来何厚，安车愿不东。
- 光华膺政殿，僶俛就祠宫。
- 论议高逾武，文章远继雄。
- 退身无少憾，忧国有余忠。
- 几杖诚先觉，衣冠为一空。
- 千龄重际遇，二圣极优崇。
- 将相交游盛，朝廷礼数隆。
- 一星容处士，四海望冥鸿。
- 箕颍纷嚣外，岷峨气象中。
- 楚词清更适，舜律远相通。
- 庭玉连城价，孙枝百尺桐。
- 圣贤今日是，河汉几时穷。
- 晚辈徒瞻仰，先生盖始终。
- 冰霜严皎洁，尘滓坐销融。
- 信史知将贵，声诗恨不工。
- 东齐如见录，光彩附垂虹。

## 拼音
- da4 lao3 gui1 zhen1 zhu3 ， qian2 chao2 yi2 shu4 gong1 。
- jing1 shen2 shi2 yi2 hui4 ， chu1 chu4 dao4 jie1 tong2 。
- qi3 lu4 yi2 xing2 di4 ， fan2 wen1 xie4 li3 gong1 。
- ji2 guan1 guang1 lu4 biao3 ， shen1 jian4 gu3 ren2 feng1 。
- pin4 bi4 lai2 he2 hou4 ， an1 che1 yuan4 bu4 dong1 。
- guang1 hua2 ying1 zheng4 dian4 ， min3 fu3 jiu4 ci2 gong1 。
- lun4 yi4 gao1 yu2 wu3 ， wen2 zhang1 yuan3 ji4 xiong2 。
- tui4 shen1 wu2 shao3 han4 ， you1 guo2 you3 yu2 zhong1 。
- ji3 zhang4 cheng2 xian1 jue2 ， yi1 guan1 wei4 yi4 kong1 。
- qian1 ling2 zhong4 ji4 yu4 ， er4 sheng4 ji2 you1 chong2 。
- jiang4 xiang4 jiao1 you2 sheng4 ， chao2 ting2 li3 shu4 long2 。
- yi4 xing1 rong2 chu3 shi4 ， si4 hai3 wang4 ming2 hong2 。
- ji1 ying3 fen1 ao2 wai4 ， min2 e2 qi4 xiang4 zhong1 。
- chu3 ci2 qing1 geng4 shi4 ， shun4 lü4 yuan3 xiang1 tong1 。
- ting2 yu4 lian2 cheng2 jia4 ， sun1 zhi1 bai3 chi3 tong2 。
- sheng4 xian2 jin1 ri4 shi4 ， he2 han4 ji3 shi2 qiong2 。
- wan3 bei4 tu2 zhan1 yang3 ， xian1 sheng1 gai4 shi3 zhong1 。
- bing1 shuang1 yan2 jiao3 jie2 ， chen2 zi3 zuo4 xiao1 rong2 。
- xin4 shi3 zhi1 jiang1 gui4 ， sheng1 shi1 hen4 bu4 gong1 。
- dong1 qi2 ru2 jian4 lu4 ， guang1 cai3 fu4 chui2 hong2 。

## 注释

## 译文

## 赏析
