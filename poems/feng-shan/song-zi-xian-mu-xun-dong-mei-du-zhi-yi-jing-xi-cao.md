---
id: feng-shan-song-zi-xian-mu-xun-dong-mei-du-zhi-yi-jing-xi-cao
title: 送梓宪穆珣东美度支移京西漕
titlePinyin: song4 zi3 xian4 mu4 xun2 dong1 mei3 du4 zhi1 yi2 jing1 xi1 cao2
titleSlug: song-zi-xian-mu-xun-dong-mei-du-zhi-yi-jing-xi-cao
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 刚强多少恩，寛厚或太迂。
- 峭直病不通，聪明至无徒。
- 达人固贵全，天理常不俱。
- 自非蕴明识，暂解輙已纡。
- 穆公淮海英，厚重如鲁儒。
- 疾恶鹯逐雀，养民乌哺雏。
- 断狱求以生，好善久不渝。
- 孰谓公太严，威奸而惠愚。
- 孰谓公太异，中异外不殊。
- 然犹蔽高洁，不肯随世趋。
- 美成固在久，巨材期营都。
- 西京近日边，漕领出帝俞。
- 使权虽云重，吏责意已粗。
- 财利较圭撮，法制环刀殳。
- 天听卑不遗，人言纷可虞。
- 公心公且明，应手万事无。
- 阶此将显用，逸骥临长途。
- 山也乏材技，盘薄困守株。
- 身浮一芥舟，业散千金屠。
- 衰迟恋乡曲，荏苒岁月徂。
- 摆袖不愿行，俗指争揶揄。
- 惟公最见怜，情或昆弟逾。
- 每怜沙丘病，不作饥鹰呼。
- 秋风惜远别，时去迹转孤。
- 飞黄转腾踏，斥鷃甘枪榆。
- 升沉各异势，从此忘江湖。

## 拼音
- gang1 qiang2 duo1 shao3 en1 ， kuan1 hou4 huo4 tai4 yu1 。
- qiao4 zhi2 bing4 bu4 tong1 ， cong1 ming0 zhi4 wu2 tu2 。
- da2 ren2 gu4 gui4 quan2 ， tian1 li3 chang2 bu2 ju4 。
- zi4 fei1 yun4 ming2 shi2 ， zan4 jie3 zhe2 yi3 yu1 。
- mu4 gong1 huai2 hai3 ying1 ， hou4 zhong4 ru2 lu3 ru2 。
- ji2 e4 zhan1 zhu2 que4 ， yang3 min2 wu1 bu3 chu2 。
- duan4 yu4 qiu2 yi3 sheng1 ， hao3 shan4 jiu3 bu4 yu2 。
- shu2 wei4 gong1 tai4 yan2 ， wei1 jian1 er2 hui4 yu2 。
- shu2 wei4 gong1 tai4 yi4 ， zhong1 yi4 wai4 bu4 shu1 。
- ran2 you2 bi4 gao1 jie2 ， bu4 ken3 sui2 shi4 qu1 。
- mei3 cheng2 gu4 zai4 jiu3 ， ju4 cai2 qi1 ying2 dou1 。
- xi1 jing1 jin4 ri4 bian1 ， cao2 ling3 chu1 di4 yu2 。
- shi3 quan2 sui1 yun2 zhong4 ， li4 ze2 yi4 yi3 cu1 。
- cai2 li4 jiao4 gui1 cuo1 ， fa3 zhi4 huan2 dao1 shu1 。
- tian1 ting1 bei1 bu4 yi2 ， ren2 yan2 fen1 ke3 yu2 。
- gong1 xin1 gong1 qie3 ming2 ， ying4 shou3 wan4 shi4 wu2 。
- jie1 ci3 jiang1 xian3 yong4 ， yi4 ji4 lin2 chang2 tu2 。
- shan1 ye3 fa2 cai2 ji4 ， pan2 bao2 kun4 shou3 zhu1 。
- shen1 fu2 yi2 jie4 zhou1 ， ye4 san4 qian1 jin1 tu2 。
- shuai1 chi2 lian4 xiang1 qu3 ， ren3 ran3 sui4 yue4 cu2 。
- bai3 xiu4 bu2 yuan4 xing2 ， su2 zhi3 zheng1 ye2 yu2 。
- wei2 gong1 zui4 jian4 lian2 ， qing2 huo4 kun1 di4 yu2 。
- mei3 lian2 sha1 qiu1 bing4 ， bu2 zuo4 ji1 ying1 hu1 。
- qiu1 feng1 xi1 yuan3 bie2 ， shi2 qu4 ji4 zhuan3 gu1 。
- fei1 huang2 zhuan3 teng2 ta4 ， chi4 yan4 gan1 qiang1 yu2 。
- sheng1 chen2 ge4 yi4 shi4 ， cong2 ci3 wang4 jiang1 hu2 。

## 注释

## 译文

## 赏析
