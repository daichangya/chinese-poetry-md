---
id: feng-shan-song-jiang-yan-ju-yuan-ti-ju-fu-que
title: 送江衍巨源提举赴阙
titlePinyin: song4 jiang1 yan3 ju4 yuan2 ti2 ju3 fu4 que1
titleSlug: song-jiang-yan-ju-yuan-ti-ju-fu-que
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 潼川昔迎公西来，益昌今送公北回。
- 常平使者岂公志，远地久淹经济才。
- 三年风绩不胜颂，欲别有赠心胸开。
- 江阳夷蛮互雠格，边将生事惊风埃。
- 连兵巨费久乃定，得失未可相偿陪。
- 去秋西师出四路，欲举夏寇除根荄。
- 精强挽运一蹉跌，十存四五良可哀。
- 河南数州入封略，恶土弃壤如尘灰。
- 传闻敌气渐衰弱，阃外复委将军裁。
- 借将贺兰作都护，戍守尚恐难栽培。
- 况今秦人极疲敝，菽粟贵重如琼瑰。
- 诸军零落气未振，肯听号令传风雷。
- 看唐南诏吐蕃传，往往因循成祸胎。
- 太上神明照幽隐，广谋博访无嫌猜。
- 近臣从容合公议，忍使汉地生蒿莱。
- 每思一饭三四起，感慨与语何人哉。
- 会公还朝方进用，不侍讲殿归霜台。
- 泸南关右饱闻见，讵肯戏笑随童孩。
- 对扬上前苟可道，愿持此语排奸回。
- 平生磊落致君意，岂虑言出为身灾。

## 拼音
- tong2 chuan1 xi1 ying2 gong1 xi1 lai2 ， yi4 chang1 jin1 song4 gong1 bei3 hui2 。
- chang2 ping2 shi3 zhe3 qi3 gong1 zhi4 ， yuan3 di4 jiu3 yan1 jing1 ji4 cai2 。
- san1 nian2 feng1 ji4 bu2 sheng4 song4 ， yu4 bie2 you3 zeng4 xin1 xiong1 kai1 。
- jiang1 yang2 yi2 man2 hu4 chou2 ge2 ， bian1 jiang1 sheng1 shi4 jing1 feng1 ai1 。
- lian2 bing1 ju4 fei4 jiu3 nai3 ding4 ， de2 shi1 wei4 ke3 xiang1 chang2 pei2 。
- qu4 qiu1 xi1 shi1 chu1 si4 lu4 ， yu4 ju3 xia4 kou4 chu2 gen1 gai1 。
- jing1 qiang2 wan3 yun4 yi4 cuo1 die1 ， shi2 cun2 si4 wu3 liang2 ke3 ai1 。
- he2 nan2 shu4 zhou1 ru4 feng1 lüe4 ， e4 tu3 qi4 rang3 ru2 chen2 hui1 。
- chuan2 wen2 di2 qi4 jian4 shuai1 ruo4 ， kun3 wai4 fu4 wei3 jiang1 jun1 cai2 。
- jie4 jiang1 he4 lan2 zuo4 du1 hu4 ， shu4 shou3 shang4 kong3 nan2 zai1 pei2 。
- kuang4 jin1 qin2 ren2 ji2 pi2 bi4 ， shu1 su4 gui4 zhong4 ru2 qiong2 gui1 。
- zhu1 jun1 ling2 luo4 qi4 wei4 zhen4 ， ken3 ting1 hao4 ling4 chuan2 feng1 lei2 。
- kan4 tang2 nan2 zhao4 tu3 bo1 chuan2 ， wang3 wang3 yin1 xun2 cheng2 huo4 tai1 。
- tai4 shang4 shen2 ming2 zhao4 you1 yin3 ， guang3 mou2 bo2 fang3 wu2 xian2 cai1 。
- jin4 chen2 cong2 rong2 he2 gong1 yi4 ， ren3 shi3 han4 di4 sheng1 hao1 lai2 。
- mei3 si1 yi2 fan4 san1 si4 qi3 ， gan3 kai3 yu3 yu3 he2 ren2 zai1 。
- hui4 gong1 hai2 chao2 fang1 jin4 yong4 ， bu2 shi4 jiang3 dian4 gui1 shuang1 tai2 。
- lu2 nan2 guan1 you4 bao3 wen2 jian4 ， ju4 ken3 xi4 xiao4 sui2 tong2 hai2 。
- dui4 yang2 shang4 qian2 gou3 ke3 dao4 ， yuan4 chi2 ci3 yu3 pai2 jian1 hui2 。
- ping2 sheng1 lei3 luo4 zhi4 jun1 yi4 ， qi3 lü4 yan2 chu1 wei4 shen1 zai1 。

## 注释

## 译文

## 赏析
