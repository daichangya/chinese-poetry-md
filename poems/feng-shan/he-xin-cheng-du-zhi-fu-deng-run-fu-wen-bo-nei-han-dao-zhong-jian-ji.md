---
id: feng-shan-he-xin-cheng-du-zhi-fu-deng-run-fu-wen-bo-nei-han-dao-zhong-jian-ji
title: 和新成都知府邓润甫温伯内翰道中见寄
titlePinyin: he2 xin1 cheng2 du1 zhi1 fu3 deng4 run4 fu3 wen1 bo2 nei4 han4 dao4 zhong1 jian4 ji4
titleSlug: he-xin-cheng-du-zhi-fu-deng-run-fu-wen-bo-nei-han-dao-zhong-jian-ji
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 画舸秋离峡，长江水啮堤。
- 郡楼高送别，客袂掺分睽。
- 前后声难继，升沉分不齐。
- 私心常有待，得意幸相携。
- 千里闻鸣凤，三年倦割鸡。
- 一哀纒性命，万事错端倪。
- 英俊联翩起，清华直上跻。
- 平生依笔砚，俛首失锄犂。
- 同嗜餐秋菊，忘言病夏畦。
- 精粗分玉石，去住即云泥。
- 近列多鸳鹭，谁人享𫘝𫘨。
- 徊翔趋凤阁，隐约驾鸡栖。
- 训诰资温润，衣冠出品题。
- 风流清宪府，威望肃朝闺。
- 戏彩江湖乐，观涛岁月稽。
- 还朝垂拱北，易帅华阳西。
- 旧德倾中外，欢谣浃庶黎。
- 忽闻旌棨近，顿解簿书迷。
- 一笑何胜喜，高谈为少低。
- 长篇追杜老，余论及曹谿。
- 把酒听新阕，寻山傍小蹊。
- 欹斜行叠嶂，空旷上危梯。
- 拾掇留樽俎，萧疏愧糗藜。
- 故人难会遇，壮士合悲啼。
- 物理纷无定，年华去可凄。
- 王师行解甲，盟府重盘圭。
- 剑外声文铎，关中息战鼙。
- 时清数相见，宁望胯金犀。

## 拼音
- hua4 ge3 qiu1 li2 xia2 ， chang2 jiang1 shui3 nie4 di1 。
- jun4 lou2 gao1 song4 bie2 ， ke4 mei4 chan1 fen1 kui2 。
- qian2 hou4 sheng1 nan2 ji4 ， sheng1 chen2 fen1 bu4 qi2 。
- si1 xin1 chang2 you3 dai4 ， de2 yi4 xing4 xiang1 xie2 。
- qian1 li3 wen2 ming2 feng4 ， san1 nian2 juan4 ge1 ji1 。
- yi4 ai1 chan2 xing4 ming4 ， wan4 shi4 cuo4 duan1 ni2 。
- ying1 jun4 lian2 pian1 qi3 ， qing1 hua2 zhi2 shang4 ji1 。
- ping2 sheng1 yi1 bi3 yan4 ， fu3 shou3 shi1 chu2 li2 。
- tong2 shi4 can1 qiu1 ju2 ， wang4 yan2 bing4 xia4 qi2 。
- jing1 cu1 fen1 yu4 shi2 ， qu4 zhu4 ji2 yun2 ni2 。
- jin4 lie4 duo1 yuan1 lu4 ， shui2 ren2 xiang3 jue2 ti2 。
- huai2 xiang2 qu1 feng4 ge2 ， yin3 yue1 jia4 ji1 qi1 。
- xun4 gao4 zi1 wen1 run4 ， yi1 guan1 chu1 pin3 ti2 。
- feng1 liu2 qing1 xian4 fu3 ， wei1 wang4 su4 chao2 gui1 。
- xi4 cai3 jiang1 hu2 le4 ， guan1 tao1 sui4 yue4 ji1 。
- hai2 chao2 chui2 gong3 bei3 ， yi4 shuai4 hua2 yang2 xi1 。
- jiu4 de2 qing1 zhong1 wai4 ， huan1 yao2 jia1 shu4 li2 。
- hu1 wen2 jing1 qi3 jin4 ， dun4 jie3 bo2 shu1 mi2 。
- yi2 xiao4 he2 sheng4 xi3 ， gao1 tan2 wei4 shao3 di1 。
- chang2 pian1 zhui1 du4 lao3 ， yu2 lun4 ji2 cao2 xi1 。
- ba3 jiu3 ting1 xin1 que4 ， xun2 shan1 bang4 xiao3 qi1 。
- qi1 xie2 xing2 die2 zhang4 ， kong1 kuang4 shang4 wei1 ti1 。
- shi2 duo0 liu2 zun1 zu3 ， xiao1 shu1 kui4 qiu3 li2 。
- gu4 ren2 nan2 hui4 yu4 ， zhuang4 shi4 he2 bei1 ti2 。
- wu4 li3 fen1 wu2 ding4 ， nian2 hua2 qu4 ke3 qi1 。
- wang2 shi1 xing2 jie3 jia3 ， meng2 fu3 zhong4 pan2 gui1 。
- jian4 wai4 sheng1 wen2 duo2 ， guan1 zhong1 xi1 zhan4 pi2 。
- shi2 qing1 shu4 xiang1 jian4 ， ning2 wang4 kua4 jin1 xi1 。

## 注释

## 译文

## 赏析
