---
id: feng-shan-wu-hou-miao
title: 武侯庙
titlePinyin: wu3 hou2 miao4
titleSlug: wu-hou-miao
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 四百源流尽，三分气燄高。
- 西州称险隘，玄德夸英豪。
- 统正图王策，关张汗马劳。
- 相雄争胜负，所得仅纤毫。
- 当世安危虑，斯人智识滔。
- 潜身规去就，择主事游遨。
- 仗顺亲归汉，平凶首问曹。
- 河间屠血肉，江表战风涛。
- 雅意存中国，单师静不毛。
- 安知深政术，指画露兵韬。
- 顾托情尤重，君臣义可褒。
- 南征才解甲，北伐遽投醪。
- 渭水开营壁，祁山拥节旄。
- 乾坤悲拆裂，荆棘誓锄薅。
- 远结孙权援，亲将仲达鏖。
- 刘宗难再起，郭坞已长号。
- 家国犹殷富，衣冠亦俊髦。
- 中途亡辔策，束手类猿猱。
- 事业垂千载，风流尚一陶。
- 民思夔子国，庙枕蜀江皋。
- 寿史徒讥议，裴碑自固牢。
- 丹青严壮观，松桧尽萧骚。
- 丑虏终为患，长弓未见櫜。
- 吁嗟擒纵术，祠下涕沾袍。

## 拼音
- si4 bai3 yuan2 liu2 jin4 ， san1 fen1 qi4 yan4 gao1 。
- xi1 zhou1 cheng1 xian3 ai4 ， xuan2 de2 kua1 ying1 hao2 。
- tong3 zheng4 tu2 wang2 ce4 ， guan1 zhang1 han4 ma3 lao2 。
- xiang1 xiong2 zheng1 sheng4 fu4 ， suo3 de2 jin3 xian1 hao2 。
- dang1 shi4 an1 wei1 lü4 ， si1 ren2 zhi4 shi2 tao1 。
- qian2 shen1 gui1 qu4 jiu4 ， ze2 zhu3 shi4 you2 ao2 。
- zhang4 shun4 qin1 gui1 han4 ， ping2 xiong1 shou3 wen4 cao2 。
- he2 jian1 tu2 xue4 rou4 ， jiang1 biao3 zhan4 feng1 tao1 。
- ya3 yi4 cun2 zhong1 guo2 ， dan1 shi1 jing4 bu4 mao2 。
- an1 zhi1 shen1 zheng4 shu4 ， zhi3 hua4 lu4 bing1 tao1 。
- gu4 tuo1 qing2 you2 zhong4 ， jun1 chen2 yi4 ke3 bao1 。
- nan2 zheng1 cai2 jie3 jia3 ， bei3 fa2 ju4 tou2 lao2 。
- wei4 shui3 kai1 ying2 bi4 ， qi2 shan1 yong1 jie2 mao2 。
- qian2 kun1 bei1 chai1 lie4 ， jing1 ji2 shi4 chu2 hao1 。
- yuan3 jie2 sun1 quan2 yuan2 ， qin1 jiang1 zhong4 da2 ao2 。
- liu2 zong1 nan2 zai4 qi3 ， guo1 wu4 yi3 chang2 hao4 。
- jia1 guo2 you2 yin1 fu4 ， yi1 guan1 yi4 jun4 mao2 。
- zhong1 tu2 wang2 pei4 ce4 ， shu4 shou3 lei4 yuan2 nao2 。
- shi4 ye4 chui2 qian1 zai3 ， feng1 liu2 shang4 yi4 tao2 。
- min2 si1 kui2 zi3 guo2 ， miao4 zhen3 shu3 jiang1 gao1 。
- shou4 shi3 tu2 ji1 yi4 ， pei2 bei1 zi4 gu4 lao2 。
- dan1 qing1 yan2 zhuang4 guan1 ， song1 gui4 jin4 xiao1 sao1 。
- chou3 lu3 zhong1 wei4 huan4 ， chang2 gong1 wei4 jian4 gao1 。
- xu1 jie1 qin2 zong4 shu4 ， ci2 xia4 ti4 zhan1 pao2 。

## 注释

## 译文

## 赏析
