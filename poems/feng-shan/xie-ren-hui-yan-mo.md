---
id: feng-shan-xie-ren-hui-yan-mo
title: 谢人惠兖墨
titlePinyin: xie4 ren2 hui4 yan3 mo4
titleSlug: xie-ren-hui-yan-mo
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 故人山东来，遗我数丸墨。
- 握丸大如指，盥手重拂拭。
- 浓磨向日看，古瓦增润泽。
- 经屑不见纸，清光隐深墨。
- 书云旧所秘，闻今已难得。
- 庭珪死已久，至宝世罕识。
- 御府徒仅存，人间万金直。
- 兖州擅高价，比歙固少抑。
- 古松亦将尽，神奇渐衰息。
- 文章不见贵，笔砚岂可掷。
- 牢落况此君，虽精淡无色。
- 怜君情好古，投赠兼以臆。
- 世事持此观，噫嗟共冥默。

## 拼音
- gu4 ren2 shan1 dong1 lai2 ， yi2 wo3 shu4 wan2 mo4 。
- wo4 wan2 da4 ru2 zhi3 ， guan4 shou3 zhong4 fu2 shi4 。
- nong2 mo2 xiang4 ri4 kan4 ， gu3 wa3 zeng1 run4 ze2 。
- jing1 xie4 bu2 jian4 zhi3 ， qing1 guang1 yin3 shen1 mo4 。
- shu1 yun2 jiu4 suo3 mi4 ， wen2 jin1 yi3 nan2 de2 。
- ting2 gui1 si3 yi3 jiu3 ， zhi4 bao3 shi4 han3 shi2 。
- yu4 fu3 tu2 jin3 cun2 ， ren2 jian1 wan4 jin1 zhi2 。
- yan3 zhou1 shan4 gao1 jia4 ， bi3 xi1 gu4 shao3 yi4 。
- gu3 song1 yi4 jiang1 jin4 ， shen2 qi2 jian4 shuai1 xi1 。
- wen2 zhang1 bu2 jian4 gui4 ， bi3 yan4 qi3 ke3 zhi4 。
- lao2 luo4 kuang4 ci3 jun1 ， sui1 jing1 dan4 wu2 se4 。
- lian2 jun1 qing2 hao3 gu3 ， tou2 zeng4 jian1 yi3 yi4 。
- shi4 shi4 chi2 ci3 guan1 ， yi1 jie1 gong4 ming2 mo4 。

## 注释

## 译文

## 赏析
