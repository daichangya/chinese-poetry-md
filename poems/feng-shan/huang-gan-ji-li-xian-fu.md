---
id: feng-shan-huang-gan-ji-li-xian-fu
title: 黄甘寄李献甫
titlePinyin: huang2 gan1 ji4 li3 xian4 fu3
titleSlug: huang-gan-ji-li-xian-fu
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 果山多果遍林丘，惟有黄甘格最优。
- 繁结几经秋雨熟，完滋宜带晚霜收。
- 霞余点缀青林远，星散玲珑绿叶稠。
- 秀色盈衢争委市，秾香浮水半通舟。
- 金苞烂漫差三等，乳蒂龙钟占上游。
- 一宴尝珍皆绝品，万钱要价或轻酬。
- 盘筵皎洁如圆盖，梨栗粗凡似赘疣。
- 蕴藉佳宾忻共赏，芬芳醇酎雅相投。
- 殷勤食指尝先动，顾盼馋涎已自流。
- 花瓣琼瑶纷落爪，云腴冰雪冷侵喉。
- 蒲萄锁碎终非匹，荔子肥甘仅可俦。
- 但效儿童贪磊落，不知牙齿怯飕飗。
- 力蠲消渴多年病，清酿骚吟一腹秋。
- 属餍且行犹掌上，闷余虽卧亦床头。
- 肤轻渐密衣犹重，种好悬囊子尚留。
- 憔悴瀼西三寸小，酸寒东望一枚休。
- 柽均奴仆知郎贵，橘类砆砥比玉羞。
- 美实旧嗟遗贡禹，嘉名今愧下温州。
- 多栽厚利羸栀茜，一熟经时汗马牛。
- 晚岁幸为安汉守，眼明重到洞庭游。
- 已将滋味千时好，宁免苞苴徇世求。
- 大嚼有谁能快意，素餐无事却成忧。
- 徐陵奖识诗辞古，胡济矜夸赋笔遒。
- 愿得新篇聊假借，庶几声望出遐陬。

## 拼音
- guo3 shan1 duo1 guo3 bian4 lin2 qiu1 ， wei2 you3 huang2 gan1 ge2 zui4 you1 。
- fan2 jie2 ji3 jing1 qiu1 yu3 shu2 ， wan2 zi1 yi2 dai4 wan3 shuang1 shou1 。
- xia2 yu2 dian3 zhui4 qing1 lin2 yuan3 ， xing1 san4 ling2 long2 lü4 ye4 chou2 。
- xiu4 se4 ying2 qu2 zheng1 wei3 shi4 ， nong2 xiang1 fu2 shui3 ban4 tong1 zhou1 。
- jin1 bao1 lan4 man4 cha4 san1 deng3 ， ru3 di4 long2 zhong1 zhan4 shang4 you2 。
- yi2 yan4 chang2 zhen1 jie1 jue2 pin3 ， wan4 qian2 yao4 jia4 huo4 qing1 chou2 。
- pan2 yan2 jiao3 jie2 ru2 yuan2 gai4 ， li2 li4 cu1 fan2 si4 zhui4 you2 。
- yun4 jie4 jia1 bin1 xin1 gong4 shang3 ， fen1 fang1 chun2 zhou4 ya3 xiang1 tou2 。
- yin1 qin2 shi2 zhi3 chang2 xian1 dong4 ， gu4 pan4 chan2 xian2 yi3 zi4 liu2 。
- hua1 ban4 qiong2 yao2 fen1 luo4 zhua3 ， yun2 yu2 bing1 xue3 leng3 qin1 hou2 。
- pu2 tao2 suo3 sui4 zhong1 fei1 pi3 ， li4 zi3 fei2 gan1 jin3 ke3 chou2 。
- dan4 xiao4 er2 tong2 tan1 lei3 luo4 ， bu4 zhi1 ya2 chi3 qie4 sou1 liu2 。
- li4 juan1 xiao1 ke3 duo1 nian2 bing4 ， qing1 niang4 sao1 yin2 yi2 fu4 qiu1 。
- shu3 yan4 qie3 xing2 you2 zhang3 shang4 ， men1 yu2 sui1 wo4 yi4 chuang2 tou2 。
- fu1 qing1 jian4 mi4 yi1 you2 zhong4 ， zhong3 hao3 xuan2 nang2 zi3 shang4 liu2 。
- qiao2 cui4 rang2 xi1 san1 cun4 xiao3 ， suan1 han2 dong1 wang4 yi4 mei2 xiu1 。
- cheng1 jun1 nu2 pu2 zhi1 lang2 gui4 ， ju2 lei4 fu1 di3 bi3 yu4 xiu1 。
- mei3 shi2 jiu4 jie1 yi2 gong4 yu3 ， jia1 ming2 jin1 kui4 xia4 wen1 zhou1 。
- duo1 zai1 hou4 li4 lei2 zhi1 qian4 ， yi4 shu2 jing1 shi2 han4 ma3 niu2 。
- wan3 sui4 xing4 wei4 an1 han4 shou3 ， yan3 ming2 zhong4 dao4 dong4 ting2 you2 。
- yi3 jiang1 zi1 wei4 qian1 shi2 hao3 ， ning2 mian3 bao1 ju1 xun4 shi4 qiu2 。
- da4 jiao2 you3 shui2 neng2 kuai4 yi4 ， su4 can1 wu2 shi4 que4 cheng2 you1 。
- xu2 ling2 jiang3 shi2 shi1 ci2 gu3 ， hu2 ji4 jin1 kua1 fu4 bi3 qiu2 。
- yuan4 de2 xin1 pian1 liao2 jia3 jie4 ， shu4 ji1 sheng1 wang4 chu1 xia2 zou1 。

## 注释

## 译文

## 赏析
