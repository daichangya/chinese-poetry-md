---
id: feng-shan-he-li-man-xiu-ru-zhi-fang-xie-zi-shou-zhang-jing-zi-li-long-tu-you-chun
title: 和李曼修孺职方谢梓守张靖子立龙图游春
titlePinyin: he2 li3 man4 xiu1 ru2 zhi2 fang1 xie4 zi3 shou3 zhang1 jing4 zi3 li4 long2 tu2 you2 chun1
titleSlug: he-li-man-xiu-ru-zhi-fang-xie-zi-shou-zhang-jing-zi-li-long-tu-you-chun
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 潼川侈风俗，一春事嬉游。
- 太守与民乐，高会邀良俦。
- 年丰廷无讼，日夕为欢谋。
- 宾从相追随，景物多访求。
- 名园布芳郊，宝刹依重丘。
- 红旗肃冠盖，画鼓翻倡优。
- 人情殊未央，春意亦少留。
- 最后司马至，为罗东山羞。
- 观棋缓带闲，试茗澄心幽。
- 猖狂但醒醉，感慨还唱酬。
- 清尊未放手，急景如转头。
- 分司饱余味，经世忘远忧。
- 来时蚕始眠，归看场中麰。
- 人生苟适性，不羡万户侯。
- 丈夫负壮气，安知饿填沟。
- 得志位卿相，失时归田畴。
- 纷纷素所轻，大半登瀛洲。
- 肯为五斗米，折腰趋道周。
- 区区事笔砚，顶踵称恩庥。
- 酒酣且勿去，为我新声讴。

## 拼音
- tong2 chuan1 chi3 feng1 su2 ， yi4 chun1 shi4 xi1 you2 。
- tai4 shou3 yu3 min2 yue4 ， gao1 hui4 yao1 liang2 chou2 。
- nian2 feng1 ting2 wu2 song4 ， ri4 xi1 wei4 huan1 mou2 。
- bin1 cong2 xiang1 zhui1 sui2 ， jing3 wu4 duo1 fang3 qiu2 。
- ming2 yuan2 bu4 fang1 jiao1 ， bao3 cha4 yi1 zhong4 qiu1 。
- hong2 qi2 su4 guan1 gai4 ， hua4 gu3 fan1 chang4 you1 。
- ren2 qing2 shu1 wei4 yang1 ， chun1 yi4 yi4 shao3 liu2 。
- zui4 hou4 si1 ma3 zhi4 ， wei4 luo2 dong1 shan1 xiu1 。
- guan1 qi2 huan3 dai4 xian2 ， shi4 ming2 cheng2 xin1 you1 。
- chang1 kuang2 dan4 xing3 zui4 ， gan3 kai3 hai2 chang4 chou2 。
- qing1 zun1 wei4 fang4 shou3 ， ji2 jing3 ru2 zhuan3 tou2 。
- fen1 si1 bao3 yu2 wei4 ， jing1 shi4 wang4 yuan3 you1 。
- lai2 shi2 can2 shi3 mian2 ， gui1 kan4 chang3 zhong1 mou2 。
- ren2 sheng1 gou3 shi4 xing4 ， bu2 xian4 wan4 hu4 hou2 。
- zhang4 fu0 fu4 zhuang4 qi4 ， an1 zhi1 e4 tian2 gou1 。
- de2 zhi4 wei4 qing1 xiang1 ， shi1 shi2 gui1 tian2 chou2 。
- fen1 fen1 su4 suo3 qing1 ， da4 ban4 deng1 ying2 zhou1 。
- ken3 wei4 wu3 dou3 mi3 ， zhe2 yao1 qu1 dao4 zhou1 。
- qu1 qu1 shi4 bi3 yan4 ， ding3 zhong3 cheng1 en1 xiu1 。
- jiu3 han1 qie3 wu4 qu4 ， wei4 wo3 xin1 sheng1 ou1 。

## 注释

## 译文

## 赏析
