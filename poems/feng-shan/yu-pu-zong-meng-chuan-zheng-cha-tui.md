---
id: feng-shan-yu-pu-zong-meng-chuan-zheng-cha-tui
title: 与蒲宗孟传正察推
titlePinyin: yu3 pu2 zong1 meng4 chuan2 zheng4 cha2 tui1
titleSlug: yu-pu-zong-meng-chuan-zheng-cha-tui
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 五月热无事，讼庭若扫刷。
- 眼底簿书静，独坐痴闷发。
- 上马出门去，不避烦与渴。
- 幕中访贤友，且欲纾拥阏。
- 洒水延我坐，解带意思活。
- 清谈破尘滓，快若饮冰雪。
- 青衫虽同服，所处类巾袜。
- 道均语言合，殊不间毫髪。
- 十篇诗总解，金玉自磨戞。
- 往时草草读，恨不见本末。
- 全编使我尽，万漏都一括。
- 诸君好诗学，论议每相轧。
- 破碎失本源，十尝见七八。
- 圣途久荒废，怜君力锄䥽。
- 汉安隆中集，应和类控楬。
- 驰骋气力壮，嵩岱可手揭。
- 形容若绘画，讥讽过赏罚。
- 回头索平淡，春兴最清越。
- 意外得真巧，漫不露雕割。
- 此皆绪余尔，太仓出圭撮。
- 予虽素无闻，少小颇奸黠。
- 僻涩追古意，芬芳慕贤哲。
- 独自狂妄走，屡遭流辈喝。
- 中道偶成病，两眼痛欲瞎。
- 见字輙昏雾，恨无金篦刮。
- 凛凛忧痼废，那更寻旧扎。
- 平生志高远，缩小仅如钵。
- 又从县道来，屈强且回拔。
- 吏责常恐吓，民事日喧聒。
- 中烦变憔悴，余愤成呕哕。
- 衔辔脱未去，俛首就一秣。
- 大叫虽慷慨，壮图已销杀。
- 清华果无分，看人起门阀。
- 羡君名声好，风谊纵超拔。
- 凭陵欲轩翥，去势不可遏。
- 然犹滞巴徼，官况饱辛辣。
- 始初未识面，展手思挽撮。
- 相值偶相得，青松引藤葛。
- 意气始投合，底里尽表察。
- 文字本非敌，轻舫触巨筏。
- 雅趣均厚薄，高论借迂阔。
- 穷中烦慰藉，何异鱼喣沫。
- 俗态重趋走，仕路饶险滑。
- 且当学鸿渐，不能助苗揠。
- 穷达盖有命，运转随坱圠。
- 盖棺事始定，尝闻古人说。
- 功名倘可期，因君为寻掇。

## 拼音
- wu3 yue4 re4 wu2 shi4 ， song4 ting2 ruo4 sao3 shua1 。
- yan3 di3 bo2 shu1 jing4 ， du2 zuo4 chi1 men1 fa1 。
- shang4 ma3 chu1 men2 qu4 ， bu2 bi4 fan2 yu3 ke3 。
- mu4 zhong1 fang3 xian2 you3 ， qie3 yu4 shu1 yong1 e4 。
- sa3 shui3 yan2 wo3 zuo4 ， jie3 dai4 yi4 si1 huo2 。
- qing1 tan2 po4 chen2 zi3 ， kuai4 ruo4 yin3 bing1 xue3 。
- qing1 shan1 sui1 tong2 fu2 ， suo3 chu4 lei4 jin1 wa4 。
- dao4 jun1 yu3 yan2 he2 ， shu1 bu4 jian1 hao2 fa4 。
- shi2 pian1 shi1 zong3 jie3 ， jin1 yu4 zi4 mo2 jia2 。
- wang3 shi2 cao3 cao3 du2 ， hen4 bu2 jian4 ben3 mo4 。
- quan2 bian1 shi3 wo3 jin4 ， wan4 lou4 dou1 yi2 kuo4 。
- zhu1 jun1 hao3 shi1 xue2 ， lun4 yi4 mei3 xiang1 ya4 。
- po4 sui4 shi1 ben3 yuan2 ， shi2 chang2 jian4 qi1 ba1 。
- sheng4 tu2 jiu3 huang1 fei4 ， lian2 jun1 li4 chu2 po1 。
- han4 an1 long2 zhong1 ji2 ， ying4 he2 lei4 kong4 jie2 。
- chi2 cheng3 qi4 li4 zhuang4 ， song1 dai4 ke3 shou3 jie1 。
- xing2 rong2 ruo4 hui4 hua4 ， ji1 feng3 guo4 shang3 fa2 。
- hui2 tou2 suo3 ping2 dan4 ， chun1 xing1 zui4 qing1 yue4 。
- yi4 wai4 de2 zhen1 qiao3 ， man4 bu2 lu4 diao1 ge1 。
- ci3 jie1 xu4 yu2 er3 ， tai4 cang1 chu1 gui1 cuo1 。
- yu3 sui1 su4 wu2 wen2 ， shao3 xiao3 po1 jian1 xia2 。
- pi4 se4 zhui1 gu3 yi4 ， fen1 fang1 mu4 xian2 zhe2 。
- du2 zi4 kuang2 wang4 zou3 ， lü3 zao1 liu2 bei4 he1 。
- zhong1 dao4 ou3 cheng2 bing4 ， liang3 yan3 tong4 yu4 xia1 。
- jian4 zi4 zhe2 hun1 wu4 ， hen4 wu2 jin1 bi4 gua1 。
- lin3 lin3 you1 gu4 fei4 ， na4 geng4 xun2 jiu4 zha1 。
- ping2 sheng1 zhi4 gao1 yuan3 ， suo1 xiao3 jin3 ru2 bo1 。
- you4 cong2 xian4 dao4 lai2 ， qu1 qiang2 qie3 hui2 ba2 。
- li4 ze2 chang2 kong3 he4 ， min2 shi4 ri4 xuan1 guo1 。
- zhong1 fan2 bian4 qiao2 cui4 ， yu2 fen4 cheng2 ou3 yue3 。
- xian2 pei4 tuo1 wei4 qu4 ， fu3 shou3 jiu4 yi2 mo4 。
- da4 jiao4 sui1 kang1 kai3 ， zhuang4 tu2 yi3 xiao1 sha1 。
- qing1 hua2 guo3 wu2 fen1 ， kan4 ren2 qi3 men2 fa2 。
- xian4 jun1 ming2 sheng1 hao3 ， feng1 yi4 zong4 chao1 ba2 。
- ping2 ling2 yu4 xuan1 zhu4 ， qu4 shi4 bu4 ke3 e4 。
- ran2 you2 zhi4 ba1 jiao3 ， guan1 kuang4 bao3 xin1 la4 。
- shi3 chu1 wei4 shi2 mian4 ， zhan3 shou3 si1 wan3 cuo1 。
- xiang1 zhi2 ou3 xiang1 de2 ， qing1 song1 yin3 teng2 ge3 。
- yi4 qi4 shi3 tou2 he2 ， di3 li3 jin4 biao3 cha2 。
- wen2 zi4 ben3 fei1 di2 ， qing1 fang3 chu4 ju4 fa2 。
- ya3 qu4 jun1 hou4 bao2 ， gao1 lun4 jie4 yu1 kuo4 。
- qiong2 zhong1 fan2 wei4 jie4 ， he2 yi4 yu2 xu3 mo4 。
- su2 tai4 zhong4 qu1 zou3 ， shi4 lu4 rao2 xian3 hua2 。
- qie3 dang1 xue2 hong2 jian4 ， bu4 neng2 zhu4 miao2 ya4 。
- qiong2 da2 gai4 you3 ming4 ， yun4 zhuan3 sui2 yang3 ya4 。
- gai4 guan1 shi4 shi3 ding4 ， chang2 wen2 gu3 ren2 shuo1 。
- gong1 ming2 tang3 ke3 qi1 ， yin1 jun1 wei4 xun2 duo1 。

## 注释

## 译文

## 赏析
