---
id: feng-shan-he-xu-zhi-cai-xue
title: 和徐之才雪
titlePinyin: he2 xu2 zhi1 cai2 xue3
titleSlug: he-xu-zhi-cai-xue
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 农事方春作，田苗待雪催。
- 忽从天外降，尤胜腊前来。
- 枯槁全妆饰，勾萌暗养培。
- 格清徒自照，体弱不胜挼。
- 有势离还合，无情去却回。
- 乾坤迷境界，造化始元胎。
- 气凛侵帷幌，身轻寄草莱。
- 匿瑕漫粪壤，衔巧缀条枚。
- 空际如难集，毫端已共偎。
- 浓寒流远蜀，嘉兆叶清台。
- 既浑山兼泽，宁分石与瑰。
- 饥鸢蹲木杪，冻虎卧岩隈。
- 积恐江城满，重疑栈阁摧。
- 谁居梁苑右，或溯剡溪洄。
- 凝沍阴虽胜，沾濡旱可摧。
- 雕𫔔穷物象，皎洁离风埃。
- 雨脚纷犹杂，云头重不擡。
- 豪门张燕席，贫灶拥寒灰。
- 且喜蒙膏泽，仍知免沴灾。
- 斯民争庆贺，高会与欢咍。
- 把酒看宜醉，洪炉守至煨。
- 传闻诗句好，罢听乐声嗺。
- 洒落吟情健，玲珑霁色开。
- 营丘无复见，谁为写皑皑。

## 拼音
- nong2 shi4 fang1 chun1 zuo4 ， tian2 miao2 dai4 xue3 cui1 。
- hu1 cong2 tian1 wai4 jiang4 ， you2 sheng4 la4 qian2 lai2 。
- ku1 gao3 quan2 zhuang1 shi4 ， gou1 meng2 an4 yang3 pei2 。
- ge2 qing1 tu2 zi4 zhao4 ， ti3 ruo4 bu2 sheng4 ruo2 。
- you3 shi4 li2 hai2 he2 ， wu2 qing2 qu4 que4 hui2 。
- qian2 kun1 mi2 jing4 jie4 ， zao4 hua4 shi3 yuan2 tai1 。
- qi4 lin3 qin1 wei2 huang3 ， shen1 qing1 ji4 cao3 lai2 。
- ni4 xia2 man4 fen4 rang3 ， xian2 qiao3 zhui4 tiao2 mei2 。
- kong1 ji4 ru2 nan2 ji2 ， hao2 duan1 yi3 gong4 wei1 。
- nong2 han2 liu2 yuan3 shu3 ， jia1 zhao4 ye4 qing1 tai2 。
- ji4 hun2 shan1 jian1 ze2 ， ning2 fen1 shi2 yu3 gui1 。
- ji1 yuan1 dun1 mu4 miao3 ， dong4 hu3 wo4 yan2 wei1 。
- ji1 kong3 jiang1 cheng2 man3 ， zhong4 yi2 zhan4 ge2 cui1 。
- shui2 ju1 liang2 yuan4 you4 ， huo4 su4 yan3 xi1 hui2 。
- ning2 hu4 yin1 sui1 sheng4 ， zhan1 ru2 han4 ke3 cui1 。
- diao1 𫔔 qiong2 wu4 xiang4 ， jiao3 jie2 li2 feng1 ai1 。
- yu3 jiao3 fen1 you2 za2 ， yun2 tou2 zhong4 bu4 tai2 。
- hao2 men2 zhang1 yan4 xi2 ， pin2 zao4 yong1 han2 hui1 。
- qie3 xi3 meng2 gao1 ze2 ， reng2 zhi1 mian3 li4 zai1 。
- si1 min2 zheng1 qing4 he4 ， gao1 hui4 yu3 huan1 hai1 。
- ba3 jiu3 kan4 yi2 zui4 ， hong2 lu2 shou3 zhi4 wei1 。
- chuan2 wen2 shi1 ju4 hao3 ， ba4 ting1 le4 sheng1 zui1 。
- sa3 luo4 yin2 qing2 jian4 ， ling2 long2 ji4 se4 kai1 。
- ying2 qiu1 wu2 fu4 jian4 ， shui2 wei4 xie3 ai2 ai2 。

## 注释

## 译文

## 赏析
