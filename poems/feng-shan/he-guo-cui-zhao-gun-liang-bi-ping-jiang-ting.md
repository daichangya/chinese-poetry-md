---
id: feng-shan-he-guo-cui-zhao-gun-liang-bi-ping-jiang-ting
title: 和果倅赵衮良弼平江亭
titlePinyin: he2 guo3 cui4 zhao4 gun3 liang2 bi4 ping2 jiang1 ting2
titleSlug: he-guo-cui-zhao-gun-liang-bi-ping-jiang-ting
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 牛峰绝顶凌云阁，形胜潼江照开廓。
- 涪水台中隐凡庵，坐对西山横碧落。
- 顷尝登览放怀抱，钩挂轩窗卷帷幕。
- 气酣景熟状不起，一片风骚情索寞。
- 充城累身倦未出，无事门庭可罗雀。
- 翠筠五瑞扫尘土，澄照清风易椽薄。
- 平江最好最后到，隐几凌云仅依约。
- 屏星主人跼闲散，长句森森邀我作。
- 漳滨病起吟魂耗，中散慵来笔锋弱。
- 铿金入木将奈何，手把新篇空愧怍。

## 拼音
- niu2 feng1 jue2 ding3 ling2 yun2 ge2 ， xing2 sheng4 tong2 jiang1 zhao4 kai1 kuo4 。
- fu2 shui3 tai2 zhong1 yin3 fan2 an1 ， zuo4 dui4 xi1 shan1 heng2 bi4 luo4 。
- qing3 chang2 deng1 lan3 fang4 huai2 bao4 ， gou1 gua4 xuan1 chuang1 juan4 wei2 mu4 。
- qi4 han1 jing3 shu2 zhuang4 bu4 qi3 ， yi2 pian4 feng1 sao1 qing2 suo3 mo4 。
- chong1 cheng2 lei4 shen1 juan4 wei4 chu1 ， wu2 shi4 men2 ting2 ke3 luo2 que4 。
- cui4 yun2 wu3 rui4 sao3 chen2 tu3 ， cheng2 zhao4 qing1 feng1 yi4 chuan2 bao2 。
- ping2 jiang1 zui4 hao3 zui4 hou4 dao4 ， yin3 ji3 ling2 yun2 jin3 yi1 yue1 。
- ping2 xing1 zhu3 ren2 ju2 xian2 san3 ， chang2 ju4 sen1 sen1 yao1 wo3 zuo4 。
- zhang1 bin1 bing4 qi3 yin2 hun2 hao4 ， zhong1 san4 yong1 lai2 bi3 feng1 ruo4 。
- keng1 jin1 ru4 mu4 jiang1 nai4 he2 ， shou3 ba3 xin1 pian1 kong1 kui4 zuo4 。

## 注释

## 译文

## 赏析
