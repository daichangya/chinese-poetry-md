---
id: feng-shan-tu-shan-si
title: 涂山寺
titlePinyin: tu2 shan1 si4
titleSlug: tu-shan-si
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 巴山俗可厌，万叠夸雄伟。
- 江前一峰秀，青林带孤起。
- 长舟截巨浪，平舆登峻趾。
- 古寺隐山背，来造神已喜。
- 清泉遶修竹，野径入葭苇。
- 女娲旧生处，石坳勤戾止。
- 圣神固有合，天作非偶尔。
- 玉简事恍惚，越书莽非是。
- 孤亭凌绝顶，坐有千古意。
- 二江错交会，比屋聚纷蚁。
- 把酒一长笑，忘情但高视。

## 拼音
- ba1 shan1 su2 ke3 yan4 ， wan4 die2 kua1 xiong2 wei3 。
- jiang1 qian2 yi4 feng1 xiu4 ， qing1 lin2 dai4 gu1 qi3 。
- chang2 zhou1 jie2 ju4 lang4 ， ping2 yu2 deng1 jun4 zhi3 。
- gu3 si4 yin3 shan1 bei4 ， lai2 zao4 shen2 yi3 xi3 。
- qing1 quan2 rao4 xiu1 zhu2 ， ye3 jing4 ru4 jia1 wei3 。
- nü3 wa1 jiu4 sheng1 chu4 ， shi2 ao4 qin2 li4 zhi3 。
- sheng4 shen2 gu4 you3 he2 ， tian1 zuo4 fei1 ou3 er3 。
- yu4 jian3 shi4 huang3 hu1 ， yue4 shu1 mang3 fei1 shi4 。
- gu1 ting2 ling2 jue2 ding3 ， zuo4 you3 qian1 gu3 yi4 。
- er4 jiang1 cuo4 jiao1 hui4 ， bi3 wu1 ju4 fen1 yi3 。
- ba3 jiu3 yi4 chang2 xiao4 ， wang4 qing2 dan4 gao1 shi4 。

## 注释

## 译文

## 赏析
