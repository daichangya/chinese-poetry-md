---
id: feng-shan-xie-kui-shou-jia-chang-yan-li-bin
title: 谢夔守贾昌言礼宾
titlePinyin: xie4 kui2 shou3 jia3 chang1 yan2 li3 bin1
titleSlug: xie-kui-shou-jia-chang-yan-li-bin
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 伯乐善相马，相内不相外。
- 造父善御马，御成不御败。
- 沙丘有病马，志远力未惫。
- 盘身怯泥土，俛首困草稗。
- 强起时奋迅，悲鸣輙喑噫。
- 驽骀倦相逐，童仆几见卖。
- 斯人一回顾，世俗始惊怪。
- 冀北有骏马，散蹄雨雹快。
- 去势驰灭没，朝荆暮燕代。
- 衔辔苟庸拙，道途足险隘。
- 斯人一駷手，千里瞬息届。
- 二者岂不伟，繄人而否泰。
- 相也命所系，御也才所赖。
- 名马世常有，伏枥固有待。
- 伯造不世出，古今重遭会。
- 相得互相起，两致一无碍。
- 所以马与人，功名各自大。

## 拼音
- bo2 le4 shan4 xiang4 ma3 ， xiang1 nei4 bu4 xiang1 wai4 。
- zao4 fu4 shan4 yu4 ma3 ， yu4 cheng2 bu2 yu4 bai4 。
- sha1 qiu1 you3 bing4 ma3 ， zhi4 yuan3 li4 wei4 bei4 。
- pan2 shen1 qie4 ni2 tu3 ， fu3 shou3 kun4 cao3 bai4 。
- qiang2 qi3 shi2 fen4 xun4 ， bei1 ming2 zhe2 yin1 yi1 。
- nu2 dai4 juan4 xiang1 zhu2 ， tong2 pu2 ji3 jian4 mai4 。
- si1 ren2 yi4 hui2 gu4 ， shi4 su2 shi3 jing1 guai4 。
- ji4 bei3 you3 jun4 ma3 ， san4 ti2 yu3 bao2 kuai4 。
- qu4 shi4 chi2 mie4 mei2 ， chao2 jing1 mu4 yan4 dai4 。
- xian2 pei4 gou3 yong1 zhuo1 ， dao4 tu2 zu2 xian3 ai4 。
- si1 ren2 yi4 song3 shou3 ， qian1 li3 shun4 xi1 jie4 。
- er4 zhe3 qi3 bu4 wei3 ， yi1 ren2 er2 pi3 tai4 。
- xiang1 ye3 ming4 suo3 xi4 ， yu4 ye3 cai2 suo3 lai4 。
- ming2 ma3 shi4 chang2 you3 ， fu2 li4 gu4 you3 dai4 。
- bo2 zao4 bu2 shi4 chu1 ， gu3 jin1 zhong4 zao1 hui4 。
- xiang1 de2 hu4 xiang1 qi3 ， liang3 zhi4 yi4 wu2 ai4 。
- suo3 yi3 ma3 yu3 ren2 ， gong1 ming2 ge4 zi4 da4 。

## 注释

## 译文

## 赏析
