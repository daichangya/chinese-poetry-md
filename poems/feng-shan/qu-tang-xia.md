---
id: feng-shan-qu-tang-xia
title: 瞿塘峡
titlePinyin: qu2 tang2 xia2
titleSlug: qu-tang-xia
author: 冯山
authorPinyin: feng2 shan1
authorSlug: feng-shan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 胜绝瞿塘险，西陵古地形。
- 巴江深洞穴，蜀主旧门庭。
- 王气吞三峡，神工出五丁。
- 斜长天一线，相对石双屏。
- 瀑击岩峦瘦，云蒸草木腥。
- 众流趋灔滪，远意会沧溟。
- 顾盼如无地，幽阴似有灵。
- 白盐悬日月，黑石鼓雷霆。
- 镵凿余痕在，高深巨势停。
- 鱼龙凭险怪，烟雾锁沉冥。
- 念昔穷探赜，尝言骇观听。
- 波涛真激箭，舟楫遽奔星。
- 倒挂伤猿足，横飞羡鸟翎。
- 死生期一瞬，出没类浮萍。
- 叶上凭忠信，胸中混醉醒。
- 人烟逢瀼岸，语笑落沙汀。
- 沥酒重滩下，回头万仞青。
- 停桡询故老，借笔润图经。
- 二孟连称帝，三川恃建瓴。
- 关防虽巩固，基业旋飘零。
- 艺祖收长策，神旗指不宁。
- 彦畴空死节，曹翰首开扃。
- 五岭刘归国，重湖马就刑。
- 磨崖谁刻此，远续孟阳铭。

## 拼音
- sheng4 jue2 qu2 tang2 xian3 ， xi1 ling2 gu3 di4 xing2 。
- ba1 jiang1 shen1 dong4 xue2 ， shu3 zhu3 jiu4 men2 ting2 。
- wang2 qi4 tun1 san1 xia2 ， shen2 gong1 chu1 wu3 ding1 。
- xie2 chang2 tian1 yi2 xian4 ， xiang1 dui4 shi2 shuang1 ping2 。
- pu4 ji1 yan2 luan2 shou4 ， yun2 zheng1 cao3 mu4 xing1 。
- zhong4 liu2 qu1 yan4 yu4 ， yuan3 yi4 hui4 cang1 ming2 。
- gu4 pan4 ru2 wu2 di4 ， you1 yin1 si4 you3 ling2 。
- bai2 yan2 xuan2 ri4 yue4 ， hei1 shi2 gu3 lei2 ting2 。
- chan2 zao2 yu2 hen2 zai4 ， gao1 shen1 ju4 shi4 ting2 。
- yu2 long2 ping2 xian3 guai4 ， yan1 wu4 suo3 chen2 ming2 。
- nian4 xi1 qiong2 tan4 ze2 ， chang2 yan2 hai4 guan1 ting1 。
- bo1 tao1 zhen1 ji1 jian4 ， zhou1 ji2 ju4 ben1 xing1 。
- dao3 gua4 shang1 yuan2 zu2 ， heng2 fei1 xian4 niao3 ling2 。
- si3 sheng1 qi1 yi2 shun4 ， chu1 mo4 lei4 fu2 ping2 。
- ye4 shang4 ping2 zhong1 xin4 ， xiong1 zhong1 hun4 zui4 xing3 。
- ren2 yan1 feng2 rang2 an4 ， yu3 xiao4 luo4 sha1 ting1 。
- li4 jiu3 zhong4 tan1 xia4 ， hui2 tou2 wan4 ren4 qing1 。
- ting2 rao2 xun2 gu4 lao3 ， jie4 bi3 run4 tu2 jing1 。
- er4 meng4 lian2 cheng1 di4 ， san1 chuan1 shi4 jian4 ling2 。
- guan1 fang2 sui1 gong3 gu4 ， ji1 ye4 xuan2 piao1 ling2 。
- yi4 zu3 shou1 chang2 ce4 ， shen2 qi2 zhi3 bu4 ning2 。
- yan4 chou2 kong1 si3 jie2 ， cao2 han4 shou3 kai1 jiong1 。
- wu3 ling3 liu2 gui1 guo2 ， zhong4 hu2 ma3 jiu4 xing2 。
- mo2 ya2 shui2 ke4 ci3 ， yuan3 xu4 meng4 yang2 ming2 。

## 注释

## 译文

## 赏析
