---
id: hu-yin-ti-wu-xi
title: 题浯溪
titlePinyin: ti2 wu2 xi1
titleSlug: ti-wu-xi
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 戎马胡为践神京，翠华东巡朝太清。
- 扶桑大明涌少海，虎符百万屯云兴。
- 皇威意无穷发北，老傅坐筹自巾帼。
- 谋臣猛将俄解体，吹入胡笳一萧瑟。
- 塞南莽莽多穹庐，塞鴈年年不系书。
- 回首朔云清泪满，伤心玉坐碧苔虚。
- 中兴圣主宣光类，群材合沓风云会。
- 会稽甲楯今几时，于铄王师尚时晦。
- 最喜邺侯开肃宗，不谓晨昏急近功。
- 竟使大唐宏业坠，丰碑有媿昭无穷。
- 徙倚碑前三太息，江水东流岂终极。
- 颂声谐激不为难，君王早访平戎策。

## 拼音
- rong2 ma3 hu2 wei4 jian4 shen2 jing1 ， cui4 hua2 dong1 xun2 chao2 tai4 qing1 。
- fu2 sang1 da4 ming2 yong3 shao3 hai3 ， hu3 fu2 bai3 wan4 tun2 yun2 xing1 。
- huang2 wei1 yi4 wu2 qiong2 fa1 bei3 ， lao3 fu4 zuo4 chou2 zi4 jin1 guo2 。
- mou2 chen2 meng3 jiang4 e2 jie3 ti3 ， chui1 ru4 hu2 jia1 yi4 xiao1 se4 。
- sai1 nan2 mang3 mang3 duo1 qiong2 lu2 ， sai1 yan4 nian2 nian2 bu2 xi4 shu1 。
- hui2 shou3 shuo4 yun2 qing1 lei4 man3 ， shang1 xin1 yu4 zuo4 bi4 tai2 xu1 。
- zhong1 xing1 sheng4 zhu3 xuan1 guang1 lei4 ， qun2 cai2 he2 ta4 feng1 yun2 hui4 。
- hui4 ji1 jia3 dun4 jin1 ji3 shi2 ， yu2 shuo4 wang2 shi1 shang4 shi2 hui4 。
- zui4 xi3 ye4 hou2 kai1 su4 zong1 ， bu2 wei4 chen2 hun1 ji2 jin4 gong1 。
- jing4 shi3 da4 tang2 hong2 ye4 zhui4 ， feng1 bei1 you3 kui4 zhao1 wu2 qiong2 。
- xi3 yi3 bei1 qian2 san1 tai4 xi1 ， jiang1 shui3 dong1 liu2 qi3 zhong1 ji2 。
- song4 sheng1 xie2 ji1 bu2 wei2 nan2 ， jun1 wang2 zao3 fang3 ping2 rong2 ce4 。

## 注释

## 译文

## 赏析
