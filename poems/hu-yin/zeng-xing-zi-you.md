---
id: hu-yin-zeng-xing-zi-you
title: 赠邢子友
titlePinyin: zeng4 xing2 zi3 you3
titleSlug: zeng-xing-zi-you
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 忆昔筮仕初，典教洛学省。
- 故家多遗俗，往叩冠屡整。
- 得交邢公子，伯仲皆豪颖。
- 湖园万竿竹，伊水注深静。
- 藤林与花岛，转步即殊景。
- 梅台更称奇，云玉粲寒耿。
- 官闲日从君，何宴不酩酊。
- 每闻魁伟论，虽醉洒然醒。
- 寻幽访古径，并辔缓无骋。
- 向来春风鬓，忽忽雪飘颈。
- 三川在何处，会合乃潭永。
- 久要见襟抱，意态谢炎冷。
- 顾予衰懦质，酬答忘形影。
- 泛舟三百里，念我特相省。
- 酒酣摅剧论，壮气尚雄猛。
- 乐将高歌发，忠以微语警。
- 岂无一可恨，不肯破空境。
- 石坛夜焚香，岩寺朝供茗。
- 相逢多讥评，墨守卒未领。
- 湘流平似席，告别理归艇。
- 愿言频惠音，庶以代咳謦。
- 它年当扣门，此话欲重请。

## 拼音
- yi4 xi1 shi4 shi4 chu1 ， dian3 jiao4 luo4 xue2 sheng3 。
- gu4 jia1 duo1 yi2 su2 ， wang3 kou4 guan1 lü3 zheng3 。
- de2 jiao1 xing2 gong1 zi3 ， bo2 zhong4 jie1 hao2 ying3 。
- hu2 yuan2 wan4 gan1 zhu2 ， yi1 shui3 zhu4 shen1 jing4 。
- teng2 lin2 yu3 hua1 dao3 ， zhuan3 bu4 ji2 shu1 jing3 。
- mei2 tai2 geng4 cheng1 qi2 ， yun2 yu4 can4 han2 geng3 。
- guan1 xian2 ri4 cong2 jun1 ， he2 yan4 bu4 ming3 ding1 。
- mei3 wen2 kui2 wei3 lun4 ， sui1 zui4 sa3 ran2 xing3 。
- xun2 you1 fang3 gu3 jing4 ， bing4 pei4 huan3 wu2 cheng3 。
- xiang4 lai2 chun1 feng1 bin4 ， hu1 hu1 xue3 piao1 jing3 。
- san1 chuan1 zai4 he2 chu4 ， hui4 he2 nai3 tan2 yong3 。
- jiu3 yao4 jian4 jin1 bao4 ， yi4 tai4 xie4 yan2 leng3 。
- gu4 yu3 shuai1 nuo4 zhi4 ， chou2 da2 wang4 xing2 ying3 。
- fan4 zhou1 san1 bai3 li3 ， nian4 wo3 te4 xiang1 sheng3 。
- jiu3 han1 shu1 ju4 lun4 ， zhuang4 qi4 shang4 xiong2 meng3 。
- le4 jiang1 gao1 ge1 fa1 ， zhong1 yi3 wei1 yu3 jing3 。
- qi3 wu2 yi4 ke3 hen4 ， bu4 ken3 po4 kong1 jing4 。
- shi2 tan2 ye4 fen2 xiang1 ， yan2 si4 chao2 gong4 ming2 。
- xiang1 feng2 duo1 ji1 ping2 ， mo4 shou3 zu2 wei4 ling3 。
- xiang1 liu2 ping2 si4 xi2 ， gao4 bie2 li3 gui1 ting3 。
- yuan4 yan2 pin2 hui4 yin1 ， shu4 yi3 dai4 hai1 qing3 。
- ta1 nian2 dang1 kou4 men2 ， ci3 hua4 yu4 zhong4 qing3 。

## 注释

## 译文

## 赏析
