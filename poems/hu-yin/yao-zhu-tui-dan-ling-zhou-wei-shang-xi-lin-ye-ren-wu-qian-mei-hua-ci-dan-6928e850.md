---
id: hu-yin-yao-zhu-tui-dan-ling-zhou-wei-shang-xi-lin-ye-ren-wu-qian-mei-hua-ci-dan-6928e850
title: 邀朱推单令周尉赏西邻野人屋前梅花次单令韵
titlePinyin: yao1 zhu1 tui1 dan1 ling4 zhou1 wei4 shang3 xi1 lin2 ye3 ren2 wu1 qian2 mei2 hua1 ci4 dan1 ling4 yun4
titleSlug: yao-zhu-tui-dan-ling-zhou-wei-shang-xi-lin-ye-ren-wu-qian-mei-hua-ci-dan-6928e850
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西崦一株梅，在野何清丽。
- 遥知不是雪，香散青林际。
- 肆筵宾沓来，秉炬仆相递。
- 幸蒙五字诗，妙敌一言蔽。
- 便恐清夜阑，行酒莫濡滞。
- 莓苔何必扫，月地作瑶砌。
- 细蕊护檀心，已带轻酸味。
- 为语青裙妪，斤斧烦叱卫。
- 会有移根人，趁得春风至。
- 颗颗调君羹，年年映尘世。
- 来游者谁子，此兴恐难继。

## 拼音
- xi1 yan1 yi4 zhu1 mei2 ， zai4 ye3 he2 qing1 li4 。
- yao2 zhi1 bu2 shi4 xue3 ， xiang1 san4 qing1 lin2 ji4 。
- si4 yan2 bin1 ta4 lai2 ， bing3 ju4 pu2 xiang1 di4 。
- xing4 meng2 wu3 zi4 shi1 ， miao4 di2 yi4 yan2 bi4 。
- bian4 kong3 qing1 ye4 lan2 ， xing2 jiu3 mo4 ru2 zhi4 。
- mei2 tai2 he2 bi4 sao3 ， yue4 di4 zuo4 yao2 qi4 。
- xi4 rui3 hu4 tan2 xin1 ， yi3 dai4 qing1 suan1 wei4 。
- wei4 yu3 qing1 qun2 yu4 ， jin1 fu3 fan2 chi4 wei4 。
- hui4 you3 yi2 gen1 ren2 ， chen4 de2 chun1 feng1 zhi4 。
- ke1 ke1 tiao2 jun1 geng1 ， nian2 nian2 ying4 chen2 shi4 。
- lai2 you2 zhe3 shui2 zi3 ， ci3 xing1 kong3 nan2 ji4 。

## 注释

## 译文

## 赏析
