---
id: hu-yin-he-shu-xia-hai-tang-ci-dong-po-yun
title: 和叔夏海棠次东坡韵
titlePinyin: he2 shu1 xia4 hai3 tang2 ci4 dong1 po1 yun4
titleSlug: he-shu-xia-hai-tang-ci-dong-po-yun
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 久矣心灰形槁木，有烂锦衾谁与独。
- 殷勤调护得繁枝，抹黛施朱尽凡俗。
- 池上靓粧开晓镜，露晞娇润离汤谷。
- 佳人得意矜绝代，陋彼牵萝补茅屋。
- 真赏幸逢尊有酒，清玩可使食无肉。
- 十眉仿佛画难亲，百匝徘徊看未足。
- 两旬绿秀承红嫩，一日篱槿何能淑。
- 朝来但觉花照眼，夜去不梦松生腹。
- 休夸艳杏荫白鷼，漫说夭桃夹疎竹。
- 固知尤物人共爱，也使先生动心目。
- 老坡有咏记江城，少陵无句惭巴蜀。
- 顾我荒词陪绝唱，何异斥鷃追黄鹄。
- 夜来风雨太豪横，惆怅遥峰萦度曲。
- 不如却赋黑牡丹，寄语孔翠防抵触。

## 拼音
- jiu3 yi3 xin1 hui1 xing2 gao3 mu4 ， you3 lan4 jin3 qin1 shui2 yu3 du2 。
- yin1 qin2 tiao2 hu4 de2 fan2 zhi1 ， mo3 dai4 shi1 zhu1 jin4 fan2 su2 。
- chi2 shang4 liang4 zhuang1 kai1 xiao3 jing4 ， lu4 xi1 jiao1 run4 li2 tang1 gu3 。
- jia1 ren2 de2 yi4 jin1 jue2 dai4 ， lou4 bi3 qian1 luo2 bu3 mao2 wu1 。
- zhen1 shang3 xing4 feng2 zun1 you3 jiu3 ， qing1 wan2 ke3 shi3 shi2 wu2 rou4 。
- shi2 mei2 fang3 fu2 hua4 nan2 qin1 ， bai3 za1 pai2 huai2 kan4 wei4 zu2 。
- liang3 xun2 lü4 xiu4 cheng2 hong2 nen4 ， yi2 ri4 li2 jin3 he2 neng2 shu1 。
- chao2 lai2 dan4 jue2 hua1 zhao4 yan3 ， ye4 qu4 bu2 meng4 song1 sheng1 fu4 。
- xiu1 kua1 yan4 xing4 yin4 bai2 xian2 ， man4 shuo1 yao1 tao2 jia2 shu1 zhu2 。
- gu4 zhi1 you2 wu4 ren2 gong4 ai4 ， ye3 shi3 xian1 sheng1 dong4 xin1 mu4 。
- lao3 po1 you3 yong3 ji4 jiang1 cheng2 ， shao3 ling2 wu2 ju4 can2 ba1 shu3 。
- gu4 wo3 huang1 ci2 pei2 jue2 chang4 ， he2 yi4 chi4 yan4 zhui1 huang2 hu2 。
- ye4 lai2 feng1 yu3 tai4 hao2 heng2 ， chou2 chang4 yao2 feng1 ying2 du4 qu3 。
- bu4 ru2 que4 fu4 hei1 mu3 dan1 ， ji4 yu3 kong3 cui4 fang2 di3 chu4 。

## 注释

## 译文

## 赏析
