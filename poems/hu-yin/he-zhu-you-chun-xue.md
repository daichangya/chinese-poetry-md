---
id: hu-yin-he-zhu-you-chun-xue
title: 和诸友春雪
titlePinyin: he2 zhu1 you3 chun1 xue3
titleSlug: he-zhu-you-chun-xue
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 蛰虫恰好雷声发，更听阳春歌白雪。
- 仙葩乱坠絮缤纷，奇韵相高山崄绝。
- 笔尖不为风力退，酒面肯作冰澌冽。
- 千林万木绚华滋，玉李银桃几时结。
- 不将瑶草充大药，独爱浮筠凛高节。
- 天公悯世缁尘土，故使万秽蒙一洁。
- 涵濡之力启丰登，后稷资为天下烈。
- 手寒固已懒抟玩，齿病那敢夸嚼啮。
- 清欢怅然怀旧赏，白战漫尔踵前哲。
- 却欣淑气扫余寒，杲日当天不劳揭。

## 拼音
- zhe2 chong2 qia4 hao3 lei2 sheng1 fa1 ， geng4 ting1 yang2 chun1 ge1 bai2 xue3 。
- xian1 pa1 luan4 zhui4 xu4 bin1 fen1 ， qi2 yun4 xiang1 gao1 shan1 xian3 jue2 。
- bi3 jian1 bu2 wei4 feng1 li4 tui4 ， jiu3 mian4 ken3 zuo4 bing1 si1 lie4 。
- qian1 lin2 wan4 mu4 xuan4 hua2 zi1 ， yu4 li3 yin2 tao2 ji3 shi2 jie2 。
- bu4 jiang1 yao2 cao3 chong1 da4 yao4 ， du2 ai4 fu2 yun2 lin3 gao1 jie2 。
- tian1 gong1 min3 shi4 zi1 chen2 tu3 ， gu4 shi3 wan4 hui4 meng2 yi4 jie2 。
- han2 ru2 zhi1 li4 qi3 feng1 deng1 ， hou4 ji4 zi1 wei4 tian1 xia4 lie4 。
- shou3 han2 gu4 yi3 lan3 tuan2 wan2 ， chi3 bing4 na4 gan3 kua1 jiao2 nie4 。
- qing1 huan1 chang4 ran2 huai2 jiu4 shang3 ， bai2 zhan4 man4 er3 zhong3 qian2 zhe2 。
- que4 xin1 shu1 qi4 sao3 yu2 han2 ， gao3 ri4 dang1 tian1 bu4 lao2 jie1 。

## 注释

## 译文

## 赏析
