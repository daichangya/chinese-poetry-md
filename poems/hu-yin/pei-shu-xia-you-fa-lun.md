---
id: hu-yin-pei-shu-xia-you-fa-lun
title: 陪叔夏游法轮
titlePinyin: pei2 shu1 xia4 you2 fa3 lun2
titleSlug: pei-shu-xia-you-fa-lun
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 不雨度十旬，山行尚清美。
- 兹晨岣嵝南，昔者紫盖尾。
- 三益伏蒲公，眷我共游徙。
- 晋时云龙寺，𪸩𪸩千柱启。
- 老禅赡幽思，静室更经始。
- 梁橑杉桂馥，窗户水云洗。
- 况逢月几望，天宇澹无滓。
- 空庭竹柏影，藻荇漾流水。
- 散衣捧皤腹，行食蹑细履。
- 不随羽人梦，当处广寒里。
- 何须霓裳曲，梵呗亦不起。
- 纷纷共尘世，清绝乃有此。
- 又嗟情事隔，不得久栖止。
- 人生谁定闲，吾行未云已。

## 拼音
- bu4 yu3 du4 shi2 xun2 ， shan1 xing2 shang4 qing1 mei3 。
- zi1 chen2 gou3 lou3 nan2 ， xi1 zhe3 zi3 gai4 wei3 。
- san1 yi4 fu2 pu2 gong1 ， juan4 wo3 gong4 you2 xi3 。
- jin4 shi2 yun2 long2 si4 ， 𪸩 𪸩 qian1 zhu4 qi3 。
- lao3 chan2 shan4 you1 si1 ， jing4 shi4 geng4 jing1 shi3 。
- liang2 liao2 shan1 gui4 fu4 ， chuang1 hu4 shui3 yun2 xi3 。
- kuang4 feng2 yue4 ji3 wang4 ， tian1 yu3 dan4 wu2 zi3 。
- kong1 ting2 zhu2 bai3 ying3 ， zao3 xing4 yang4 liu2 shui3 。
- san4 yi1 peng3 po2 fu4 ， xing2 shi2 nie4 xi4 lü3 。
- bu4 sui2 yu3 ren2 meng4 ， dang1 chu4 guang3 han2 li3 。
- he2 xu1 ni2 chang2 qu3 ， fan4 bai4 yi4 bu4 qi3 。
- fen1 fen1 gong4 chen2 shi4 ， qing1 jue2 nai3 you3 ci3 。
- you4 jie1 qing2 shi4 ge2 ， bu4 de2 jiu3 qi1 zhi3 。
- ren2 sheng1 shui2 ding4 xian2 ， wu2 xing2 wei4 yun2 yi3 。

## 注释

## 译文

## 赏析
