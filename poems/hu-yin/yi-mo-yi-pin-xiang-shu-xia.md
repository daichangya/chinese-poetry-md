---
id: hu-yin-yi-mo-yi-pin-xiang-shu-xia
title: 以墨一品饷叔夏
titlePinyin: yi3 mo4 yi4 pin3 xiang3 shu1 xia4
titleSlug: yi-mo-yi-pin-xiang-shu-xia
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 人墨两相磨，此语昔贤叹。
- 平生几两屐，何用积不散。
- 未忘文字耳，四宝且同案。
- 陶泓有润泽，毛颖称词翰。
- 论交楮先生，相厚不相贯。
- 直须造玄默，乃可发三粲。
- 南山太古松，盈壑凌霄汉。
- 煤珠贵轻远，胶结要坚捍。
- 修圭及圆餠，脱手千金焕。
- 寄君亦何意，往作文房伴。
- 君子万卷读，胸次春冰泮。
- 翻水即千篇，烨若云锦烂。
- 猎华将食实，以道自澡盥。
- 当年伏蒲疏，慨欲排世难。
- 民瘼今益深，山谷宁可玩。
- 请君携此宝，慎勿比医炭。
- 恭惟上隆宽，缮写臣谨按。
- 当从黝然处，凛有光芒观。
- 继君诸皇祖，勋德侑清祼。

## 拼音
- ren2 mo4 liang3 xiang1 mo2 ， ci3 yu3 xi1 xian2 tan4 。
- ping2 sheng1 ji3 liang3 ji1 ， he2 yong4 ji1 bu2 san4 。
- wei4 wang4 wen2 zi4 er3 ， si4 bao3 qie3 tong2 an4 。
- tao2 hong2 you3 run4 ze2 ， mao2 ying3 cheng1 ci2 han4 。
- lun4 jiao1 chu3 xian1 sheng1 ， xiang1 hou4 bu4 xiang1 guan4 。
- zhi2 xu1 zao4 xuan2 mo4 ， nai3 ke3 fa1 san1 can4 。
- nan2 shan1 tai4 gu3 song1 ， ying2 he4 ling2 xiao1 han4 。
- mei2 zhu1 gui4 qing1 yuan3 ， jiao1 jie2 yao4 jian1 han4 。
- xiu1 gui1 ji2 yuan2 bing3 ， tuo1 shou3 qian1 jin1 huan4 。
- ji4 jun1 yi4 he2 yi4 ， wang3 zuo4 wen2 fang2 ban4 。
- jun1 zi3 wan4 juan4 du2 ， xiong1 ci4 chun1 bing1 pan4 。
- fan1 shui3 ji2 qian1 pian1 ， ye4 ruo4 yun2 jin3 lan4 。
- lie4 hua2 jiang1 shi2 shi2 ， yi3 dao4 zi4 zao3 guan4 。
- dang1 nian2 fu2 pu2 shu1 ， kai3 yu4 pai2 shi4 nan2 。
- min2 mo4 jin1 yi4 shen1 ， shan1 gu3 ning4 ke3 wan2 。
- qing3 jun1 xie2 ci3 bao3 ， shen4 wu4 bi3 yi1 tan4 。
- gong1 wei2 shang4 long2 kuan1 ， shan4 xie3 chen2 jin3 an4 。
- dang1 cong2 you3 ran2 chu4 ， lin3 you3 guang1 mang2 guan1 。
- ji4 jun1 zhu1 huang2 zu3 ， xun1 de2 you4 qing1 guan4 。

## 注释

## 译文

## 赏析
