---
id: hu-yin-zeng-zhu-tui
title: 赠朱推
titlePinyin: zeng4 zhu1 tui1
titleSlug: zeng-zhu-tui
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 浄绿环城亦何有，跳锦潜银不容取。
- 尚余翠盖拥红粧，两两三三早秋后。
- 秋官公廨临池傍，结筠为筏开轩窗。
- 落日轻风泛船好，欢呼取笑徒相望。
- 忽闻报予酒初熟，亟往从之倾白玉。
- 疎蝉有思曳长缲，寒露无声洗残燠。
- 君才岂合州县劳，前云后晖家世高。
- 一经不但有遗训，千古记注谈滔滔。
- 新州州土烝岚瘴，从来只是居流放。
- 于今多住四方人，况复为官气条畅。
- 山肴野蔌应时须，真率相期久已渝。
- 君今满秩稍淹此，牛刀又欲将鸡屠。
- 嗟予衰谢人所去，晚交幸作年家遇。
- 浮生聚首安得常，一笑倾怀亦难屡。
- 莫辞瓶罄烛再然，异日重逢歌此篇。
- 岁时岂忍无记述，明朝仲朔青龙年。

## 拼音
- jing4 lü4 huan2 cheng2 yi4 he2 you3 ， tiao4 jin3 qian2 yin2 bu4 rong2 qu3 。
- shang4 yu2 cui4 gai4 yong1 hong2 zhuang1 ， liang3 liang3 san1 san1 zao3 qiu1 hou4 。
- qiu1 guan1 gong1 xie4 lin2 chi2 bang4 ， jie2 yun2 wei4 fa2 kai1 xuan1 chuang1 。
- luo4 ri4 qing1 feng1 fan4 chuan2 hao3 ， huan1 hu1 qu3 xiao4 tu2 xiang1 wang4 。
- hu1 wen2 bao4 yu3 jiu3 chu1 shu2 ， ji2 wang3 cong2 zhi1 qing1 bai2 yu4 。
- shu1 chan2 you3 si1 ye4 chang2 qiao1 ， han2 lu4 wu2 sheng1 xi3 can2 yu4 。
- jun1 cai2 qi3 he2 zhou1 xian4 lao2 ， qian2 yun2 hou4 hui1 jia1 shi4 gao1 。
- yi4 jing1 bu2 dan4 you3 yi2 xun4 ， qian1 gu3 ji4 zhu4 tan2 tao1 tao1 。
- xin1 zhou1 zhou1 tu3 zheng1 lan2 zhang4 ， cong2 lai2 zhi3 shi4 ju1 liu2 fang4 。
- yu2 jin1 duo1 zhu4 si4 fang1 ren2 ， kuang4 fu4 wei4 guan1 qi4 tiao2 chang4 。
- shan1 yao2 ye3 su4 ying4 shi2 xu1 ， zhen1 lü4 xiang1 qi1 jiu3 yi3 yu2 。
- jun1 jin1 man3 zhi4 shao1 yan1 ci3 ， niu2 dao1 you4 yu4 jiang1 ji1 tu2 。
- jie1 yu3 shuai1 xie4 ren2 suo3 qu4 ， wan3 jiao1 xing4 zuo4 nian2 jia1 yu4 。
- fu2 sheng1 ju4 shou3 an1 de2 chang2 ， yi2 xiao4 qing1 huai2 yi4 nan2 lü3 。
- mo4 ci2 ping2 qing4 zhu2 zai4 ran2 ， yi4 ri4 chong2 feng2 ge1 ci3 pian1 。
- sui4 shi2 qi3 ren3 wu2 ji4 shu4 ， ming2 chao2 zhong4 shuo4 qing1 long2 nian2 。

## 注释

## 译文

## 赏析
