---
id: hu-yin-song-yu-ze-hai-yi-xing
title: 送余泽还义兴
titlePinyin: song4 yu2 ze2 hai2 yi4 xing1
titleSlug: song-yu-ze-hai-yi-xing
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 挟策漳滨两韶稚，君后南随州计吏。
- 相逢冠岁璧池头，顿觉词华使人惴。
- 谓宜云路恣腾踏，岂料霜蹄多蹶踬。
- 君才视我十倍加，蓄积那堪五经笥。
- 已穷孟轲不动处，得丧穷通归一致。
- 每怀会合未曾款，辄复鸿燕春秋异。
- 寸莛才欲撞舂容，不尽之音耳空记。
- 去年邂逅得所愿，千里过我少停辔。
- 围炉烧栗忘夜分，蹙雪访梅喜春至。
- 窥园细看百卉动，陟榭满挹千峰翠。
- 读君旧诗黄钟律，观君新德清庙器。
- 默求至善不近名，下视群愚非饰智。
- 常虞涉世伤坦率，见语躬行合谨细。
- 值君隠忧方食蓼，而我美疹如紾臂。
- 飞觞引满不复能，战饮吴门梦中事。
- 采菊聊同茗碗清，丸艾时归药婆利。
- 忠言赠公岂肉骨，益友贶予真补劓。
- 浮云聚散古则尔，人生出处孰无累。
- 闻道双珠已候门，便乘一叶同插翅。
- 朱楼婉娩托旅梦，江树霏微搅离思。
- 一区衡山勿负约，三绝麟经更涵粹。
- 得时而驾谅不免，有使且寄相思字。

## 拼音
- xie2 ce4 zhang1 bin1 liang3 shao2 zhi4 ， jun1 hou4 nan2 sui2 zhou1 ji4 li4 。
- xiang1 feng2 guan1 sui4 bi4 chi2 tou2 ， dun4 jue2 ci2 hua2 shi3 ren2 zhui4 。
- wei4 yi2 yun2 lu4 zi4 teng2 ta4 ， qi3 liao4 shuang1 ti2 duo1 jue3 zhi4 。
- jun1 cai2 shi4 wo3 shi2 bei4 jia1 ， xu4 ji1 na4 kan1 wu3 jing1 si4 。
- yi3 qiong2 meng4 ke1 bu2 dong4 chu4 ， de2 sang4 qiong2 tong1 gui1 yi1 zhi4 。
- mei3 huai2 hui4 he2 wei4 ceng2 kuan3 ， zhe2 fu4 hong2 yan4 chun1 qiu1 yi4 。
- cun4 ting2 cai2 yu4 zhuang4 chong1 rong2 ， bu2 jin4 zhi1 yin1 er3 kong1 ji4 。
- qu4 nian2 xie4 hou4 de2 suo3 yuan4 ， qian1 li3 guo4 wo3 shao3 ting2 pei4 。
- wei2 lu2 shao1 li4 wang4 ye4 fen1 ， cu4 xue3 fang3 mei2 xi3 chun1 zhi4 。
- kui1 yuan2 xi4 kan4 bai3 hui4 dong4 ， zhi4 xie4 man3 yi4 qian1 feng1 cui4 。
- du2 jun1 jiu4 shi1 huang2 zhong1 lü4 ， guan1 jun1 xin1 de2 qing1 miao4 qi4 。
- mo4 qiu2 zhi4 shan4 bu2 jin4 ming2 ， xia4 shi4 qun2 yu2 fei1 shi4 zhi4 。
- chang2 yu2 she4 shi4 shang1 tan3 shuai4 ， jian4 yu3 gong1 xing2 he2 jin3 xi4 。
- zhi2 jun1 yin3 you1 fang1 shi2 liao3 ， er2 wo3 mei3 zhen3 ru2 tian3 bi4 。
- fei1 shang1 yin3 man3 bu2 fu4 neng2 ， zhan4 yin3 wu2 men2 meng4 zhong1 shi4 。
- cai3 ju2 liao2 tong2 ming2 wan3 qing1 ， wan2 ai4 shi2 gui1 yao4 po2 li4 。
- zhong1 yan2 zeng4 gong1 qi3 rou4 gu3 ， yi4 you3 kuang4 yu3 zhen1 bu3 yi4 。
- fu2 yun2 ju4 san4 gu3 ze2 er3 ， ren2 sheng1 chu1 chu4 shu2 wu2 lei4 。
- wen2 dao4 shuang1 zhu1 yi3 hou4 men2 ， bian4 cheng2 yi2 ye4 tong2 cha1 chi4 。
- zhu1 lou2 wan3 mian3 tuo1 lü3 meng4 ， jiang1 shu4 fei1 wei1 jiao3 li2 si1 。
- yi4 qu1 heng2 shan1 wu4 fu4 yue1 ， san1 jue2 lin2 jing1 geng4 han2 cui4 。
- de2 shi2 er2 jia4 liang4 bu4 mian3 ， you3 shi3 qie3 ji4 xiang1 si1 zi4 。

## 注释

## 译文

## 赏析
