---
id: hu-yin-he-yan-da-xin-ju
title: 和彦达新居
titlePinyin: he2 yan4 da2 xin1 ju1
titleSlug: he-yan-da-xin-ju
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 喜居夏屋成，竹树讙燕雀。
- 门径眇云水，亦见轮蹄错。
- 君本有用才，魏匏自濩落。
- 平生五车勤，岁晏一箪乐。
- 永言青眼旧，每笑春风薄。
- 共保贞石心，火炎岂能铄。
- 激志山岳耸，放怀宇宙廓。
- 过我虽蹁跹，拄杖得所托。
- 但惭城市远，兼味止葵藿。
- 方罗玉麈挥，忽听金奏作。
- 薰然陶天和，宁复慕人爵。
- 澹泊道义交，已谢势利怍。
- 遥知尊杓存，酒熟待同酌。

## 拼音
- xi3 ju1 xia4 wu1 cheng2 ， zhu2 shu4 huan1 yan4 que4 。
- men2 jing4 miao3 yun2 shui3 ， yi4 jian4 lun2 ti2 cuo4 。
- jun1 ben3 you3 yong4 cai2 ， wei4 pao2 zi4 hu4 luo4 。
- ping2 sheng1 wu3 che1 qin2 ， sui4 yan4 yi4 dan1 le4 。
- yong3 yan2 qing1 yan3 jiu4 ， mei3 xiao4 chun1 feng1 bao2 。
- gong4 bao3 zhen1 shi2 xin1 ， huo3 yan2 qi3 neng2 shuo4 。
- ji1 zhi4 shan1 yue4 song3 ， fang4 huai2 yu3 zhou4 kuo4 。
- guo4 wo3 sui1 pian2 xian1 ， zhu3 zhang4 de2 suo3 tuo1 。
- dan4 can2 cheng2 shi4 yuan3 ， jian1 wei4 zhi3 kui2 huo4 。
- fang1 luo2 yu4 zhu3 hui1 ， hu1 ting1 jin1 zou4 zuo4 。
- xun1 ran2 tao2 tian1 he2 ， ning2 fu4 mu4 ren2 jue2 。
- dan4 bo2 dao4 yi4 jiao1 ， yi3 xie4 shi4 li4 zuo4 。
- yao2 zhi1 zun1 shao2 cun2 ， jiu3 shu2 dai4 tong2 zhuo2 。

## 注释

## 译文

## 赏析
