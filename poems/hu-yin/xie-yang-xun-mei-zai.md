---
id: hu-yin-xie-yang-xun-mei-zai
title: 谢杨珣梅栽
titlePinyin: xie4 yang2 xun2 mei2 zai1
titleSlug: xie-yang-xun-mei-zai
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 南土梅不贵，往往薪槱束。
- 幸然傍寒厅，久亦未见录。
- 墙隈非所恨，自可凌冬发。
- 奈何瑶台伴，辱近紫姑闼。
- 佳人虽薄命，时运忽来复。
- 一朝蒙闵叹，移近东家屋。
- 孤根便静深，池上映天碧。
- 我为渠主人，梅是先生客。
- 且须创幽榭，賸与种修竹。
- 炎荒无雪片，且对冰花馥。
- 西施佩生麝，姑射步微月。
- 何当见旧官，应使中肠热。

## 拼音
- nan2 tu3 mei2 bu2 gui4 ， wang3 wang3 xin1 you3 shu4 。
- xing4 ran2 bang4 han2 ting1 ， jiu3 yi4 wei4 jian4 lu4 。
- qiang2 wei1 fei1 suo3 hen4 ， zi4 ke3 ling2 dong1 fa1 。
- nai4 he2 yao2 tai2 ban4 ， ru3 jin4 zi3 gu1 ta4 。
- jia1 ren2 sui1 bo2 ming4 ， shi2 yun4 hu1 lai2 fu4 。
- yi4 chao2 meng2 min3 tan4 ， yi2 jin4 dong1 jia1 wu1 。
- gu1 gen1 bian4 jing4 shen1 ， chi2 shang4 ying4 tian1 bi4 。
- wo3 wei4 qu2 zhu3 ren2 ， mei2 shi4 xian1 sheng1 ke4 。
- qie3 xu1 chuang4 you1 xie4 ， sheng4 yu3 zhong3 xiu1 zhu2 。
- yan2 huang1 wu2 xue3 pian4 ， qie3 dui4 bing1 hua1 fu4 。
- xi1 shi1 pei4 sheng1 she4 ， gu1 she4 bu4 wei1 yue4 。
- he2 dang1 jian4 jiu4 guan1 ， ying4 shi3 zhong1 chang2 re4 。

## 注释

## 译文

## 赏析
