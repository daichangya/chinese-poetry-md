---
id: hu-yin-xiao-cheng-da-wu-fang-zhong-gu
title: 晓乘大雾访仲固
titlePinyin: xiao3 cheng2 da4 wu4 fang3 zhong4 gu4
titleSlug: xiao-cheng-da-wu-fang-zhong-gu
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 稚金不耐老火铸，有烈秋阳尚骄倨。
- 汗流亭午忆凄风，气应佳辰欣白露。
- 朝来开窗迷眼界，雾色无边莽回互。
- 谁为夜半有力者，窃负群山著何处。
- 却驱沧海白潮来，涛浪初平不成怒。
- 人家惨淡暗渔浦，水墨微茫认烟树。
- 我行有似江湖雀，彼岸应怪浮杯渡。
- 从教弱水三万里，一棹桃源未迷路。
- 忽然五霞漏激射，清飚作阵翻空鹜。
- 渤澥尽输无极底，祖龙枉被徐生误。
- 云屏俨映蓬峤矗，凤翼𬸣带瀛洲嫮。
- 连苍接翠层叠青，秀色著绚忘初素。
- 前观象罔非梦迷，后瞩离娄岂惊寤。
- 真化自然相隠显，幻士谬尔生智故。
- 有真无幻信诞分，此境易透亦难觑。
- 要知万理无不寔，聚散一致此焉悟。
- 常记向时闻剧论，知自少年得真趣。
- 风云变态襟抱开，山水之乐仁智具。
- 胡为颦呻不料理，冰炭受坐疟鬼怖。
- 愿君读此一醒然，未负当年少陵句。

## 拼音
- zhi4 jin1 bu2 nai4 lao3 huo3 zhu4 ， you3 lie4 qiu1 yang2 shang4 jiao1 ju4 。
- han4 liu2 ting2 wu3 yi4 qi1 feng1 ， qi4 ying4 jia1 chen2 xin1 bai2 lu4 。
- chao2 lai2 kai1 chuang1 mi2 yan3 jie4 ， wu4 se4 wu2 bian1 mang3 hui2 hu4 。
- shui2 wei4 ye4 ban4 you3 li4 zhe3 ， qie4 fu4 qun2 shan1 zhu4 he2 chu4 。
- que4 qu1 cang1 hai3 bai2 chao2 lai2 ， tao1 lang4 chu1 ping2 bu4 cheng2 nu4 。
- ren2 jia1 can3 dan4 an4 yu2 pu3 ， shui3 mo4 wei1 mang2 ren4 yan1 shu4 。
- wo3 xing2 you3 si4 jiang1 hu2 que4 ， bi3 an4 ying4 guai4 fu2 bei1 du4 。
- cong2 jiao4 ruo4 shui3 san1 wan4 li3 ， yi2 zhao4 tao2 yuan2 wei4 mi2 lu4 。
- hu1 ran2 wu3 xia2 lou4 ji1 she4 ， qing1 biao1 zuo4 zhen4 fan1 kong1 wu4 。
- bo2 xie4 jin4 shu1 wu2 ji2 di3 ， zu3 long2 wang3 bei4 xu2 sheng1 wu4 。
- yun2 ping2 yan3 ying4 peng2 qiao2 chu4 ， feng4 yi4 xian1 dai4 ying2 zhou1 hu4 。
- lian2 cang1 jie1 cui4 ceng2 die2 qing1 ， xiu4 se4 zhu4 xuan4 wang4 chu1 su4 。
- qian2 guan1 xiang4 wang3 fei1 meng4 mi2 ， hou4 zhu3 li2 lou2 qi3 jing1 wu4 。
- zhen1 hua4 zi4 ran2 xiang1 yin3 xian3 ， huan4 shi4 miu4 er3 sheng1 zhi4 gu4 。
- you3 zhen1 wu2 huan4 xin4 dan4 fen1 ， ci3 jing4 yi4 tou4 yi4 nan2 qu4 。
- yao4 zhi1 wan4 li3 wu2 bu4 shi2 ， ju4 san4 yi2 zhi4 ci3 yan1 wu4 。
- chang2 ji4 xiang4 shi2 wen2 ju4 lun4 ， zhi1 zi4 shao4 nian2 de2 zhen1 qu4 。
- feng1 yun2 bian4 tai4 jin1 bao4 kai1 ， shan1 shui3 zhi1 le4 ren2 zhi4 ju4 。
- hu2 wei4 pin2 shen1 bu2 liao4 li3 ， bing1 tan4 shou4 zuo4 nüe4 gui3 bu4 。
- yuan4 jun1 du2 ci3 yi4 xing3 ran2 ， wei4 fu4 dang1 nian2 shao4 ling2 ju4 。

## 注释

## 译文

## 赏析
