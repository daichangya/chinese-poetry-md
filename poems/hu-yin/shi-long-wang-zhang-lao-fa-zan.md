---
id: hu-yin-shi-long-wang-zhang-lao-fa-zan
title: 示龙王长老法赞
titlePinyin: shi4 long2 wang2 zhang3 lao3 fa3 zan4
titleSlug: shi-long-wang-zhang-lao-fa-zan
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东峰峨龙头，西岭掉其尾。
- 蜿蜒藏爪鬣，云卧久未起。
- 谁凭象教力，挂腹千柱启。
- 重天飞铁凤，宝地按金指。
- 于今几百年，松柏合抱峙。
- 悄无车马尘，一径渺云水。
- 我来亦何事，蜡屐自游徙。
- 赞公好禅伯，道俗共懽喜。
- 浮云本无心，锡杖聊壁倚。
- 借问此山名，其实安所止。
- 答云苍岑顶，万觞涌清泚。
- 伊何司蓄泄，神物宜在此。
- 又言干戈际，流血几万里。
- 龙胡为自珍，岩洞深伏弭。
- 笑挹香松槽，漱盥白玉齿。
- 清风出长啸，月净天如洗。

## 拼音
- dong1 feng1 e2 long2 tou2 ， xi1 ling3 diao4 qi2 wei3 。
- wan1 yan2 cang2 zhua3 lie4 ， yun2 wo4 jiu3 wei4 qi3 。
- shui2 ping2 xiang4 jiao4 li4 ， gua4 fu4 qian1 zhu4 qi3 。
- zhong4 tian1 fei1 tie3 feng4 ， bao3 di4 an4 jin1 zhi3 。
- yu2 jin1 ji3 bai3 nian2 ， song1 bai3 he2 bao4 zhi4 。
- qiao1 wu2 che1 ma3 chen2 ， yi2 jing4 miao3 yun2 shui3 。
- wo3 lai2 yi4 he2 shi4 ， la4 ji1 zi4 you2 xi3 。
- zan4 gong1 hao3 chan2 bo2 ， dao4 su2 gong4 huan1 xi3 。
- fu2 yun2 ben3 wu2 xin1 ， xi1 zhang4 liao2 bi4 yi3 。
- jie4 wen4 ci3 shan1 ming2 ， qi2 shi2 an1 suo3 zhi3 。
- da2 yun2 cang1 cen2 ding3 ， wan4 shang1 yong3 qing1 ci3 。
- yi1 he2 si1 xu4 xie4 ， shen2 wu4 yi2 zai4 ci3 。
- you4 yan2 gan1 ge1 ji4 ， liu2 xue4 ji3 wan4 li3 。
- long2 hu2 wei4 zi4 zhen1 ， yan2 dong4 shen1 fu2 mi3 。
- xiao4 yi4 xiang1 song1 cao2 ， shu4 guan4 bai2 yu4 chi3 。
- qing1 feng1 chu1 chang2 xiao4 ， yue4 jing4 tian1 ru2 xi3 。

## 注释

## 译文

## 赏析
