---
id: hu-yin-you-yun-hu
title: 游云湖
titlePinyin: you2 yun2 hu2
titleSlug: you-yun-hu
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 衡湘久来往，眼到山辄对。
- 爱山真自性，久看眼未碍。
- 今朝渡石潭，兰桨乱青带。
- 初升岸稍高，忽喜地更大。
- 行行两垣间，沙路得平快。
- 豁然见良畴，小览百里外。
- 涵溶赵家汑，千顷疏几浍。
- 人家隔杨柳，或映桑林背。
- 连连麻麦墟，鸡犬达鸣吠。
- 宛如京洛郊，北望一怅慨。
- 古城谁所筑，隠隠仅如块。
- 娉婷九冢藏，巧致六宝在。
- 想其夸壮时，岂念遗迹晦。
- 主人陇西生，恳款具鲑菜。
- 墅前稼尤美，弥壤黄云晒。
- 云湖从此逝，日暖风不噫。
- 循冈逶迤登，呀口骇漰沛。
- 是名湖西缺，节缩有石埭。
- 舍舆尚盘陀，渐见湖尾派。
- 菰蒲傍篱落，猎猎村沽旆。
- 曳筇大隄长，隄址屹然塞。
- 胡床罗四五，植伞据其会。
- 恍若画图张，彩笔穷物界。
- 满奁开玉镜，万象自清汰。
- 浮光散鹅鹜，沉影乱鳞介。
- 纷纷渔舟子，点缀助姿态。
- 其心曾未闲，讵比观者泰。
- 东头输写处，百丈走霜濑。
- 汇为碧泓深，囓漱垠崿坏。
- 非兹两雄堨，何以镇横溃。
- 尚云春水时，雷注聒天聩。
- 田翁亦好事，巨艇遣迎载。
- 山阴兴则同，所访何必戴。
- 招提有豪客，置醴久相待。
- 归途瞰乌泉，船首滞葭荟。
- 朱楼亦近止，欲往思中败。
- 刺竿小弯埼，迥眺长岭背。
- 峰峦未可穷，却过陈家汇。
- 幽寻何所得，憩倦茂林最。
- 回船漾中流，枵腹思勇嘬。
- 羽觞凡五举，银鲫才一鲙。
- 山氓争睢盱，窥觇互惊怪。
- 桃源果何似，此地良足爱。
- 要当建亭榭，聊复艺苽芥。
- 赏心浩无涯，羲驭惨欲退。
- 吾侪幸强健，胜践莫辞再。
- 人生贵欢娱，世俗苦埃壒。
- 黄君早交友，闻善肯相诲。
- 杨君素疎豁，为善克自裁。
- 李君更清苦，有意饰纫佩。
- 彪君知勉励，不但闻梗概。
- 惟余真潦倒，道退齿徒迈。
- 从游亦何幸，鱼目慙明琲。
- 誓言来年春，景物重华綷。
- 荷花千叶装，一一青罗盖。
- 苍蒹没大浸，碧𪩘槛芳蔼。
- 远陪鸥鹭群，坐笑桔槹械。
- 仍须少留宿，促驾古所戒。
- 持钩不求鱼，何用五十犗。
- 优哉复悠哉，此乐未为太。

## 拼音
- heng2 xiang1 jiu3 lai2 wang3 ， yan3 dao4 shan1 zhe2 dui4 。
- ai4 shan1 zhen1 zi4 xing4 ， jiu3 kan4 yan3 wei4 ai4 。
- jin1 chao2 du4 shi2 tan2 ， lan2 jiang3 luan4 qing1 dai4 。
- chu1 sheng1 an4 shao1 gao1 ， hu1 xi3 di4 geng4 da4 。
- xing2 xing2 liang3 yuan2 jian1 ， sha1 lu4 de2 ping2 kuai4 。
- huo1 ran2 jian4 liang2 chou2 ， xiao3 lan3 bai3 li3 wai4 。
- han2 rong2 zhao4 jia1 tuo1 ， qian1 qing3 shu1 ji3 hui4 。
- ren2 jia1 ge2 yang2 liu3 ， huo4 ying4 sang1 lin2 bei4 。
- lian2 lian2 ma2 mai4 xu1 ， ji1 quan3 da2 ming2 fei4 。
- wan3 ru2 jing1 luo4 jiao1 ， bei3 wang4 yi2 chang4 kai3 。
- gu3 cheng2 shui2 suo3 zhu4 ， yin3 yin3 jin3 ru2 kuai4 。
- ping1 ting2 jiu3 zhong3 cang2 ， qiao3 zhi4 liu4 bao3 zai4 。
- xiang3 qi2 kua1 zhuang4 shi2 ， qi3 nian4 yi2 ji4 hui4 。
- zhu3 ren2 long3 xi1 sheng1 ， ken3 kuan3 ju4 gui1 cai4 。
- shu4 qian2 jia4 you2 mei3 ， mi2 rang3 huang2 yun2 shai4 。
- yun2 hu2 cong2 ci3 shi4 ， ri4 nuan3 feng1 bu4 yi1 。
- xun2 gang1 wei1 yi2 deng1 ， ya0 kou3 hai4 peng1 pei4 。
- shi4 ming2 hu2 xi1 que1 ， jie2 suo1 you3 shi2 dai4 。
- she4 yu2 shang4 pan2 tuo2 ， jian4 jian4 hu2 wei3 pai4 。
- gu1 pu2 bang4 li2 luo4 ， lie4 lie4 cun1 gu1 pei4 。
- ye4 qiong2 da4 di1 chang2 ， di1 zhi3 yi4 ran2 sai1 。
- hu2 chuang2 luo2 si4 wu3 ， zhi2 san3 ju4 qi2 hui4 。
- huang3 ruo4 hua4 tu2 zhang1 ， cai3 bi3 qiong2 wu4 jie4 。
- man3 lian2 kai1 yu4 jing4 ， wan4 xiang4 zi4 qing1 tai4 。
- fu2 guang1 san4 e2 wu4 ， chen2 ying3 luan4 lin2 jie4 。
- fen1 fen1 yu2 zhou1 zi3 ， dian3 zhui4 zhu4 zi1 tai4 。
- qi2 xin1 ceng2 wei4 xian2 ， ju4 bi3 guan1 zhe3 tai4 。
- dong1 tou2 shu1 xie3 chu4 ， bai3 zhang4 zou3 shuang1 lai4 。
- hui4 wei4 bi4 hong2 shen1 ， nie4 shu4 yin2 e4 huai4 。
- fei1 zi1 liang3 xiong2 ai4 ， he2 yi3 zhen4 heng2 kui4 。
- shang4 yun2 chun1 shui3 shi2 ， lei2 zhu4 guo1 tian1 kui4 。
- tian2 weng1 yi4 hao3 shi4 ， ju4 ting3 qian3 ying2 zai3 。
- shan1 yin1 xing1 ze2 tong2 ， suo3 fang3 he2 bi4 dai4 。
- zhao1 ti2 you3 hao2 ke4 ， zhi4 li3 jiu3 xiang1 dai4 。
- gui1 tu2 kan4 wu1 quan2 ， chuan2 shou3 zhi4 jia1 hui4 。
- zhu1 lou2 yi4 jin4 zhi3 ， yu4 wang3 si1 zhong1 bai4 。
- ci4 gan1 xiao3 wan1 qi2 ， jiong3 tiao4 chang2 ling3 bei4 。
- feng1 luan2 wei4 ke3 qiong2 ， que4 guo4 chen2 jia1 hui4 。
- you1 xun2 he2 suo3 de2 ， qi4 juan4 mao4 lin2 zui4 。
- hui2 chuan2 yang4 zhong1 liu2 ， xiao1 fu4 si1 yong3 zuo1 。
- yu3 shang1 fan2 wu3 ju3 ， yin2 ji4 cai2 yi2 kuai4 。
- shan1 mang2 zheng1 sui1 xu1 ， kui1 chan1 hu4 jing1 guai4 。
- tao2 yuan2 guo3 he2 si4 ， ci3 di4 liang2 zu2 ai4 。
- yao4 dang1 jian4 ting2 xie4 ， liao2 fu4 yi4 gu1 jie4 。
- shang3 xin1 hao4 wu2 ya2 ， xi1 yu4 can3 yu4 tui4 。
- wu2 chai2 xing4 qiang2 jian4 ， sheng4 jian4 mo4 ci2 zai4 。
- ren2 sheng1 gui4 huan1 yu2 ， shi4 su2 ku3 ai1 ai4 。
- huang2 jun1 zao3 jiao1 you3 ， wen2 shan4 ken3 xiang1 hui4 。
- yang2 jun1 su4 shu1 huo1 ， wei4 shan4 ke4 zi4 cai2 。
- li3 jun1 geng4 qing1 ku3 ， you3 yi4 shi4 ren4 pei4 。
- biao1 jun1 zhi1 mian3 li4 ， bu2 dan4 wen2 geng3 gai4 。
- wei2 yu2 zhen1 liao2 dao3 ， dao4 tui4 chi3 tu2 mai4 。
- cong2 you2 yi4 he2 xing4 ， yu2 mu4 can2 ming2 bei4 。
- shi4 yan2 lai2 nian2 chun1 ， jing3 wu4 zhong4 hua2 cui4 。
- he2 hua1 qian1 ye4 zhuang1 ， yi1 yi1 qing1 luo2 gai4 。
- cang1 jian1 mei2 da4 jin4 ， bi4 yan3 kan3 fang1 ai3 。
- yuan3 pei2 ou1 lu4 qun2 ， zuo4 xiao4 ju2 gao1 xie4 。
- reng2 xu1 shao3 liu2 su4 ， cu4 jia4 gu3 suo3 jie4 。
- chi2 gou1 bu4 qiu2 yu2 ， he2 yong4 wu3 shi2 jie4 。
- you1 zai1 fu4 you1 zai1 ， ci3 le4 wei4 wei4 tai4 。

## 注释

## 译文

## 赏析
