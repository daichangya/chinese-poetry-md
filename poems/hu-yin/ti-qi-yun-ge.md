---
id: hu-yin-ti-qi-yun-ge
title: 题栖云阁
titlePinyin: ti2 qi1 yun2 ge2
titleSlug: ti-qi-yun-ge
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 青山画出天台障，溪流宛是桃源漾。
- 一庵深著翠微间，高阁更搴云气上。
- 道人于此几经春，七闰不作黄杨屯。
- 孤标如松自磊砢，爽气映竹长清真。
- 炉中寒灰与心寂，世味只今余好客。
- 横潭一笑得烹鲜，通道三杯酬蜡屐。
- 愿君勿羡飞升天，亦莫面壁沉幽禅。
- 问云何心不出岫，归与吾党相周旋。

## 拼音
- qing1 shan1 hua4 chu1 tian1 tai2 zhang4 ， xi1 liu2 wan3 shi4 tao2 yuan2 yang4 。
- yi4 an1 shen1 zhu4 cui4 wei1 jian1 ， gao1 ge2 geng4 qian1 yun2 qi4 shang4 。
- dao4 ren2 yu2 ci3 ji3 jing1 chun1 ， qi1 run4 bu2 zuo4 huang2 yang2 tun2 。
- gu1 biao1 ru2 song1 zi4 lei3 luo3 ， shuang3 qi4 ying4 zhu2 chang2 qing1 zhen1 。
- lu2 zhong1 han2 hui1 yu3 xin1 ji4 ， shi4 wei4 zhi1 jin1 yu2 hao4 ke4 。
- heng2 tan2 yi2 xiao4 de2 peng1 xian1 ， tong1 dao4 san1 bei1 chou2 la4 ji1 。
- yuan4 jun1 wu4 xian4 fei1 sheng1 tian1 ， yi4 mo4 mian4 bi4 chen2 you1 chan2 。
- wen4 yun2 he2 xin1 bu4 chu1 xiu4 ， gui1 yu3 wu2 dang3 xiang1 zhou1 xuan2 。

## 注释

## 译文

## 赏析
