---
id: hu-yin-shi-gao-tai-zu-an-shao-yin
title: 示高台足庵绍印
titlePinyin: shi4 gao1 tai2 zu2 an1 shao4 yin4
titleSlug: shi-gao-tai-zu-an-shao-yin
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万生纷纶堕迷网，谁能自拔起情想。
- 隙尘初傍阴色空，烧草又趁春风长。
- 将身出家参佛祖，此病中作膏肓养。
- 足庵道人肯珍重，不与凡流较斤两。
- 彼方弹雀弃隋珠，我自舍鱼取熊掌。
- 高台平挹石廪翠，古辙下辗雷溪响。
- 粥鱼斋鼓不经营，竹月松风静来往。
- 定心古井波浪息，夜气灵源襟韵爽。
- 忆昔幽寻度云壑，见投佳句论乡党。
- 岂惟高格擅风骚，颇信中扃得平广。
- 转头尘事还匆匆，入梦胜游真莽莽。
- 山梅有信寄一枝，更欲青鞋快真赏。

## 拼音
- wan4 sheng1 fen1 lun2 duo4 mi2 wang3 ， shui2 neng2 zi4 ba2 qi3 qing2 xiang3 。
- xi4 chen2 chu1 bang4 yin1 se4 kong1 ， shao1 cao3 you4 chen4 chun1 feng1 chang2 。
- jiang1 shen1 chu1 jia1 can1 fo2 zu3 ， ci3 bing4 zhong1 zuo4 gao1 huang1 yang3 。
- zu2 an1 dao4 ren2 ken3 zhen1 zhong4 ， bu4 yu3 fan2 liu2 jiao4 jin1 liang3 。
- bi3 fang1 tan2 que4 qi4 sui2 zhu1 ， wo3 zi4 she4 yu2 qu3 xiong2 zhang3 。
- gao1 tai2 ping2 yi4 shi2 lin3 cui4 ， gu3 zhe2 xia4 nian3 lei2 xi1 xiang3 。
- zhou1 yu2 zhai1 gu3 bu4 jing1 ying2 ， zhu2 yue4 song1 feng1 jing4 lai2 wang3 。
- ding4 xin1 gu3 jing3 bo1 lang4 xi1 ， ye4 qi4 ling2 yuan2 jin1 yun4 shuang3 。
- yi4 xi1 you1 xun2 du4 yun2 he4 ， jian4 tou2 jia1 ju4 lun4 xiang1 dang3 。
- qi3 wei2 gao1 ge2 shan4 feng1 sao1 ， po1 xin4 zhong1 jiong1 de2 ping2 guang3 。
- zhuan3 tou2 chen2 shi4 hai2 cong1 cong1 ， ru4 meng4 sheng4 you2 zhen1 mang3 mang3 。
- shan1 mei2 you3 xin4 ji4 yi4 zhi1 ， geng4 yu4 qing1 xie2 kuai4 zhen1 shang3 。

## 注释

## 译文

## 赏析
