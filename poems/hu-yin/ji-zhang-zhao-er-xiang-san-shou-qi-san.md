---
id: hu-yin-ji-zhang-zhao-er-xiang-san-shou-qi-san
title: 寄张赵二相三首  其三
titlePinyin: ji4 zhang1 zhao4 er4 xiang1 san1 shou3     qi2 san1
titleSlug: ji-zhang-zhao-er-xiang-san-shou-qi-san
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 河出昆仑墟，江出岷山底。
- 涵涵受百渎，滚滚经万里。
- 水惟准之平，而德鉴之比。
- 离堆与砥柱，何事中流起。
- 坐令平者倾，复使明者滓。
- 臣门虽如市，臣心要如水。
- 勿为砥柱激，乃作天地纪。
- 在家而有怨，惟舜处父子。
- 在邦而有怨，惟旦忧室毁。
- 夫岂忿欲哉，过是非天理。
- 萧曹贫贱交，隙自将相起。
- 迄能除芥蔕，至死相推美。
- 彼亦何所监，覆辙有余耳。
- 同时秦汉人，异趣百代史。

## 拼音
- he2 chu1 kun1 lun2 xu1 ， jiang1 chu1 min2 shan1 di3 。
- han2 han2 shou4 bai3 du2 ， gun3 gun3 jing1 wan4 li3 。
- shui3 wei2 zhun3 zhi1 ping2 ， er2 de2 jian4 zhi1 bi3 。
- li2 dui1 yu3 di3 zhu4 ， he2 shi4 zhong1 liu2 qi3 。
- zuo4 ling4 ping2 zhe3 qing1 ， fu4 shi3 ming2 zhe3 zi3 。
- chen2 men2 sui1 ru2 shi4 ， chen2 xin1 yao4 ru2 shui3 。
- wu4 wei4 di3 zhu4 ji1 ， nai3 zuo4 tian1 di4 ji4 。
- zai4 jia1 er2 you3 yuan4 ， wei2 shun4 chu4 fu4 zi3 。
- zai4 bang1 er2 you3 yuan4 ， wei2 dan4 you1 shi4 hui3 。
- fu1 qi3 fen4 yu4 zai1 ， guo4 shi4 fei1 tian1 li3 。
- xiao1 cao2 pin2 jian4 jiao1 ， xi4 zi4 jiang4 xiang4 qi3 。
- qi4 neng2 chu2 jie4 di4 ， zhi4 si3 xiang1 tui1 mei3 。
- bi3 yi4 he2 suo3 jian1 ， fu4 zhe2 you3 yu2 er3 。
- tong2 shi2 qin2 han4 ren2 ， yi4 qu4 bai3 dai4 shi3 。

## 注释

## 译文

## 赏析
