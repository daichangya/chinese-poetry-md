---
id: hu-yin-ti-neng-ren-zhao-an-shao-heng-suo-jian
title: 题能仁照庵绍亨所建
titlePinyin: ti2 neng2 ren2 zhao4 an1 shao4 heng1 suo3 jian4
titleSlug: ti-neng-ren-zhao-an-shao-heng-suo-jian
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 福州多僧天下闻，缁衣在处如云屯。
- 何人能了一大事，斋鱼粥鼓徒纷纷。
- 云中复表第二月，何异污渠鉴毛发。
- 不独诗人水镜昏，定知佛祖龛灯灭。
- 道人朅来南山下，盖头随分茅一把。
- 菩萨果地已孤高，石廪峰前更潇洒。
- 草庵初就来乞名，试往寻之水竹清。
- 莫讶此庵安四壁，大千沙界总分明。
- 观君所至金碧焕，公才利用如澄观。
- 隣僧无頼苦侵疆，何似古人不争畔。
- 从他三毒痴贪嗔，我自元无一点尘。
- 携庵南北东西住，万象光中独露身。

## 拼音
- fu2 zhou1 duo1 seng1 tian1 xia4 wen2 ， zi1 yi1 zai4 chu4 ru2 yun2 tun2 。
- he2 ren2 neng2 le0 yi2 da4 shi4 ， zhai1 yu2 zhou1 gu3 tu2 fen1 fen1 。
- yun2 zhong1 fu4 biao3 di4 er4 yue4 ， he2 yi4 wu1 qu2 jian4 mao2 fa4 。
- bu4 du2 shi1 ren2 shui3 jing4 hun1 ， ding4 zhi1 fo2 zu3 kan1 deng1 mie4 。
- dao4 ren2 qie4 lai2 nan2 shan1 xia4 ， gai4 tou0 sui2 fen1 mao2 yi4 ba3 。
- pu2 sa4 guo3 di4 yi3 gu1 gao1 ， shi2 lin3 feng1 qian2 geng4 xiao1 sa3 。
- cao3 an1 chu1 jiu4 lai2 qi3 ming2 ， shi4 wang3 xun2 zhi1 shui3 zhu2 qing1 。
- mo4 ya4 ci3 an1 an1 si4 bi4 ， da4 qian1 sha1 jie4 zong3 fen1 ming2 。
- guan1 jun1 suo3 zhi4 jin1 bi4 huan4 ， gong1 cai2 li4 yong4 ru2 cheng2 guan1 。
- lin2 seng1 wu2 lai4 ku3 qin1 jiang1 ， he2 si4 gu3 ren2 bu4 zheng1 pan4 。
- cong2 ta1 san1 du2 chi1 tan1 chen1 ， wo3 zi4 yuan2 wu2 yi4 dian3 chen2 。
- xie2 an1 nan2 bei3 dong1 xi1 zhu4 ， wan4 xiang4 guang1 zhong1 du2 lu4 shen1 。

## 注释

## 译文

## 赏析
