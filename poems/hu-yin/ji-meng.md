---
id: hu-yin-ji-meng
title: 记梦
titlePinyin: ji4 meng4
titleSlug: ji-meng
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜梦虚斋整衣冠，客五六辈相揖还。
- 中有一人少留连，叩簷叩齿祷甚虔。
- 顾谓吾侪曷倾耳，红药丛深鸟声美。
- 翻枝飐叶缥缈间，俄有珍禽集雕栏。
- 宛然小鹤未省见，羽翮绀碧光斓斑。
- 凝眸一瞬观对立，忽成四鹤齐飞入。
- 赴予纷泊若投林，藻锦萦带复动衿。
- 绿毛么凤只倒挂，翠襟鹦鹉空好音。
- 或将揽取不从手，相视眙愕萌争心。
- 吾殊无言行且睨，与客徐理出户意。
- 徘徊八翼疑骖鸾，杂遝诸儒竞连袂。
- 不知剥啄谁扣门，推枕高树晨光暾。

## 拼音
- ye4 meng4 xu1 zhai1 zheng3 yi1 guan1 ， ke4 wu3 liu4 bei4 xiang1 yi1 hai2 。
- zhong1 you3 yi4 ren2 shao3 liu2 lian2 ， kou4 yan2 kou4 chi3 dao3 shen4 qian2 。
- gu4 wei4 wu2 chai2 he2 qing1 er3 ， hong2 yao4 cong2 shen1 niao3 sheng1 mei3 。
- fan1 zhi1 zhan3 ye4 piao1 miao3 jian1 ， e2 you3 zhen1 qin2 ji2 diao1 lan2 。
- wan3 ran2 xiao3 he4 wei4 sheng3 jian4 ， yu3 he2 gan4 bi4 guang1 lan2 ban1 。
- ning2 mou2 yi2 shun4 guan1 dui4 li4 ， hu1 cheng2 si4 he4 qi2 fei1 ru4 。
- fu4 yu3 fen1 bo2 ruo4 tou2 lin2 ， zao3 jin3 ying2 dai4 fu4 dong4 jin1 。
- lü4 mao2 me0 feng4 zhi1 dao3 gua4 ， cui4 jin1 ying1 wu3 kong1 hao3 yin1 。
- huo4 jiang1 lan3 qu3 bu4 cong2 shou3 ， xiang1 shi4 yi2 e4 meng2 zheng1 xin1 。
- wu2 shu1 wu2 yan2 xing2 qie3 ni4 ， yu3 ke4 xu2 li3 chu1 hu4 yi4 。
- pai2 huai2 ba1 yi4 yi2 can1 luan2 ， za2 ta4 zhu1 ru2 jing4 lian2 mei4 。
- bu4 zhi1 bao1 zhuo2 shui2 kou4 men2 ， tui1 zhen3 gao1 shu4 chen2 guang1 tun1 。

## 注释

## 译文

## 赏析
