---
id: hu-yin-he-yan-chong-san-ri-yin
title: 和彦冲三日饮
titlePinyin: he2 yan4 chong1 san1 ri4 yin3
titleSlug: he-yan-chong-san-ri-yin
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 名园直万金，一顷连芳荫。
- 秀峦千寻矗，石井百尺深。
- 花残尚闻鶑，林胜不留鵀。
- 时来觅清暑，却扇凉沉沉。
- 三杯有道通，万户无法禁。
- 平生师洙泗，正尔戒已甚。
- 相彼无漏学，亦复忌疏渗。
- 红颜不肯驻，白发来寖寖。
- 洗心聆妙语，至味良足饮。
- 常闻丽泽兑，美润相灌浸。
- 淡交那甘坏，谅直靡谗譛。
- 此欢属吾辈，端匪异人任。
- 又怜嗫嚅子，有口终自噤。
- 不若更歌呼，醉挽溪流枕。

## 拼音
- ming2 yuan2 zhi2 wan4 jin1 ， yi4 qing3 lian2 fang1 yin4 。
- xiu4 luan2 qian1 xun2 chu4 ， shi2 jing3 bai3 chi3 shen1 。
- hua1 can2 shang4 wen2 ying1 ， lin2 sheng4 bu4 liu2 ren2 。
- shi2 lai2 mi4 qing1 shu3 ， que4 shan4 liang2 chen2 chen2 。
- san1 bei1 you3 dao4 tong1 ， wan4 hu4 wu2 fa3 jin4 。
- ping2 sheng1 shi1 zhu1 si4 ， zheng4 er3 jie4 yi3 shen4 。
- xiang1 bi3 wu2 lou4 xue2 ， yi4 fu4 ji4 shu1 shen4 。
- hong2 yan2 bu4 ken3 zhu4 ， bai2 fa4 lai2 jin4 jin4 。
- xi3 xin1 ling2 miao4 yu3 ， zhi4 wei4 liang2 zu2 yin3 。
- chang2 wen2 li4 ze2 dui4 ， mei3 run4 xiang1 guan4 jin4 。
- dan4 jiao1 na4 gan1 huai4 ， liang4 zhi2 mi2 chan2 jian4 。
- ci3 huan1 shu3 wu2 bei4 ， duan1 fei3 yi4 ren2 ren4 。
- you4 lian2 nie4 ru2 zi3 ， you3 kou3 zhong1 zi4 jin4 。
- bu2 ruo4 geng4 ge1 hu1 ， zui4 wan3 xi1 liu2 zhen3 。

## 注释

## 译文

## 赏析
