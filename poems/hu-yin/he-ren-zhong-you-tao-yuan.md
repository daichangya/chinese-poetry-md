---
id: hu-yin-he-ren-zhong-you-tao-yuan
title: 和仁仲游桃源
titlePinyin: he2 ren2 zhong4 you2 tao2 yuan2
titleSlug: he-ren-zhong-you-tao-yuan
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 桃江稳楫兰舟渡，记得刘郎有仙路。
- 未能趋海访神仙，且欲沿溪看红树。
- 钓竿已自慰羁束，平生况得沧洲趣。
- 最欣傲吏轻傥来，拟学渊明赋归去。
- 与君一问桃花宿，岂但行如武陵暮。
- 伯阳八十有一篇，立教清净贵自然。
- 神仙之说何所始，虚怪汗漫无中边。
- 渔郎迷路去家久，虽践胜境终回旋。
- 雕辞饰实好事者，至令千载犹流传。
- 宁闻自古有仙人，茂陵垂老一语真。
- 岂伊冠履荐绅士，惑溺不异蚩蚩民。
- 诚能御气友造物，陋彼蝉蜕悲埃尘。
- 想见桃源之野花正开，牧儿模管吹出芳林来。
- 不知人家尚几许，云屏玉帐空悠哉。
- 霏红泛绿竟杳杳，我亦乘兴山阴回。
- 不如与君归种待蕡实成蹊，昼永无地生苍苔。

## 拼音
- tao2 jiang1 wen3 ji2 lan2 zhou1 du4 ， ji4 de0 liu2 lang2 you3 xian1 lu4 。
- wei4 neng2 qu1 hai3 fang3 shen2 xian1 ， qie3 yu4 yan2 xi1 kan4 hong2 shu4 。
- diao4 gan1 yi3 zi4 wei4 ji1 shu4 ， ping2 sheng1 kuang4 de2 cang1 zhou1 qu4 。
- zui4 xin1 ao4 li4 qing1 tang3 lai2 ， ni3 xue2 yuan1 ming2 fu4 gui1 qu4 。
- yu3 jun1 yi2 wen4 tao2 hua1 su4 ， qi3 dan4 xing2 ru2 wu3 ling2 mu4 。
- bo2 yang2 ba1 shi2 you3 yi4 pian1 ， li4 jiao4 qing1 jing4 gui4 zi4 ran2 。
- shen2 xian1 zhi1 shuo1 he2 suo3 shi3 ， xu1 guai4 han4 man4 wu2 zhong1 bian1 。
- yu2 lang2 mi2 lu4 qu4 jia1 jiu3 ， sui1 jian4 sheng4 jing4 zhong1 hui2 xuan2 。
- diao1 ci2 shi4 shi2 hao3 shi4 zhe3 ， zhi4 ling4 qian1 zai3 you2 liu2 chuan2 。
- ning2 wen2 zi4 gu3 you3 xian1 ren2 ， mao4 ling2 chui2 lao3 yi4 yu3 zhen1 。
- qi3 yi1 guan1 lü3 jian4 shen1 shi4 ， huo4 ni4 bu2 yi4 chi1 chi1 min2 。
- cheng2 neng2 yu4 qi4 you3 zao4 wu4 ， lou4 bi3 chan2 tui4 bei1 ai1 chen2 。
- xiang3 jian4 tao2 yuan2 zhi1 ye3 hua1 zheng4 kai1 ， mu4 er2 mo2 guan3 chui1 chu1 fang1 lin2 lai2 。
- bu4 zhi1 ren2 jia1 shang4 ji3 xu3 ， yun2 ping2 yu4 zhang4 kong1 you1 zai1 。
- fei1 hong2 fan4 lü4 jing4 yao3 yao3 ， wo3 yi4 cheng2 xing4 shan1 yin1 hui2 。
- bu4 ru2 yu3 jun1 gui1 zhong3 dai4 fen2 shi2 cheng2 qi1 ， zhou4 yong3 wu2 di4 sheng1 cang1 tai2 。

## 注释

## 译文

## 赏析
