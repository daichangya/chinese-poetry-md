---
id: hu-yin-zu-xue-ci-yun-you-huai-shu-xia
title: 阻雪慈云有怀叔夏
titlePinyin: zu3 xue3 ci2 yun2 you3 huai2 shu1 xia4
titleSlug: zu-xue-ci-yun-you-huai-shu-xia
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 常恨山阳少，篮舆故出郊。
- 玄冥方北骛，屏翳又南交。
- 劲气将凝海，寒威便折胶。
- 白云揉尽碎，黑壤势全包。
- 著袂成花唾，沉波异雨泡。
- 万方齐秽洁，一润浃肥硗。
- 比色羞铅粉，量多诮斗筲。
- 祷神休奠璧，谢佛寝鸣铙。
- 独鹤惊群舞，晨难误晓嘐。
- 峰峦蒙似秃，沟陇划如抓。
- 巧谢盐相比，甘宜蜜共抄。
- 戾天鸢冻跕，啸壑虎饥虓。
- 薏苡连车载，珊瑚列树敲。
- 鲛绡从剪制，火布任焚炮。
- 野漫鳞鳞碛，林攒翯翯巢。
- 颇思驰骏足，快意舍鸣髇。
- 及远翻银雁，搜潜动玉蛟。
- 出畋瞻翠被，入贺听红鞘。
- 瑶席瑚玗器，珠盘璪瑮肴。
- 一时簪琲蘂，相与藉琼茅。
- 莫计消并积，聊平凸与凹。
- 可怜诗系带，更有火烘骹。
- 断手超三界，坚冰工六爻。
- 飞霙终见𪾢，素馔阙盈庖。
- 叠𪩘方名假，团毬未忍抛。
- 要看朝日杲，思达泮泥淆。
- 对饮宜空榼，离群奈系匏。
- 似闻梅雪在，犹冀挽香梢。

## 拼音
- chang2 hen4 shan1 yang2 shao3 ， lan2 yu2 gu4 chu1 jiao1 。
- xuan2 ming2 fang1 bei3 wu4 ， ping2 yi4 you4 nan2 jiao1 。
- jin4 qi4 jiang1 ning2 hai3 ， han2 wei1 bian4 zhe2 jiao1 。
- bai2 yun2 rou2 jin4 sui4 ， hei1 rang3 shi4 quan2 bao1 。
- zhu4 mei4 cheng2 hua1 tuo4 ， chen2 bo1 yi4 yu3 pao4 。
- wan4 fang1 qi2 hui4 jie2 ， yi2 run4 jia1 fei2 qiao1 。
- bi3 se4 xiu1 qian1 fen3 ， liang2 duo1 qiao4 dou4 shao1 。
- dao3 shen2 xiu1 dian4 bi4 ， xie4 fo2 qin3 ming2 nao2 。
- du2 he4 jing1 qun2 wu3 ， chen2 nan2 wu4 xiao3 jiao1 。
- feng1 luan2 meng2 si4 tu1 ， gou1 long3 hua4 ru2 zhua1 。
- qiao3 xie4 yan2 xiang1 bi3 ， gan1 yi2 mi4 gong4 chao1 。
- li4 tian1 yuan1 dong4 dian3 ， xiao4 he4 hu3 ji1 xiao1 。
- yi4 yi3 lian2 che1 zai4 ， shan1 hu2 lie4 shu4 qiao1 。
- jiao1 xiao1 cong2 jian3 zhi4 ， huo3 bu4 ren4 fen2 pao4 。
- ye3 man4 lin2 lin2 qi4 ， lin2 zan3 he4 he4 chao2 。
- po1 si1 chi2 jun4 zu2 ， kuai4 yi4 she4 ming2 xiao1 。
- ji2 yuan3 fan1 yin2 yan4 ， sou1 qian2 dong4 yu4 jiao1 。
- chu1 tian2 zhan1 cui4 bei4 ， ru4 he4 ting1 hong2 qiao4 。
- yao2 xi2 hu2 yu2 qi4 ， zhu1 pan2 zao3 li4 yao2 。
- yi4 shi2 zan1 bei4 rui3 ， xiang1 yu3 jie4 qiong2 mao2 。
- mo4 ji4 xiao1 bing4 ji1 ， liao2 ping2 tu1 yu3 ao1 。
- ke3 lian2 shi1 ji4 dai4 ， geng4 you3 huo3 hong1 xiao1 。
- duan4 shou3 chao1 san1 jie4 ， jian1 bing1 gong1 liu4 yao2 。
- fei1 ying1 zhong1 jian4 xian4 ， su4 zhuan4 que1 ying2 pao2 。
- die2 yan3 fang1 ming2 jia3 ， tuan2 qiu2 wei4 ren3 pao1 。
- yao4 kan4 chao2 ri4 gao3 ， si1 da2 pan4 ni2 xiao2 。
- dui4 yin3 yi2 kong1 ke1 ， li2 qun2 nai4 xi4 pao2 。
- si4 wen2 mei2 xue3 zai4 ， you2 ji4 wan3 xiang1 shao1 。

## 注释

## 译文

## 赏析
