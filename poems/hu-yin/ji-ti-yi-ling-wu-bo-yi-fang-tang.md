---
id: hu-yin-ji-ti-yi-ling-wu-bo-yi-fang-tang
title: 寄题义陵吴簿义方堂
titlePinyin: ji4 ti2 yi4 ling2 wu2 bo2 yi4 fang1 tang2
titleSlug: ji-ti-yi-ling-wu-bo-yi-fang-tang
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 万生天地间，灵者乃知义。
- 何独于义明，而利心亦炽。
- 兹焉分两轨，君子小人异。
- 秉义一毛𬨎，百川利趋亟。
- 纷纷冒货贿，役役奔势位。
- 资之以狼贪，攘之以螳臂。
- 深较毫厘差，交攻兵刃𨧫。
- 大贾五百金，徙蜀死无庇。
- 小偷惭簠簋，褫魄对犴吏。
- 一生几量屐，身后粪土弃。
- 夫岂无良心，习惯遂殊致。
- 试令呼之跖，悍目艴然视。
- 又或号之夷，喜笑亦随至。
- 也知清誉好，宁自浊污置。
- 颓波日不反，方跖尚当愧。
- 有美短簿贤，老矣能劼毖。
- 善为子孙谋，辟堂寘经笥。
- 松筠岁寒色，不种春藻媚。
- 郴山固奇变，其江泻青翠。
- 盘礴以蜿蟺，淑气宜产粹。
- 是将出秀民，庸称名堂意。
- 愿言承学子，不受流俗渍。
- 虽共鸡鸣起，拳拳闵颜志。
- 本原孝而恭，由此充其类。
- 附翼而攀鳞，四科有升次。
- 或夸诡遇功，固耻与之比。
- 何况浮云侣，秋露草头坠。
- 勿忘先师言，亦何必曰利。

## 拼音
- wan4 sheng1 tian1 di4 jian1 ， ling2 zhe3 nai3 zhi1 yi4 。
- he2 du2 yu2 yi4 ming2 ， er2 li4 xin1 yi4 chi4 。
- zi1 yan1 fen1 liang3 gui3 ， jun1 zi3 xiao3 ren2 yi4 。
- bing3 yi4 yi4 mao2 you2 ， bai3 chuan1 li4 qu1 ji2 。
- fen1 fen1 mao4 huo4 hui4 ， yi4 yi4 ben1 shi4 wei4 。
- zi1 zhi1 yi3 lang2 tan1 ， rang3 zhi1 yi3 tang2 bi4 。
- shen1 jiao4 hao2 li2 cha4 ， jiao1 gong1 bing1 ren4 𨧫 。
- da4 jia3 wu3 bai3 jin1 ， xi3 shu3 si3 wu2 bi4 。
- xiao3 tou1 can2 fu3 gui3 ， chi3 po4 dui4 an4 li4 。
- yi4 sheng1 ji3 liang2 ji1 ， shen1 hou4 fen4 tu3 qi4 。
- fu1 qi3 wu2 liang2 xin1 ， xi2 guan4 sui4 shu1 zhi4 。
- shi4 ling4 hu1 zhi1 zhi2 ， han4 mu4 fu2 ran2 shi4 。
- you4 huo4 hao4 zhi1 yi2 ， xi3 xiao4 yi4 sui2 zhi4 。
- ye3 zhi1 qing1 yu4 hao3 ， ning2 zi4 zhuo2 wu1 zhi4 。
- tui2 bo1 ri4 bu4 fan3 ， fang1 zhi2 shang4 dang1 kui4 。
- you3 mei3 duan3 bo2 xian2 ， lao3 yi3 neng2 jie2 bi4 。
- shan4 wei4 zi3 sun1 mou2 ， pi4 tang2 zhi4 jing1 si4 。
- song1 yun2 sui4 han2 se4 ， bu4 zhong3 chun1 zao3 mei4 。
- chen1 shan1 gu4 qi2 bian4 ， qi2 jiang1 xie4 qing1 cui4 。
- pan2 bo2 yi3 wan1 shan4 ， shu1 qi4 yi2 chan3 cui4 。
- shi4 jiang1 chu1 xiu4 min2 ， yong1 cheng1 ming2 tang2 yi4 。
- yuan4 yan2 cheng2 xue2 zi3 ， bu2 shou4 liu2 su2 zi4 。
- sui1 gong4 ji1 ming2 qi3 ， quan2 quan2 min3 yan2 zhi4 。
- ben3 yuan2 xiao4 er2 gong1 ， you2 ci3 chong1 qi2 lei4 。
- fu4 yi4 er2 pan1 lin2 ， si4 ke1 you3 sheng1 ci4 。
- huo4 kua1 gui3 yu4 gong1 ， gu4 chi3 yu3 zhi1 bi3 。
- he2 kuang4 fu2 yun2 lü3 ， qiu1 lu4 cao3 tou2 zhui4 。
- wu4 wang4 xian1 shi1 yan2 ， yi4 he2 bi4 yue1 li4 。

## 注释

## 译文

## 赏析
