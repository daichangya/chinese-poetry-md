---
id: hu-yin-ti-guan-yun-chang-miao
title: 题关云长庙
titlePinyin: ti2 guan1 yun2 chang2 miao4
titleSlug: ti-guan-yun-chang-miao
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西方有幻师，以利行幻术。
- 利他乃甘言，自利则其实。
- 曾微证形象，顾喜论恍惚。
- 可怜亿兆人，明智百无一。
- 泯然俱受绐，宁以鬼自怵。
- 疑怖既迫心，祈祷便屈膝。
- 千载浮屠氏，个个提一律。
- 云长忠烈士，蜀汉凛三杰。
- 许身初择义，遇主益秉节。
- 一受先主知，不为曹公屈。
- 最后围樊城，许南已无拂。
- 智畧孙吴俦，议徙股胆栗。
- 惜哉片言戾，壮志遂纡鬰。
- 至今想英风，使我竦毛骨。
- 庙祀礼则宜，为国有典秩。
- 而彼天台僧，相此山水窟。
- 欲缮庐而处，假灵宣鬼物。
- 章乡城近止，将军此焉没。
- 斯人兼畏仰，吾计行可必。
- 唱云暴悍魂，岩壑擅营室。
- 从吾受净戒，父子归命佛。
- 初犹未赫烜，灵响沉寂谧。
- 奈何无尽翁，作记极词笔。
- 一毛成万钧，财施日盈溢。
- 精蓝敞千柱，城旦汹溟渤。
- 捐身养惰游，小智之所弗。
- 而况正直神，肯徇智颛汩。
- 永怀王迹熄，异说竞蠭出。
- 圣言甚微眇，学士迷祖述。
- 佛徒窃其柄，高坐弄拳拂。
- 翕张性命说，自谓了生灭。
- 孤标类清远，阴趣尽攘夺。
- 凡民何足算，吾党是可嫉。
- 终始莽如梦，变化暗若漆。
- 矧希有漏因，便怛无常猝。
- 推波而助澜，司寇莫能诘。
- 岂惟兹一庙，淫祀如发密。
- 谁将驱缁褐，南亩畀巾帻。
- 幽明无俶扰，典祀不相昵。
- 坐令宇宙间，礼乐兴炳蔚。

## 拼音
- xi1 fang1 you3 huan4 shi1 ， yi3 li4 xing2 huan4 shu4 。
- li4 ta1 nai3 gan1 yan2 ， zi4 li4 ze2 qi2 shi2 。
- ceng2 wei1 zheng4 xing2 xiang4 ， gu4 xi3 lun4 huang3 hu1 。
- ke3 lian2 yi4 zhao4 ren2 ， ming2 zhi4 bai3 wu2 yi1 。
- min3 ran2 ju4 shou4 dai4 ， ning2 yi3 gui3 zi4 chu4 。
- yi2 bu4 ji4 po4 xin1 ， qi2 dao3 bian4 qu1 xi1 。
- qian1 zai3 fu2 tu2 shi4 ， ge4 ge4 ti2 yi2 lü4 。
- yun2 chang2 zhong1 lie4 shi4 ， shu3 han4 lin3 san1 jie2 。
- xu3 shen1 chu1 ze2 yi4 ， yu4 zhu3 yi4 bing3 jie2 。
- yi2 shou4 xian1 zhu3 zhi1 ， bu2 wei4 cao2 gong1 qu1 。
- zui4 hou4 wei2 fan2 cheng2 ， xu3 nan2 yi3 wu2 fu2 。
- zhi4 lüe4 sun1 wu2 chou2 ， yi4 xi3 gu3 dan3 li4 。
- xi1 zai1 pian4 yan2 li4 ， zhuang4 zhi4 sui4 yu1 yu4 。
- zhi4 jin1 xiang3 ying1 feng1 ， shi3 wo3 song3 mao2 gu3 。
- miao4 si4 li3 ze2 yi2 ， wei4 guo2 you3 dian3 zhi4 。
- er2 bi3 tian1 tai2 seng1 ， xiang1 ci3 shan1 shui3 ku1 。
- yu4 shan4 lu2 er2 chu4 ， jia3 ling2 xuan1 gui3 wu4 。
- zhang1 xiang1 cheng2 jin4 zhi3 ， jiang1 jun1 ci3 yan1 mei2 。
- si1 ren2 jian1 wei4 yang3 ， wu2 ji4 xing2 ke3 bi4 。
- chang4 yun2 bao4 han4 hun2 ， yan2 he4 shan4 ying2 shi4 。
- cong2 wu2 shou4 jing4 jie4 ， fu4 zi3 gui1 ming4 fo2 。
- chu1 you2 wei4 he4 xuan1 ， ling2 xiang3 chen2 ji4 mi4 。
- nai4 he2 wu2 jin4 weng1 ， zuo4 ji4 ji2 ci2 bi3 。
- yi4 mao2 cheng2 wan4 jun1 ， cai2 shi1 ri4 ying2 yi4 。
- jing1 lan2 chang3 qian1 zhu4 ， cheng2 dan4 xiong1 ming2 bo2 。
- juan1 shen1 yang3 duo4 you2 ， xiao3 zhi4 zhi1 suo3 fu2 。
- er2 kuang4 zheng4 zhi2 shen2 ， ken3 xun4 zhi4 zhuan1 gu3 。
- yong3 huai2 wang2 ji4 xi1 ， yi4 shuo1 jing4 feng1 chu1 。
- sheng4 yan2 shen4 wei1 miao3 ， xue2 shi4 mi2 zu3 shu4 。
- fo2 tu2 qie4 qi2 bing3 ， gao1 zuo4 nong4 quan2 fu2 。
- xi1 zhang1 xing4 ming4 shuo1 ， zi4 wei4 le0 sheng1 mie4 。
- gu1 biao1 lei4 qing1 yuan3 ， yin1 qu4 jin4 rang3 duo2 。
- fan2 min2 he2 zu2 suan4 ， wu2 dang3 shi4 ke3 ji2 。
- zhong1 shi3 mang3 ru2 meng4 ， bian4 hua4 an4 ruo4 qi1 。
- shen3 xi1 you3 lou4 yin1 ， bian4 da2 wu2 chang2 cu4 。
- tui1 bo1 er2 zhu4 lan2 ， si1 kou4 mo4 neng2 jie2 。
- qi3 wei2 zi1 yi2 miao4 ， yin2 si4 ru2 fa1 mi4 。
- shui2 jiang1 qu1 zi1 he4 ， nan2 mu3 bi4 jin1 ze2 。
- you1 ming2 wu2 chu4 rao3 ， dian3 si4 bu4 xiang1 ni4 。
- zuo4 ling4 yu3 zhou4 jian1 ， li3 yue4 xing1 bing3 wei4 。

## 注释

## 译文

## 赏析
