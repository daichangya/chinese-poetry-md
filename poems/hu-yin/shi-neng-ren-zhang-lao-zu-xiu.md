---
id: hu-yin-shi-neng-ren-zhang-lao-zu-xiu
title: 示能仁长老祖秀
titlePinyin: shi4 neng2 ren2 zhang3 lao3 zu3 xiu4
titleSlug: shi-neng-ren-zhang-lao-zu-xiu
author: 胡寅
authorPinyin: hu2 yin2
authorSlug: hu-yin
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 此世未可出，太虚无古今。
- 一尘绝点染，万象罗萧森。
- 白云从何来，舒卷亦无心。
- 流风散远影，花雨释重阴。
- 俄然际碧海，倏尔归遥岑。
- 方来讵可执，已去谁能寻。
- 何人知此意，鱼鸟徒高深。
- 道人乃如许，洒落湘之南。
- 冥鸿岂避弋，倦鹤亦投林。
- 昔年淮泗间，清誉喧佩簪。
- 石塔缝无际，盐官鼓无音。
- 衡山亦何有，神廪供爨鬵。
- 十年一纸衲，彩线穿金针。
- 上方万壑外，微笑开我襟。
- 幽怀久自契，俗虑何由侵。
- 攀萝共明月，流水写瑶琴。

## 拼音
- ci3 shi4 wei4 ke3 chu1 ， tai4 xu1 wu2 gu3 jin1 。
- yi4 chen2 jue2 dian3 ran3 ， wan4 xiang4 luo2 xiao1 sen1 。
- bai2 yun2 cong2 he2 lai2 ， shu1 juan4 yi4 wu2 xin1 。
- liu2 feng1 san4 yuan3 ying3 ， hua1 yu3 shi4 zhong4 yin1 。
- e2 ran2 ji4 bi4 hai3 ， shu1 er3 gui1 yao2 cen2 。
- fang1 lai2 ju4 ke3 zhi2 ， yi3 qu4 shui2 neng2 xun2 。
- he2 ren2 zhi1 ci3 yi4 ， yu2 niao3 tu2 gao1 shen1 。
- dao4 ren2 nai3 ru2 xu3 ， sa3 luo4 xiang1 zhi1 nan2 。
- ming2 hong2 qi3 bi4 yi4 ， juan4 he4 yi4 tou2 lin2 。
- xi1 nian2 huai2 si4 jian1 ， qing1 yu4 xuan1 pei4 zan1 。
- shi2 ta3 feng4 wu2 ji4 ， yan2 guan1 gu3 wu2 yin1 。
- heng2 shan1 yi4 he2 you3 ， shen2 lin3 gong4 cuan4 xin2 。
- shi2 nian2 yi4 zhi3 na4 ， cai3 xian4 chuan1 jin1 zhen1 。
- shang4 fang1 wan4 he4 wai4 ， wei1 xiao4 kai1 wo3 jin1 。
- you1 huai2 jiu3 zi4 qi4 ， su2 lü4 he2 you2 qin1 。
- pan1 luo2 gong4 ming2 yue4 ， liu2 shui3 xie3 yao2 qin2 。

## 注释

## 译文

## 赏析
