---
id: wang-ruan-dong-ting-ti-yong-shi-yi-shou-xiao-hu-si
title: 洞庭题咏十一首 小湖寺
titlePinyin: dong4 ting2 ti2 yong3 shi2 yi1 shou3   xiao3 hu2 si4
titleSlug: dong-ting-ti-yong-shi-yi-shou-xiao-hu-si
author: 王阮
authorPinyin: wang2 ruan3
authorSlug: wang-ruan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 去年祷雨旃檀林，慈云赐我三日霖。
- 今年包山小湖寺，更得因缘礼大士。
- 小湖气象似宝陁，怪石列岸腾嵯峩。
- 近山一抹横修蛾，远山点滴浮青螺。
- 四方上下皆沧波，清秋一片银为河。
- 风平如镜著水磨，有时粼粼纬碧罗。
- 倾覆变动一刹那，蛰雷震起千蛟鼍。
- 吾闻天形象鸡子，大地为黄白为水。
- 太湖沉沉九地底，小湖绝顶悬崖里。
- 信哉山泽通一气，激而行之或可使。
- 湖山固是人所乐，至人亦复酷爱此。
- 浮海而来开精蓝，莲以草化红台三。
- 愿分一枝入西土，令我灭度生其间。

## 拼音
- qu4 nian2 dao3 yu3 zhan1 tan2 lin2 ， ci2 yun2 ci4 wo3 san1 ri4 lin2 。
- jin1 nian2 bao1 shan1 xiao3 hu2 si4 ， geng4 de2 yin1 yuan2 li3 da4 shi4 。
- xiao3 hu2 qi4 xiang4 si4 bao3 tuo2 ， guai4 shi2 lie4 an4 teng2 cuo2 e2 。
- jin4 shan1 yi4 mo3 heng2 xiu1 e2 ， yuan3 shan1 dian3 di1 fu2 qing1 luo2 。
- si4 fang1 shang4 xia4 jie1 cang1 bo1 ， qing1 qiu1 yi2 pian4 yin2 wei4 he2 。
- feng1 ping2 ru2 jing4 zhu4 shui3 mo2 ， you3 shi2 lin2 lin2 wei3 bi4 luo2 。
- qing1 fu4 bian4 dong4 yi2 cha4 na4 ， zhe2 lei2 zhen4 qi3 qian1 jiao1 tuo2 。
- wu2 wen2 tian1 xing2 xiang4 ji1 zi3 ， da4 di4 wei4 huang2 bai2 wei4 shui3 。
- tai4 hu2 chen2 chen2 jiu3 di4 di3 ， xiao3 hu2 jue2 ding3 xuan2 ya2 li3 。
- xin4 zai1 shan1 ze2 tong1 yi2 qi4 ， ji1 er2 xing2 zhi1 huo4 ke3 shi3 。
- hu2 shan1 gu4 shi4 ren2 suo3 le4 ， zhi4 ren2 yi4 fu4 ku4 ai4 ci3 。
- fu2 hai3 er2 lai2 kai1 jing1 lan2 ， lian2 yi3 cao3 hua4 hong2 tai2 san1 。
- yuan4 fen1 yi4 zhi1 ru4 xi1 tu3 ， ling4 wo3 mie4 du4 sheng1 qi2 jian1 。

## 注释

## 译文

## 赏析
