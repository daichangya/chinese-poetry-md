---
id: wang-ruan-ti-yan-ling-diao-tai-yi-shou
title: 题严陵钓台一首
titlePinyin: ti2 yan2 ling2 diao4 tai2 yi4 shou3
titleSlug: ti-yan-ling-diao-tai-yi-shou
author: 王阮
authorPinyin: wang2 ruan3
authorSlug: wang-ruan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 西都庸庸生祸胎，东都切切绳公台。
- 平生故人苦畏辱，坐定白云那肯来。
- 沉几深略满帝腹，且憩先生一双足。
- 使知天上麒麟儿，不似犬羊甘豢畜。
- 渭滨老叟不自持，为人人以鹰名之。
- 岂识桐江一竿竹，依旧秋风鱼正肥。
- 古来贤者亦避世，往往适逢天地闭。
- 得如建武亦不恶，又值首阳难降志。
- 山木阴阴江面寒，此天别在壶中宽。
- 几曾流出桃花去，宝气自骇人间观。
- 当时不愿世知己，称到于今却如此。
- 塞马得失天好还，千驷齐侯不穷理。

## 拼音
- xi1 dou1 yong1 yong1 sheng1 huo4 tai1 ， dong1 du1 qie4 qie4 sheng2 gong1 tai2 。
- ping2 sheng1 gu4 ren2 ku3 wei4 ru3 ， zuo4 ding4 bai2 yun2 na4 ken3 lai2 。
- chen2 ji3 shen1 lüe4 man3 di4 fu4 ， qie3 qi4 xian1 sheng1 yi4 shuang1 zu2 。
- shi3 zhi1 tian1 shang4 qi2 lin2 er2 ， bu2 si4 quan3 yang2 gan1 huan4 chu4 。
- wei4 bin1 lao3 sou3 bu2 zi4 chi2 ， wei4 ren2 ren2 yi3 ying1 ming2 zhi1 。
- qi3 shi2 tong2 jiang1 yi4 gan1 zhu2 ， yi1 jiu4 qiu1 feng1 yu2 zheng4 fei2 。
- gu3 lai2 xian2 zhe3 yi4 bi4 shi4 ， wang3 wang3 shi4 feng2 tian1 di4 bi4 。
- de2 ru2 jian4 wu3 yi4 bu2 e4 ， you4 zhi2 shou3 yang2 nan2 jiang4 zhi4 。
- shan1 mu4 yin1 yin1 jiang1 mian4 han2 ， ci3 tian1 bie2 zai4 hu2 zhong1 kuan1 。
- ji3 ceng2 liu2 chu1 tao2 hua1 qu4 ， bao3 qi4 zi4 hai4 ren2 jian1 guan1 。
- dang1 shi2 bu2 yuan4 shi4 zhi1 ji3 ， cheng1 dao4 yu2 jin1 que4 ru2 ci3 。
- sai1 ma3 de2 shi1 tian1 hao3 hai2 ， qian1 si4 qi2 hou2 bu4 qiong2 li3 。

## 注释

## 译文

## 赏析
