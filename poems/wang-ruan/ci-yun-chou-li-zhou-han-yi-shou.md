---
id: wang-ruan-ci-yun-chou-li-zhou-han-yi-shou
title: 次韵酬李周翰一首
titlePinyin: ci4 yun4 chou2 li3 zhou1 han4 yi4 shou3
titleSlug: ci-yun-chou-li-zhou-han-yi-shou
author: 王阮
authorPinyin: wang2 ruan3
authorSlug: wang-ruan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 大江固茫茫，一苇即可越。
- 乡来江与蕲，孰使我辈隔。
- 温温李夫子，粲粲谪仙格。
- 萧然一竹关，白眼谢俗客。
- 蚤充观国宾，百中应百发。
- 我玉空自良，彼怒辄反掇。
- 归叹儒冠误，尽把气习撤。
- 收藏万丈焰，不受一夫决。
- 累然驽马中，倍觉骐骥别。
- 嗟余偶倾盖，辱许共映雪。
- 快哉平生心，清风濯执热。
- 今惟仄席秋，正采乡评月。
- 岂无识真人，达君此奇节。
- 春雷震一声，指日看甲拆。

## 拼音
- da4 jiang1 gu4 mang2 mang2 ， yi4 wei3 ji2 ke3 yue4 。
- xiang1 lai2 jiang1 yu3 qi2 ， shu2 shi3 wo3 bei4 ge2 。
- wen1 wen1 li3 fu1 zi3 ， can4 can4 zhe2 xian1 ge2 。
- xiao1 ran2 yi4 zhu2 guan1 ， bai2 yan3 xie4 su2 ke4 。
- zao3 chong1 guan1 guo2 bin1 ， bai3 zhong1 ying4 bai3 fa1 。
- wo3 yu4 kong1 zi4 liang2 ， bi3 nu4 zhe2 fan3 duo1 。
- gui1 tan4 ru2 guan1 wu4 ， jin4 ba3 qi4 xi2 che4 。
- shou1 cang2 wan4 zhang4 yan4 ， bu2 shou4 yi4 fu1 jue2 。
- lei4 ran2 nu2 ma3 zhong1 ， bei4 jue2 qi2 ji4 bie2 。
- jie1 yu2 ou3 qing1 gai4 ， ru3 xu3 gong4 ying4 xue3 。
- kuai4 zai1 ping2 sheng1 xin1 ， qing1 feng1 zhuo2 zhi2 re4 。
- jin1 wei2 ze4 xi2 qiu1 ， zheng4 cai3 xiang1 ping2 yue4 。
- qi3 wu2 shi2 zhen1 ren2 ， da2 jun1 ci3 qi2 jie2 。
- chun1 lei2 zhen4 yi4 sheng1 ， zhi3 ri4 kan4 jia3 chai1 。

## 注释

## 译文

## 赏析
