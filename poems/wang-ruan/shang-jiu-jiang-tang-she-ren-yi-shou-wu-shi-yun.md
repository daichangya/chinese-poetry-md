---
id: wang-ruan-shang-jiu-jiang-tang-she-ren-yi-shou-wu-shi-yun
title: 上九江唐舍人一首五十韵
titlePinyin: shang4 jiu3 jiang1 tang2 she4 ren2 yi4 shou3 wu3 shi2 yun4
titleSlug: shang-jiu-jiang-tang-she-ren-yi-shou-wu-shi-yun
author: 王阮
authorPinyin: wang2 ruan3
authorSlug: wang-ruan
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 江左承南渡，浔阳控上流。
- 平时称用武，今日更防秋。
- 六代规摹古，三江险阨周。
- 高凭隆屏翰，下瞰握襟喉。
- 呼吸闻吴楚，封疆矗斗牛。
- 循良渡虎迹，神武射蛟游。
- 胜事余莲社，风光足庾楼。
- 倚天开峻极，倒影湛飞浮。
- 鼎败香山徃，官轻靖节休。
- 义门十世美，将业二王优。
- 顷岁承平久，斯民习俗修。
- 究心依学校，服力事田畴。
- 狱净苔荒砌，山深麦挂丘。
- 共知忠义笃，肯陷矫诬羞。
- 不料腥膻起，能令日月幽。
- 云屯满赤县，天意卒鸿沟。
- 郡邑生荆棘，江湖识冕旒。
- 竟捐形势地，聚作虎狼陬。
- 昔计何胜辱，群生亦暂偷。
- 奇功思赫赫，内治颇悠悠。
- 法令中间弊，流移不可留。
- 未经真抚恤，还已困虔刘。
- 对垒缘淮甸，长蛇致虏酋。
- 雷声忽天狗，旗尾又蚩尤。
- 隔岸几航苇，孤城亦缀斿。
- 兵戈闲耒耜，战舰夺松楸。
- 天下虽同扰，江西又不侔。
- 宿师惟此地，履亩倍他州。
- 诸将纷纷是，攸司日日掊。
- 文符竞旁午，膏血罄诛求。
- 战鬭连年永，疮痍几日瘳。
- 孽牙中作梗，气习遂成媮。
- 情动穿墉鼠，风行借父耰。
- 秉彜均物则，失德自干糇。
- 近世凡临镇，何人解抚柔。
- 帝为辍近侍，人喜得贤侯。
- 父子文章伟，君臣契分投。
- 王言资润色，国是仗谋猷。
- 诗似丘传鲤，书如固续彪。
- 凤毛宜𬸚𬸦，骥种自骅骝。
- 增重依莲幕，尤烦借箸筹。
- 折冲皆婉画，赐履又分忧。
- 奕奕长江上，源源数路头。
- 若非烦柱石，何以镇貔貅。
- 南土惊新事，西清拥碧油。
- 春风回野色，江月静帘钩。
- 地借长城望，尘清奕世雠。
- 有生皆固结，无士不冥搜。
- 立国须才用，闻公锐意收。
- 龙门如可上，敢请与荀俦。

## 拼音
- jiang1 zuo3 cheng2 nan2 du4 ， xun2 yang2 kong4 shang4 liu2 。
- ping2 shi2 cheng1 yong4 wu3 ， jin1 ri4 geng4 fang2 qiu1 。
- liu4 dai4 gui1 mo2 gu3 ， san1 jiang1 xian3 e4 zhou1 。
- gao1 ping2 long2 ping2 han4 ， xia4 kan4 wo4 jin1 hou2 。
- hu1 xi1 wen2 wu2 chu3 ， feng1 jiang1 chu4 dou4 niu2 。
- xun2 liang2 du4 hu3 ji4 ， shen2 wu3 she4 jiao1 you2 。
- sheng4 shi4 yu2 lian2 she4 ， feng1 guang1 zu2 yu3 lou2 。
- yi3 tian1 kai1 jun4 ji2 ， dao3 ying3 zhan4 fei1 fu2 。
- ding3 bai4 xiang1 shan1 wang3 ， guan1 qing1 jing4 jie2 xiu1 。
- yi4 men2 shi2 shi4 mei3 ， jiang1 ye4 er4 wang2 you1 。
- qing3 sui4 cheng2 ping2 jiu3 ， si1 min2 xi2 su2 xiu1 。
- jiu1 xin1 yi1 xue2 xiao4 ， fu2 li4 shi4 tian2 chou2 。
- yu4 jing4 tai2 huang1 qi4 ， shan1 shen1 mai4 gua4 qiu1 。
- gong4 zhi1 zhong1 yi4 du3 ， ken3 xian4 jiao3 wu1 xiu1 。
- bu2 liao4 xing1 shan1 qi3 ， neng2 ling4 ri4 yue4 you1 。
- yun2 tun2 man3 chi4 xian4 ， tian1 yi4 zu2 hong2 gou1 。
- jun4 yi4 sheng1 jing1 ji2 ， jiang1 hu2 shi2 mian3 liu2 。
- jing4 juan1 xing2 shi4 di4 ， ju4 zuo4 hu3 lang2 zou1 。
- xi1 ji4 he2 sheng4 ru3 ， qun2 sheng1 yi4 zan4 tou1 。
- qi2 gong1 si1 he4 he4 ， nei4 zhi4 po1 you1 you1 。
- fa3 ling4 zhong1 jian1 bi4 ， liu2 yi2 bu4 ke3 liu2 。
- wei4 jing1 zhen1 fu3 xu4 ， hai2 yi3 kun4 qian2 liu2 。
- dui4 lei3 yuan2 huai2 dian4 ， chang2 she2 zhi4 lu3 qiu2 。
- lei2 sheng1 hu1 tian1 gou3 ， qi2 wei3 you4 chi1 you2 。
- ge2 an4 ji3 hang2 wei3 ， gu1 cheng2 yi4 zhui4 you2 。
- bing1 ge1 xian2 lei3 si4 ， zhan4 jian4 duo2 song1 qiu1 。
- tian1 xia4 sui1 tong2 rao3 ， jiang1 xi1 you4 bu4 mou2 。
- su4 shi1 wei2 ci3 di4 ， lü3 mu3 bei4 ta1 zhou1 。
- zhu1 jiang1 fen1 fen1 shi4 ， you1 si1 ri4 ri4 pou2 。
- wen2 fu2 jing4 pang2 wu3 ， gao1 xue4 qing4 zhu1 qiu2 。
- zhan4 dou4 lian2 nian2 yong3 ， chuang1 yi2 ji3 ri4 chou1 。
- nie4 ya2 zhong1 zuo4 geng3 ， qi4 xi2 sui4 cheng2 tou1 。
- qing2 dong4 chuan1 yong1 shu3 ， feng1 xing2 jie4 fu4 you1 。
- bing3 yi2 jun1 wu4 ze2 ， shi1 de2 zi4 gan1 hou2 。
- jin4 shi4 fan2 lin2 zhen4 ， he2 ren2 jie3 fu3 rou2 。
- di4 wei4 chuo4 jin4 shi4 ， ren2 xi3 de2 xian2 hou2 。
- fu4 zi3 wen2 zhang1 wei3 ， jun1 chen2 qi4 fen1 tou2 。
- wang2 yan2 zi1 run4 se4 ， guo2 shi4 zhang4 mou2 you2 。
- shi1 si4 qiu1 chuan2 li3 ， shu1 ru2 gu4 xu4 biao1 。
- feng4 mao2 yi2 yue4 zhuo2 ， ji4 zhong3 zi4 hua2 liu2 。
- zeng1 zhong4 yi1 lian2 mu4 ， you2 fan2 jie4 zhu4 chou2 。
- zhe2 chong1 jie1 wan3 hua4 ， ci4 lü3 you4 fen1 you1 。
- yi4 yi4 chang2 jiang1 shang4 ， yuan2 yuan2 shu4 lu4 tou2 。
- ruo4 fei1 fan2 zhu4 shi2 ， he2 yi3 zhen4 pi2 xiu1 。
- nan2 tu3 jing1 xin1 shi4 ， xi1 qing1 yong1 bi4 you2 。
- chun1 feng1 hui2 ye3 se4 ， jiang1 yue4 jing4 lian2 gou1 。
- di4 jie4 chang2 cheng2 wang4 ， chen2 qing1 yi4 shi4 chou2 。
- you3 sheng1 jie1 gu4 jie2 ， wu2 shi4 bu4 ming2 sou1 。
- li4 guo2 xu1 cai2 yong4 ， wen2 gong1 rui4 yi4 shou1 。
- long2 men2 ru2 ke3 shang4 ， gan3 qing3 yu3 xun2 chou2 。

## 注释

## 译文

## 赏析
