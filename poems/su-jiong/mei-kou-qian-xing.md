---
id: su-jiong-mei-kou-qian-xing
title: 梅口遣兴
titlePinyin: mei2 kou3 qian3 xing1
titleSlug: mei-kou-qian-xing
author: 苏泂
authorPinyin: su1 jiong3
authorSlug: su-jiong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 屏迹甘衡陋，驰书捷置邮。
- 系匏成潦倒，行李当嬉游。
- 偶往无前约，明知不自由。
- 米盐嗔妇问，书剑惜儿留。
- 颇涉湖堤远，旋惊野店稠。
- 小梅溪侧寺，疎柳驿边楼。
- 放烧催青入，瞻山揭翠流。
- 鸡笼从势卓，狮卧得形修。
- 花面施家说，碑颜蠡庙修。
- 池冰鱼附藻，县早肉垂钩。
- 短景中俄昃，孤烟散复收。
- 数凫将子出，一鴈落声幽。
- 古怪藤妨瓦，湾埼石碍辀。
- 度危还借步，揭浅更呼舟。
- 栗大封悬屋，萁香炒贮瓯。
- 气豪纷敺击，博负几喧啾。
- 月与星偕隠，云将雪共谋。
- 拾岩干窸窣，汲涧冷飕飗。
- 少饭粞为食，无衣纸作裘。
- 楮艰钱愈瘦，吏墨政仍偷。
- 桥幻僧伽佛，桁传岭海囚。
- 舞傩群画鬼，唱牧和村讴。
- 饤坐初尝蠘，比邻递解牛。
- 门符矜鸷诡，馆泊佐倡优。
- 麦种稀稀糁，机罗轧轧抽。
- 谢媒茶褐袄，迎妇柿红个。
- 酒味轻疑水，泥途滑过油。
- 骑都应赴禄，舆哭定包忧。
- 稍稍更墟市，迢迢隔坂丘。
- 土风随变易，人语欠温柔。
- 倚伏时皆有，文章理亦犹。
- 本原天意觉，去就物情求。
- 叔世谁青眼，当年早白头。
- 生涯潘令拙，旅次庾郎愁。
- 诗好霜侵鬓，谈高雪在喉。
- 极思闲似垛，只合懒于鸠。
- 命岂奔波注，官知老病休。
- 漫云予有罪，寡信彼堪羞。
- 久矣鸥盟杜，居然蝶梦周。
- 诘朝才婺女，曷日到衢州。

## 拼音
- ping2 ji4 gan1 heng2 lou4 ， chi2 shu1 jie2 zhi4 you2 。
- xi4 pao2 cheng2 liao2 dao3 ， xing2 li0 dang1 xi1 you2 。
- ou3 wang3 wu2 qian2 yue1 ， ming2 zhi1 bu2 zi4 you2 。
- mi3 yan2 chen1 fu4 wen4 ， shu1 jian4 xi1 er2 liu2 。
- po1 she4 hu2 di1 yuan3 ， xuan2 jing1 ye3 dian4 chou2 。
- xiao3 mei2 xi1 ce4 si4 ， shu1 liu3 yi4 bian1 lou2 。
- fang4 shao1 cui1 qing1 ru4 ， zhan1 shan1 jie1 cui4 liu2 。
- ji1 long2 cong2 shi4 zhuo2 ， shi1 wo4 de2 xing2 xiu1 。
- hua1 mian4 shi1 jia1 shuo1 ， bei1 yan2 li2 miao4 xiu1 。
- chi2 bing1 yu2 fu4 zao3 ， xian4 zao3 rou4 chui2 gou1 。
- duan3 jing3 zhong1 e2 ze4 ， gu1 yan1 san4 fu4 shou1 。
- shu4 fu2 jiang1 zi3 chu1 ， yi2 yan4 luo4 sheng1 you1 。
- gu3 guai4 teng2 fang2 wa3 ， wan1 qi2 shi2 ai4 zhou1 。
- du4 wei1 hai2 jie4 bu4 ， jie1 qian3 geng4 hu1 zhou1 。
- li4 da4 feng1 xuan2 wu1 ， qi2 xiang1 chao3 zhu4 ou1 。
- qi4 hao2 fen1 qu1 ji1 ， bo2 fu4 ji3 xuan1 jiu1 。
- yue4 yu3 xing1 xie2 yin3 ， yun2 jiang1 xue3 gong4 mou2 。
- shi2 yan2 gan1 xi1 su1 ， ji2 jian4 leng3 sou1 liu2 。
- shao3 fan4 xi1 wei4 shi2 ， wu2 yi1 zhi3 zuo4 qiu2 。
- chu3 jian1 qian2 yu4 shou4 ， li4 mo4 zheng4 reng2 tou1 。
- qiao2 huan4 seng1 jia1 fo2 ， heng2 chuan2 ling3 hai3 qiu2 。
- wu3 nuo2 qun2 hua4 gui3 ， chang4 mu4 he2 cun1 ou1 。
- ding4 zuo4 chu1 chang2 jie2 ， bi3 lin2 di4 jie3 niu2 。
- men2 fu2 jin1 zhi4 gui3 ， guan3 bo2 zuo3 chang4 you1 。
- mai4 zhong3 xi1 xi1 shen1 ， ji1 luo2 ya4 ya4 chou1 。
- xie4 mei2 cha2 he4 ao3 ， ying2 fu4 shi4 hong2 ge4 。
- jiu3 wei4 qing1 yi2 shui3 ， ni2 tu2 hua2 guo4 you2 。
- qi2 dou1 ying4 fu4 lu4 ， yu2 ku1 ding4 bao1 you1 。
- shao1 shao1 geng4 xu1 shi4 ， tiao2 tiao2 ge2 ban3 qiu1 。
- tu3 feng1 sui2 bian4 yi4 ， ren2 yu3 qian4 wen1 rou2 。
- yi3 fu2 shi2 jie1 you3 ， wen2 zhang1 li3 yi4 you2 。
- ben3 yuan2 tian1 yi4 jue2 ， qu4 jiu4 wu4 qing2 qiu2 。
- shu1 shi4 shui2 qing1 yan3 ， dang1 nian2 zao3 bai2 tou2 。
- sheng1 ya2 pan1 ling4 zhuo1 ， lü3 ci4 yu3 lang2 chou2 。
- shi1 hao3 shuang1 qin1 bin4 ， tan2 gao1 xue3 zai4 hou2 。
- ji2 si1 xian2 si4 duo4 ， zhi1 he2 lan3 yu2 jiu1 。
- ming4 qi3 ben1 bo1 zhu4 ， guan1 zhi1 lao3 bing4 xiu1 。
- man4 yun2 yu3 you3 zui4 ， gua3 xin4 bi3 kan1 xiu1 。
- jiu3 yi3 ou1 meng2 du4 ， ju1 ran2 die2 meng4 zhou1 。
- jie2 chao2 cai2 wu4 nü3 ， he2 ri4 dao4 qu2 zhou1 。

## 注释

## 译文

## 赏析
