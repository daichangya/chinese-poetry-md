---
id: su-jiong-qi-xian-tang
title: 栖闲堂
titlePinyin: qi1 xian2 tang2
titleSlug: qi-xian-tang
author: 苏泂
authorPinyin: su1 jiong3
authorSlug: su-jiong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 纷纷世界多金宝，试觅一闲何处讨。
- 天公忌闲亦惜闲，似欲人人忙里老。
- 长安道上人如烟，信有阴阳错昏晓。
- 食升衣尺我类渠，玉带金鱼为谁好。
- 上而公相下百官，鞅掌其身发华皓。
- 出临民庶或愧色，归对妻儿仍热恼。
- 农商工贾各有役，何况倡优及舆皂。
- 岂如老龚缚屋看青山，赁地于邻甘种稻。
- 有男肯获女习纺，布褐藜羹事翁媪。
- 天怜老龚忙为贫，报以一闲非草草。
- 乃知富贵天不惜，闲处闲人古来少。
- 问龚胡为闲处栖，告以中恬外无扰。
- 家传古书数万卷，充栋牙签四围绕。
- 兴来拈读拂蠹鱼，兴尽留残听啼鸟。
- 花阴坐久看日转，叶径行稀任风扫。
- 问闲何味作何说，口不能言心自了。
- 初从太白得微遇，晚向渊明饱问道。
- 区区拟议已不闲，非作非休此其稍。
- 我闻如是三叹息，苦恨当年归不早。
- 闲中之味肯见分，亦欲诛茅镜湖小。

## 拼音
- fen1 fen1 shi4 jie4 duo1 jin1 bao3 ， shi4 mi4 yi4 xian2 he2 chu4 tao3 。
- tian1 gong1 ji4 xian2 yi4 xi1 xian2 ， si4 yu4 ren2 ren2 mang2 li3 lao3 。
- chang2 an1 dao4 shang4 ren2 ru2 yan1 ， xin4 you3 yin1 yang2 cuo4 hun1 xiao3 。
- shi2 sheng1 yi1 chi3 wo3 lei4 qu2 ， yu4 dai4 jin1 yu2 wei4 shui2 hao3 。
- shang4 er2 gong1 xiang1 xia4 bai3 guan1 ， yang1 zhang3 qi2 shen1 fa1 hua2 hao4 。
- chu1 lin2 min2 shu4 huo4 kui4 se4 ， gui1 dui4 qi1 er2 reng2 re4 nao3 。
- nong2 shang1 gong1 jia3 ge4 you3 yi4 ， he2 kuang4 chang4 you1 ji2 yu2 zao4 。
- qi3 ru2 lao3 gong1 fu4 wu1 kan4 qing1 shan1 ， lin4 di4 yu2 lin2 gan1 zhong3 dao4 。
- you3 nan2 ken3 huo4 nü3 xi2 fang3 ， bu4 he4 li2 geng1 shi4 weng1 ao3 。
- tian1 lian2 lao3 gong1 mang2 wei4 pin2 ， bao4 yi3 yi4 xian2 fei1 cao3 cao3 。
- nai3 zhi1 fu4 gui4 tian1 bu4 xi1 ， xian2 chu4 xian2 ren2 gu3 lai2 shao3 。
- wen4 gong1 hu2 wei4 xian2 chu4 qi1 ， gao4 yi3 zhong1 tian2 wai4 wu2 rao3 。
- jia1 chuan2 gu3 shu1 shu4 wan4 juan4 ， chong1 dong4 ya2 qian1 si4 wei2 rao4 。
- xing1 lai2 nian1 du2 fu2 du4 yu2 ， xing1 jin4 liu2 can2 ting1 ti2 niao3 。
- hua1 yin1 zuo4 jiu3 kan4 ri4 zhuan3 ， ye4 jing4 xing2 xi1 ren4 feng1 sao3 。
- wen4 xian2 he2 wei4 zuo4 he2 shuo1 ， kou3 bu4 neng2 yan2 xin1 zi4 le0 。
- chu1 cong2 tai4 bai2 de2 wei1 yu4 ， wan3 xiang4 yuan1 ming2 bao3 wen4 dao4 。
- qu1 qu1 ni3 yi4 yi3 bu4 xian2 ， fei1 zuo4 fei1 xiu1 ci3 qi2 shao1 。
- wo3 wen2 ru2 shi4 san1 tan4 xi1 ， ku3 hen4 dang1 nian2 gui1 bu4 zao3 。
- xian2 zhong1 zhi1 wei4 ken3 jian4 fen1 ， yi4 yu4 zhu1 mao2 jing4 hu2 xiao3 。

## 注释

## 译文

## 赏析
