---
id: su-jiong-ci-yun-chu-fu-da-pian
title: 次韵刍父大篇
titlePinyin: ci4 yun4 chu2 fu4 da4 pian1
titleSlug: ci-yun-chu-fu-da-pian
author: 苏泂
authorPinyin: su1 jiong3
authorSlug: su-jiong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生两脚半八区，归来狭视东南隅。
- 东南禹迹今绿芜，百岁几见人欧苏。
- 闻石蕴玉川含珠，山乃秀润源不枯。
- 胸蟠万卷味道腴，落纸所至云锦铺。
- 尔来大似天眷吾，贶以佳友令相娱。
- 邢子韵胜开冰壶，湘湖与我初索途。
- 谓此巨浸其是欤，今夕不饮可得乎。
- 吾侪固不如林逋，吟诗写壁无处无。
- 杂莼便食不用厨，湘湖岂即输西湖。
- 贳钱沽酒劳老夫，酒酣肆笔衫袖乌。
- 不觉月堕三更余，荷香染袂露湿肤，开堂复驾红尘车。
- 君勿笑人生意气倾堪舆，所得未必如所图。

## 拼音
- wo3 sheng1 liang3 jiao3 ban4 ba1 qu1 ， gui1 lai2 xia2 shi4 dong1 nan2 yu2 。
- dong1 nan2 yu3 ji4 jin1 lü4 wu2 ， bai3 sui4 ji3 jian4 ren2 ou1 su1 。
- wen2 shi2 yun4 yu4 chuan1 han2 zhu1 ， shan1 nai3 xiu4 run4 yuan2 bu4 ku1 。
- xiong1 pan2 wan4 juan4 wei4 dao4 yu2 ， luo4 zhi3 suo3 zhi4 yun2 jin3 pu4 。
- er3 lai2 da4 si4 tian1 juan4 wu2 ， kuang4 yi3 jia1 you3 ling4 xiang1 yu2 。
- xing2 zi3 yun4 sheng4 kai1 bing1 hu2 ， xiang1 hu2 yu3 wo3 chu1 suo3 tu2 。
- wei4 ci3 ju4 jin4 qi2 shi4 yu2 ， jin1 xi1 bu4 yin3 ke3 de2 hu1 。
- wu2 chai2 gu4 bu4 ru2 lin2 bu1 ， yin2 shi1 xie3 bi4 wu2 chu4 wu2 。
- za2 chun2 bian4 shi2 bu2 yong4 chu2 ， xiang1 hu2 qi3 ji2 shu1 xi1 hu2 。
- shi4 qian2 gu1 jiu3 lao2 lao3 fu1 ， jiu3 han1 si4 bi3 shan1 xiu4 wu1 。
- bu4 jue2 yue4 duo4 san1 geng1 yu2 ， he2 xiang1 ran3 mei4 lu4 shi1 fu1 ， kai1 tang2 fu4 jia4 hong2 chen2 che1 。
- jun1 wu4 xiao4 ren2 sheng1 yi4 qi4 qing1 kan1 yu2 ， suo3 de2 wei4 bi4 ru2 suo3 tu2 。

## 注释

## 译文

## 赏析
