---
id: su-jiong-ri-zhu-ling-xia-kuang-ge-xing
title: 日铸岭下狂歌行
titlePinyin: ri4 zhu4 ling3 xia4 kuang2 ge1 xing2
titleSlug: ri-zhu-ling-xia-kuang-ge-xing
author: 苏泂
authorPinyin: su1 jiong3
authorSlug: su-jiong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 我生天地不如意，甚欲飘然去人世。
- 却思一死胡足悲，死而不乐胡死为。
- 又思天地之间固有足乐者，安得庄周之鹏穆王马。
- 有时骑气或御风，天上天中更天下。
- 息驾玄冥圃，驻节蓬莱宫。
- 攀星太极南，访日扶桑东。
- 东西南北何局促，自可直造混沌趋洪蒙。
- 又思去有归，安得来无从。
- 当时六鼇负亦重，岂有身常不转动。
- 会须四六二十四足一欠伸，我居其高视尔众。
- 不知化为大海水，为复茫茫而已矣。
- 不知鼇在复鼇亡，为复人生或人死。
- 此时逍遥游，不见争夺场，想见四维上下俱茫茫。
- 巨鼇尔灵便如此，公欲欠伸不难耳。
- 且如皇宋三百六十州，出门所在多山丘。
- 其间平地少，但见萝茑藤蔓上下硗确森相樛。
- 青鞋有底踏须破，人寿几何行不休。
- 更令生世人，偪仄生戈矛。
- 迂回隔绝千里成万里，亲戚朋旧相见朝夕无缘由。
- 尔鼇若未动，为我背略倾。
- 飐翻山与丘，平地与人行。
- 也知上天本来广，也知下地本来平。
- 只因山丘多，顿使天地轻。
- 我当作章问帝借北斗，酌沧溟。
- 尽歼偪仄人，更杀马与鹏。
- 百拜稽首，祭鼇之灵。

## 拼音
- wo3 sheng1 tian1 di4 bu4 ru2 yi4 ， shen4 yu4 piao1 ran2 qu4 ren2 shi4 。
- que4 si1 yi4 si3 hu2 zu2 bei1 ， si3 er2 bu2 le4 hu2 si3 wei4 。
- you4 si1 tian1 di4 zhi1 jian1 gu4 you3 zu2 le4 zhe3 ， an1 de2 zhuang1 zhou1 zhi1 peng2 mu4 wang2 ma3 。
- you3 shi2 qi2 qi4 huo4 yu4 feng1 ， tian1 shang4 tian1 zhong1 geng4 tian1 xia4 。
- xi1 jia4 xuan2 ming2 pu3 ， zhu4 jie2 peng2 lai2 gong1 。
- pan1 xing1 tai4 ji2 nan2 ， fang3 ri4 fu2 sang1 dong1 。
- dong1 xi1 nan2 bei3 he2 ju2 cu4 ， zi4 ke3 zhi2 zao4 hun4 dun4 qu1 hong2 meng2 。
- you4 si1 qu4 you3 gui1 ， an1 de2 lai2 wu2 cong2 。
- dang1 shi2 liu4 ao2 fu4 yi4 zhong4 ， qi3 you3 shen1 chang2 bu4 zhuan4 dong4 。
- hui4 xu1 si4 liu4 er4 shi2 si4 zu2 yi2 qian4 shen1 ， wo3 ju1 qi2 gao1 shi4 er3 zhong4 。
- bu4 zhi1 hua4 wei2 da4 hai3 shui3 ， wei4 fu4 mang2 mang2 er2 yi3 yi3 。
- bu4 zhi1 ao2 zai4 fu4 ao2 wang2 ， wei4 fu4 ren2 sheng1 huo4 ren2 si3 。
- ci3 shi2 xiao1 yao2 you2 ， bu2 jian4 zheng1 duo2 chang3 ， xiang3 jian4 si4 wei2 shang4 xia4 ju4 mang2 mang2 。
- ju4 ao2 er3 ling2 bian4 ru2 ci3 ， gong1 yu4 qian4 shen1 bu4 nan2 er3 。
- qie3 ru2 huang2 song4 san1 bai3 liu4 shi2 zhou1 ， chu1 men2 suo3 zai4 duo1 shan1 qiu1 。
- qi2 jian1 ping2 di4 shao3 ， dan4 jian4 luo2 niao3 teng2 wan4 shang4 xia4 qiao1 que4 sen1 xiang1 jiu1 。
- qing1 xie2 you3 di3 ta4 xu1 po4 ， ren2 shou4 ji3 he2 xing2 bu4 xiu1 。
- geng4 ling4 sheng1 shi4 ren2 ， bi1 ze4 sheng1 ge1 mao2 。
- yu1 hui2 ge2 jue2 qian1 li3 cheng2 wan4 li3 ， qin1 qi0 peng2 jiu4 xiang1 jian4 zhao1 xi1 wu2 yuan2 you2 。
- er3 ao2 ruo4 wei4 dong4 ， wei4 wo3 bei4 lüe4 qing1 。
- zhan3 fan1 shan1 yu3 qiu1 ， ping2 di4 yu3 ren2 xing2 。
- ye3 zhi1 shang4 tian1 ben3 lai2 guang3 ， ye3 zhi1 xia4 di4 ben3 lai2 ping2 。
- zhi1 yin1 shan1 qiu1 duo1 ， dun4 shi3 tian1 di4 qing1 。
- wo3 dang4 zuo4 zhang1 wen4 di4 jie4 bei3 dou4 ， zhuo2 cang1 ming2 。
- jin4 jian1 bi1 ze4 ren2 ， geng4 sha1 ma3 yu3 peng2 。
- bai3 bai4 qi3 shou3 ， ji4 ao2 zhi1 ling2 。

## 注释

## 译文

## 赏析
