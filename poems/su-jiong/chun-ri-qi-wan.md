---
id: su-jiong-chun-ri-qi-wan
title: 春日起晚
titlePinyin: chun1 ri4 qi3 wan3
titleSlug: chun-ri-qi-wan
author: 苏泂
authorPinyin: su1 jiong3
authorSlug: su-jiong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 春风散百物，和暖气难清。
- 晨衾四肢倦，欲起还不能。
- 展转卧成晏，起听百鸟鸣。
- 幸然无公事，且复寡经营。
- 妻儿悄不喧，日午闭柴荆。
- 羹鱼就鲜买，软饭熟香粳。
- 虽然媿兹食，頼尔王化成。
- 出门步原田，最爱莓苔青。
- 半生果何为，悔不学躬耕。
- 把锄如把笔，冀获尚何曾。
- 还复茅簷下，所思良友朋。
- 青云固云乐，倚伏谅难明。
- 那无托衰懒，缅想川上情。
- 物我均所役，聊复安其生。

## 拼音
- chun1 feng1 san4 bai3 wu4 ， he2 nuan3 qi4 nan2 qing1 。
- chen2 qin1 si4 zhi1 juan4 ， yu4 qi3 hai2 bu4 neng2 。
- zhan3 zhuan3 wo4 cheng2 yan4 ， qi3 ting1 bai3 niao3 ming2 。
- xing4 ran2 wu2 gong1 shi4 ， qie3 fu4 gua3 jing1 ying2 。
- qi1 er2 qiao1 bu4 xuan1 ， ri4 wu3 bi4 chai2 jing1 。
- geng1 yu2 jiu4 xian1 mai3 ， ruan3 fan4 shu2 xiang1 jing1 。
- sui1 ran2 kui4 zi1 shi2 ， lai4 er3 wang2 hua4 cheng2 。
- chu1 men2 bu4 yuan2 tian2 ， zui4 ai4 mei2 tai2 qing1 。
- ban4 sheng1 guo3 he2 wei4 ， hui3 bu4 xue2 gong1 geng1 。
- ba3 chu2 ru2 ba3 bi3 ， ji4 huo4 shang4 he2 ceng2 。
- hai2 fu4 mao2 yan2 xia4 ， suo3 si1 liang2 you3 peng2 。
- qing1 yun2 gu4 yun2 le4 ， yi3 fu2 liang4 nan2 ming2 。
- na4 wu2 tuo1 shuai1 lan3 ， mian3 xiang3 chuan1 shang4 qing2 。
- wu4 wo3 jun1 suo3 yi4 ， liao2 fu4 an1 qi2 sheng1 。

## 注释

## 译文

## 赏析
