---
id: su-jiong-shu-huai
title: 书怀
titlePinyin: shu1 huai2
titleSlug: shu-huai
author: 苏泂
authorPinyin: su1 jiong3
authorSlug: su-jiong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 出门莽莽无所适，青草门前少行客。
- 读书妄意学周孔，行年三十头雪白。
- 朝廷伏闻治清静，贱子何忧官得失。
- 平生志气渺江海，前日诗名漫梁益。
- 相公青毡化乌有，大似不蒙稽古力。
- 恭惟元祐全盛时，左右明王非列辟。
- 尔时吾祖亦遭逢，曾与坡范同入直。
- 同朝人士服该贯，后世儒生犹辟易。
- 石羊去作高资梦，金榜空余岘山宅。
- 烂然朱紫照一门，绵亘百年随社稷。
- 中兴郎从间有人，往往命薄中道塞。
- 只今晨星颇相望，岂不稽首荷王泽。
- 先人中间亦筮仕，曾未几见捐禄食。
- 坐令诸子各困顿，须与祖世事乖隔。
- 忠肝痛胆欲谁付，冷屋风灯但萧瑟。
- 明知长短均一尽，自是炎凉心所恻。
- 昨蒙宗公置牙齿，事下丞相当审核。
- 驽才不堪驾十乘，爝火或可继残夕。
- 纵然得遂岂其志，未免妻嫂有轻色。
- 诸兄生儿任门户，两弟行当问家室。
- 祖宗祭祀足依頼，插架牙签肯终毕。
- 至尊恭己正南面，下采刍荛及群策。
- 男儿努力要及时，致君尧舜收故物。
- 春风吹花满江城，醉击珊瑚夜吹笛。
- 属予寄傲谅兹契，隠肆壶天许分席。
- 西游酹酒吊杜甫，东望吟诗怀李白。
- 潇湘南浮窥舜葬，淮海北上巡禹迹。
- 归来故旧半为鬼，未死一身长百疾。
- 向之经行辄梦寐，江汉沱潜犹仿佛。
- 尘埃熏人眼生翳，文字不立口挂壁。
- 樊笼日月安足恃，会觅丹砂变形质。
- 时哉鹏翼倘相逢，俯仰人间访畴昔。

## 拼音
- chu1 men2 mang3 mang3 wu2 suo3 shi4 ， qing1 cao3 men2 qian2 shao3 xing2 ke4 。
- du2 shu1 wang4 yi4 xue2 zhou1 kong3 ， xing2 nian2 san1 shi2 tou2 xue3 bai2 。
- chao2 ting2 fu2 wen2 zhi4 qing1 jing4 ， jian4 zi3 he2 you1 guan1 de2 shi1 。
- ping2 sheng1 zhi4 qi4 miao3 jiang1 hai3 ， qian2 ri4 shi1 ming2 man4 liang2 yi4 。
- xiang4 gong0 qing1 zhan1 hua4 wu1 you3 ， da4 si4 bu4 meng2 ji1 gu3 li4 。
- gong1 wei2 yuan2 you4 quan2 sheng4 shi2 ， zuo3 you4 ming2 wang2 fei1 lie4 pi4 。
- er3 shi2 wu2 zu3 yi4 zao1 feng2 ， ceng2 yu3 po1 fan4 tong2 ru4 zhi2 。
- tong2 chao2 ren2 shi4 fu2 gai1 guan4 ， hou4 shi4 ru2 sheng1 you2 pi4 yi4 。
- shi2 yang2 qu4 zuo4 gao1 zi1 meng4 ， jin1 bang3 kong4 yu2 xian4 shan1 zhai2 。
- lan4 ran2 zhu1 zi3 zhao4 yi4 men2 ， mian2 gen4 bai3 nian2 sui2 she4 ji4 。
- zhong1 xing1 lang2 cong2 jian1 you3 ren2 ， wang3 wang3 ming4 bao2 zhong1 dao4 sai1 。
- zhi1 jin1 chen2 xing1 po1 xiang1 wang4 ， qi3 bu4 qi3 shou3 he2 wang2 ze2 。
- xian1 ren2 zhong1 jian1 yi4 shi4 shi4 ， ceng2 wei4 ji3 jian4 juan1 lu4 shi2 。
- zuo4 ling4 zhu1 zi3 ge4 kun4 dun4 ， xu1 yu3 zu3 shi4 shi4 guai1 ge2 。
- zhong1 gan1 tong4 dan3 yu4 shui2 fu4 ， leng3 wu1 feng1 deng1 dan4 xiao1 se4 。
- ming2 zhi1 chang2 duan3 jun1 yi2 jin4 ， zi4 shi4 yan2 liang2 xin1 suo3 ce4 。
- zuo2 meng2 zong1 gong1 zhi4 ya2 chi3 ， shi4 xia4 cheng2 xiang4 dang1 shen3 he2 。
- nu2 cai2 bu4 kan1 jia4 shi2 cheng2 ， jue2 huo3 huo4 ke3 ji4 can2 xi1 。
- zong4 ran2 de2 sui4 qi3 qi2 zhi4 ， wei4 mian3 qi1 sao3 you3 qing1 se4 。
- zhu1 xiong1 sheng1 er2 ren4 men2 hu4 ， liang3 di4 hang2 dang0 wen4 jia1 shi4 。
- zu3 zong1 ji4 si4 zu2 yi1 lai4 ， cha1 jia4 ya2 qian1 ken3 zhong1 bi4 。
- zhi4 zun1 gong1 ji3 zheng4 nan2 mian4 ， xia4 cai3 chu2 rao2 ji2 qun2 ce4 。
- nan2 er2 nu3 li4 yao4 ji2 shi2 ， zhi4 jun1 yao2 shun4 shou1 gu4 wu4 。
- chun1 feng1 chui1 hua1 man3 jiang1 cheng2 ， zui4 ji1 shan1 hu2 ye4 chui1 di2 。
- shu3 yu3 ji4 ao4 liang4 zi1 qi4 ， yin3 si4 hu2 tian1 xu3 fen1 xi2 。
- xi1 you2 lei4 jiu3 diao4 du4 fu3 ， dong1 wang4 yin2 shi1 huai2 li3 bai2 。
- xiao1 xiang1 nan2 fu2 kui1 shun4 zang4 ， huai2 hai3 bei3 shang4 xun2 yu3 ji4 。
- gui1 lai2 gu4 jiu4 ban4 wei4 gui3 ， wei4 si3 yi4 shen1 chang2 bai3 ji2 。
- xiang4 zhi1 jing1 xing2 zhe2 meng4 mei4 ， jiang1 han4 tuo2 qian2 you2 fang3 fu2 。
- chen2 ai1 xun1 ren2 yan3 sheng1 yi4 ， wen2 zi4 bu2 li4 kou3 gua4 bi4 。
- fan2 long2 ri4 yue4 an1 zu2 shi4 ， hui4 mi4 dan1 sha1 bian4 xing2 zhi4 。
- shi2 zai1 peng2 yi4 tang3 xiang1 feng2 ， fu3 yang3 ren2 jian1 fang3 chou2 xi1 。

## 注释

## 译文

## 赏析
