---
id: su-jiong-chun-ri-huai-zhan-liang
title: 春日怀詹梁
titlePinyin: chun1 ri4 huai2 zhan1 liang2
titleSlug: chun-ri-huai-zhan-liang
author: 苏泂
authorPinyin: su1 jiong3
authorSlug: su-jiong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 陈雷箭去不遗镞，后世人情手翻覆。
- 我生二十少知己，更觉恩怨生骨肉。
- 尘沙踪迹窘吴越，波浪奔驰走巴蜀。
- 痴年自长习艺能，如兔之角碍人目。
- 相公清德照宇宙，万物引领望钧轴。
- 平生出言谨许可，爱我重我过推毂。
- 前回识得白石生，闻韶尽美一夔足。
- 此公所向泯泾渭，于我底里罄心腹。
- 晨星在天萍在水，人生失意多戮辱。
- 东归穷巷口挂壁，岂无他人不如叔。
- 迩来詹梁亦好事，颇复顾我青眼独。
- 吟诗造妙五七言，丑媚寒松倚新竹。
- 时时敲门小童至，辍书倚火再三读。
- 亦思赓和礼所尚，疲驽鞭扑随骥𫘧。
- 岁寒相见愿始终，且莫嗔怪屡更仆。
- 吾侪岂图偏党异，俗子空猜往还熟。
- 青春飞盖城西园，画鹢低飞镜湖曲。
- 杯行到手勿浪忧，世界坚牢等朝烛。
- 詹梁长驱行秣驾，贱子终期老茅屋。
- 他年官达请掉头，莫笑渠侬甘碌碌。

## 拼音
- chen2 lei2 jian4 qu4 bu4 yi2 zu2 ， hou4 shi4 ren2 qing2 shou3 fan1 fu4 。
- wo3 sheng1 er4 shi2 shao3 zhi1 ji3 ， geng4 jue2 en1 yuan4 sheng1 gu3 rou4 。
- chen2 sha1 zong1 ji4 jiong3 wu2 yue4 ， bo1 lang4 ben1 chi2 zou3 ba1 shu3 。
- chi1 nian2 zi4 chang2 xi2 yi4 neng2 ， ru2 tu4 zhi1 jiao3 ai4 ren2 mu4 。
- xiang4 gong0 qing1 de2 zhao4 yu3 zhou4 ， wan4 wu4 yin3 ling3 wang4 jun1 zhou2 。
- ping2 sheng1 chu1 yan2 jin3 xu3 ke3 ， ai4 wo3 zhong4 wo3 guo4 tui1 gu1 。
- qian2 hui2 shi2 de2 bai2 shi2 sheng1 ， wen2 shao2 jin4 mei3 yi4 kui2 zu2 。
- ci3 gong1 suo3 xiang4 min3 jing1 wei4 ， yu2 wo3 di3 li3 qing4 xin1 fu4 。
- chen2 xing1 zai4 tian1 ping2 zai4 shui3 ， ren2 sheng1 shi1 yi4 duo1 lu4 ru3 。
- dong1 gui1 qiong2 xiang4 kou3 gua4 bi4 ， qi3 wu2 ta1 ren2 bu4 ru2 shu1 。
- er3 lai2 zhan1 liang2 yi4 hao3 shi4 ， po1 fu4 gu4 wo3 qing1 yan3 du2 。
- yin2 shi1 zao4 miao4 wu3 qi1 yan2 ， chou3 mei4 han2 song1 yi3 xin1 zhu2 。
- shi2 shi2 qiao1 men2 xiao3 tong2 zhi4 ， chuo4 shu1 yi3 huo3 zai4 san1 du2 。
- yi4 si1 geng1 he2 li3 suo3 shang4 ， pi2 nu2 bian1 pu1 sui2 ji4 lu4 。
- sui4 han2 xiang1 jian4 yuan4 shi3 zhong1 ， qie3 mo4 chen1 guai4 lü3 geng4 pu2 。
- wu2 chai2 qi3 tu2 pian1 dang3 yi4 ， su2 zi3 kong1 cai1 wang3 hai2 shu2 。
- qing1 chun1 fei1 gai4 cheng2 xi1 yuan2 ， hua4 yi4 di1 fei1 jing4 hu2 qu3 。
- bei1 xing2 dao4 shou3 wu4 lang4 you1 ， shi4 jie4 jian1 lao2 deng3 chao2 zhu2 。
- zhan1 liang2 chang2 qu1 xing2 mo4 jia4 ， jian4 zi3 zhong1 qi1 lao3 mao2 wu1 。
- ta1 nian2 guan1 da2 qing3 diao4 tou2 ， mo4 xiao4 qu2 nong2 gan1 lu4 lu4 。

## 注释

## 译文

## 赏析
