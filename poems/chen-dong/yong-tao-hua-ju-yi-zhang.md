---
id: chen-dong-yong-tao-hua-ju-yi-zhang
title: 咏桃花菊一章
titlePinyin: yong3 tao2 hua1 ju2 yi4 zhang1
titleSlug: yong-tao-hua-ju-yi-zhang
author: 陈东
authorPinyin: chen2 dong1
authorSlug: chen-dong
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 潘郎尝望尘，陶令亟避俗。
- 胸中定何如，清浊在一瞩。
- 河阳艶桃春，彭泽鬰秋菊。
- 所好邈如许，二子殊品目。
- 诗人易评量，忍使混衡斛。
- 当使冰鉴磨，要遣须眉烛。
- 勿容脂粉姿，滥入珪璋录。
- 神仙真渺茫，浪说武陵谷。
- 不如临清潭，饮水乐自足。
- 谁令春雨红，点污秋株绿。
- 寒根岂无知，风霜怒应蓄。
- 令尹非安仁，腰带肯轻束。
- 脱巾漉酒浆，黄花泛新馥。

## 拼音
- pan1 lang2 chang2 wang4 chen2 ， tao2 ling4 ji2 bi4 su2 。
- xiong1 zhong1 ding4 he2 ru2 ， qing1 zhuo2 zai4 yi4 zhu3 。
- he2 yang2 yan4 tao2 chun1 ， peng2 ze2 yu4 qiu1 ju2 。
- suo3 hao3 miao3 ru2 xu3 ， er4 zi3 shu1 pin3 mu4 。
- shi1 ren2 yi4 ping2 liang2 ， ren3 shi3 hun4 heng2 hu2 。
- dang1 shi3 bing1 jian4 mo2 ， yao4 qian3 xu1 mei2 zhu2 。
- wu4 rong2 zhi1 fen3 zi1 ， lan4 ru4 gui1 zhang1 lu4 。
- shen2 xian1 zhen1 miao3 mang2 ， lang4 shuo1 wu3 ling2 gu3 。
- bu4 ru2 lin2 qing1 tan2 ， yin3 shui3 le4 zi4 zu2 。
- shui2 ling4 chun1 yu3 hong2 ， dian3 wu1 qiu1 zhu1 lü4 。
- han2 gen1 qi3 wu2 zhi1 ， feng1 shuang1 nu4 ying4 xu4 。
- ling4 yin3 fei1 an1 ren2 ， yao1 dai4 ken3 qing1 shu4 。
- tuo1 jin1 lu4 jiu3 jiang1 ， huang2 hua1 fan4 xin1 fu4 。

## 注释

## 译文

## 赏析
