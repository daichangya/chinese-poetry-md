---
id: lu-wei-lao-mu-lan-hua-man
title: 木兰花慢
titlePinyin: mu4 lan2 hua1 man4
titleSlug: mu-lan-hua-man
author: 吕渭老
authorPinyin: lü3 wei4 lao3
authorSlug: lu-wei-lao
dynasty: 宋代
dynastyPinyin: song4
dynastySlug: song
tags:
  - 诗词
rhythmic: 木兰花慢
---
## 正文
- 桂乡云万缕，更飞雨、洗香车。
- 念密会经年，银潢浪阻，玉露期赊。
- 灵星瑞桥对展，散匆匆、喜色满天涯。
- 回首丁宁晓角，未宜吹动梅花。
- 家家。
- 竟赏彩茸，穿桂影、醉流霞。
- 渐舞袖翻鸾，歌声缀凤，钗影交加。
- 人间共饶宴乐，算天孙、怎忍遣河斜。
- 莫惜西楼剪烛，大家同到啼鸦。

## 拼音
- gui4 xiang1 yun2 wan4 lü3 ， geng4 fei1 yu3 、 xi3 xiang1 che1 。
- nian4 mi4 hui4 jing1 nian2 ， yin2 huang2 lang4 zu3 ， yu4 lu4 qi1 she1 。
- ling2 xing1 rui4 qiao2 dui4 zhan3 ， san4 cong1 cong1 、 xi3 se4 man3 tian1 ya2 。
- hui2 shou3 ding1 ning2 xiao3 jiao3 ， wei4 yi2 chui1 dong4 mei2 hua1 。
- jia1 jia1 。
- jing4 shang3 cai3 rong2 ， chuan1 gui4 ying3 、 zui4 liu2 xia2 。
- jian4 wu3 xiu4 fan1 luan2 ， ge1 sheng1 zhui4 feng4 ， chai1 ying3 jiao1 jia1 。
- ren2 jian1 gong4 rao2 yan4 le4 ， suan4 tian1 sun1 、 zen3 ren3 qian3 he2 xie2 。
- mo4 xi1 xi1 lou2 jian3 zhu2 ， da4 jia1 tong2 dao4 ti2 ya1 。

## 注释

## 译文

## 赏析
