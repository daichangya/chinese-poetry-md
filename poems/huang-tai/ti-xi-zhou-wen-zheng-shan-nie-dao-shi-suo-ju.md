---
id: huang-tai-ti-xi-zhou-wen-zheng-shan-nie-dao-shi-suo-ju
title: 题歙州问政山聂道士所居
titlePinyin: ti2 xi1 zhou1 wen4 zheng4 shan1 nie4 dao4 shi4 suo3 ju1
titleSlug: ti-xi-zhou-wen-zheng-shan-nie-dao-shi-suo-ju
author: 黄台
authorPinyin: huang2 tai2
authorSlug: huang-tai
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 千寻练带新安水，万仞花屏问政山。
- 自少云霞居物外，不多尘土到人间。
- 壶悬仙岛吞舟罢，椀浸星宫沈水闲。
- 宝箓箧垂金缕带，绛囊绛锁玉连环。
- 静张棋势铺还打，默考仙经补又删。
- 床并葛鞋寒兔伏，窗横柽几老龙跧。
- 溪童乞火朝敲竹，山鬼听琴夜撼{枦睘}。
- 草暗碧潭思句曲，松昏紫气度深关。
- 龟成浅甲毛犹绿，鹤化幽翎顶更殷。
- 阮洞神仙分药去，蔡家兄弟寄书还。
- 黄精苗倒眠青鹿，红杏枝低挂白鹇。
- 容易煮茶供客用，辛勤栽果与猿攀。
- 常寻灵穴通三岛，拟过流沙化百蛮。
- 新隠渐开侵月窟，旧林犹悦枕沙湾。
- 手疏俗礼慵非傲，肘护灵方臂不悭。
- 海上使频青鸟黠，箧中藏久白馿顽。
- 筇枝健拄菖蒲节，笋栉高簪玳瑁斑。
- 花气熏心香馥馥，涧声聆耳冷潺潺。
- 高坟自掩浮生骨，短晷难穷不死颜。
- 早晚重逢萧坞客，愿随芝盖出尘寰。

## 拼音
- qian1 xun2 lian4 dai4 xin1 an1 shui3 ， wan4 ren4 hua1 ping2 wen4 zheng4 shan1 。
- zi4 shao3 yun2 xia2 ju1 wu4 wai4 ， bu4 duo1 chen2 tu3 dao4 ren2 jian1 。
- hu2 xuan2 xian1 dao3 tun1 zhou1 ba4 ， wan3 jin4 xing1 gong1 shen3 shui3 xian2 。
- bao3 lu4 qie4 chui2 jin1 lü3 dai4 ， jiang4 nang2 jiang4 suo3 yu4 lian2 huan2 。
- jing4 zhang1 qi2 shi4 pu4 hai2 da3 ， mo4 kao3 xian1 jing1 bu3 you4 shan1 。
- chuang2 bing4 ge3 xie2 han2 tu4 fu2 ， chuang1 heng2 cheng1 ji3 lao3 long2 quan2 。
- xi1 tong2 qi3 huo3 chao2 qiao1 zhu2 ， shan1 gui3 ting1 qin2 ye4 han4 { lu2 qiong2 } 。
- cao3 an4 bi4 tan2 si1 ju4 qu3 ， song1 hun1 zi3 qi4 du4 shen1 guan1 。
- gui1 cheng2 qian3 jia3 mao2 you2 lü4 ， he4 hua4 you1 ling2 ding3 geng4 yin1 。
- ruan3 dong4 shen2 xian1 fen1 yao4 qu4 ， cai4 jia1 xiong1 di4 ji4 shu1 hai2 。
- huang2 jing1 miao2 dao3 mian2 qing1 lu4 ， hong2 xing4 zhi1 di1 gua4 bai2 xian2 。
- rong2 yi4 zhu3 cha2 gong4 ke4 yong4 ， xin1 qin2 zai1 guo3 yu3 yuan2 pan1 。
- chang2 xun2 ling2 xue2 tong1 san1 dao3 ， ni3 guo4 liu2 sha1 hua4 bai3 man2 。
- xin1 yin3 jian4 kai1 qin1 yue4 ku1 ， jiu4 lin2 you2 yue4 zhen3 sha1 wan1 。
- shou3 shu1 su2 li3 yong1 fei1 ao4 ， zhou3 hu4 ling2 fang1 bi4 bu4 qian1 。
- hai3 shang4 shi3 pin2 qing1 niao3 xia2 ， qie4 zhong1 cang2 jiu3 bai2 lu2 wan2 。
- qiong2 zhi1 jian4 zhu3 chang1 pu2 jie2 ， sun3 zhi4 gao1 zan1 dai4 mao4 ban1 。
- hua1 qi4 xun1 xin1 xiang1 fu4 fu4 ， jian4 sheng1 ling2 er3 leng3 chan2 chan2 。
- gao1 fen2 zi4 yan3 fu2 sheng1 gu3 ， duan3 gui3 nan2 qiong2 bu4 si3 yan2 。
- zao3 wan3 chong2 feng2 xiao1 wu4 ke4 ， yuan4 sui2 zhi1 gai4 chu1 chen2 huan2 。

## 注释

## 译文

## 赏析
