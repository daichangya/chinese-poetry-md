---
id: gao-si-de-song-yong-zhai-fu-zhao
title: 送庸斋赴召
titlePinyin: song4 yong1 zhai1 fu4 zhao4
titleSlug: song-yong-zhai-fu-zhao
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 宗臣一去今三年，玉堂诏许还坡仙。
- 党魁久屈再征用，识与不识皆欢颜。
- 先生出处固有道，诸公进说徒啾喧。
- 或云时事正孔棘，百万生灵皆倒悬。
- 公卿唯阿固权位，阉戚盘互拏金钱。
- 三垂蹙蹙迫军垒，万口嗸嗸愁实田。
- 南交黠寇谋斡腹，东海逆雏方聚船。
- 奈何揖逊救焚溺，同姓体国宁其然。
- 或云大老世模楷，晚节要同金石坚。
- 不闻鸣犊反潜圣，况复白驹遗众贤。
- 济川必待烝徒楫，倾否亦资茅茹连。
- 试看醉翁门下士，当今谁者居清联。
- 角巾支杖亟还里，览辉翔集毋轻前。
- 我当静虑为折衷，咄此二议何其偏。
- 卦爻时义各有当，圣贤出处无非天。
- 五真应二泰可致，四不求初屯岂亨。
- 要知君相诚与否，卓识谅已穷几先。
- 苟能举国听夫子，虽不俟驾何尤焉。
- 严风吹衣落闽土，幸与盟主相周旋。
- 酒边抵掌谈世事，爱君忧国固拳拳。
- 鸿飞遵渚望不及，中夜起坐徒烦煎。
- 心乎爱矣思有助，斐然狂简成兹篇。

## 拼音
- zong1 chen2 yi2 qu4 jin1 san1 nian2 ， yu4 tang2 zhao4 xu3 hai2 po1 xian1 。
- dang3 kui2 jiu3 qu1 zai4 zheng1 yong4 ， shi2 yu3 bu4 shi2 jie1 huan1 yan2 。
- xian1 sheng1 chu1 chu4 gu4 you3 dao4 ， zhu1 gong1 jin4 shuo1 tu2 jiu1 xuan1 。
- huo4 yun2 shi2 shi4 zheng4 kong3 ji2 ， bai3 wan4 sheng1 ling2 jie1 dao3 xuan2 。
- gong1 qing1 wei2 a1 gu4 quan2 wei4 ， yan1 qi1 pan2 hu4 na2 jin1 qian2 。
- san1 chui2 cu4 cu4 po4 jun1 lei3 ， wan4 kou3 ao2 ao2 chou2 shi2 tian2 。
- nan2 jiao1 xia2 kou4 mou2 wo4 fu4 ， dong1 hai3 ni4 chu2 fang1 ju4 chuan2 。
- nai4 he2 yi1 xun4 jiu4 fen2 ni4 ， tong2 xing4 ti3 guo2 ning2 qi2 ran2 。
- huo4 yun2 da4 lao3 shi4 mo2 kai3 ， wan3 jie2 yao4 tong2 jin1 shi2 jian1 。
- bu4 wen2 ming2 du2 fan3 qian2 sheng4 ， kuang4 fu4 bai2 ju1 yi2 zhong4 xian2 。
- ji4 chuan1 bi4 dai4 zheng1 tu2 ji2 ， qing1 fou3 yi4 zi1 mao2 ru2 lian2 。
- shi4 kan4 zui4 weng1 men2 xia4 shi4 ， dang1 jin1 shui2 zhe3 ju1 qing1 lian2 。
- jiao3 jin1 zhi1 zhang4 ji2 hai2 li3 ， lan3 hui1 xiang2 ji2 wu2 qing1 qian2 。
- wo3 dang1 jing4 lü4 wei4 zhe2 zhong1 ， duo1 ci3 er4 yi4 he2 qi2 pian1 。
- gua4 yao2 shi2 yi4 ge4 you3 dang1 ， sheng4 xian2 chu1 chu4 wu2 fei1 tian1 。
- wu3 zhen1 ying4 er4 tai4 ke3 zhi4 ， si4 bu4 qiu2 chu1 tun2 qi3 heng1 。
- yao4 zhi1 jun1 xiang1 cheng2 yu3 fou3 ， zhuo2 shi2 liang4 yi3 qiong2 ji3 xian1 。
- gou3 neng2 ju3 guo2 ting1 fu1 zi3 ， sui1 bu2 si4 jia4 he2 you2 yan1 。
- yan2 feng1 chui1 yi1 luo4 min3 tu3 ， xing4 yu3 meng2 zhu3 xiang1 zhou1 xuan2 。
- jiu3 bian1 di3 zhang3 tan2 shi4 shi4 ， ai4 jun1 you1 guo2 gu4 quan2 quan2 。
- hong2 fei1 zun1 zhu3 wang4 bu4 ji2 ， zhong1 ye4 qi3 zuo4 tu2 fan2 jian1 。
- xin1 hu1 ai4 yi3 si1 you3 zhu4 ， fei3 ran2 kuang2 jian3 cheng2 zi1 pian1 。

## 注释

## 译文

## 赏析
