---
id: gao-si-de-gui-kan-yin
title: 鬼瞰吟
titlePinyin: gui3 kan4 yin2
titleSlug: gui-kan-yin
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相公不入府，却走湖上宅。
- 朝游庙堂上，暮作水云客。
- 公府爵罗张，别墅车毂击。
- 三日敛履朝，万楫戈船疾。
- 畔官羲和诛，离局春秋责。
- 主宽置不问，士佞那敢斥。
- 倡优湛夜宴，台馆穷晨策。
- 华堂枕千岩，幽龛通百尺。
- 知非晋公洞，故是伯有窟。
- 蘧蘧梦蝶飞，冉冉长蛇出。
- 烦冤哭中夜，魑魅来白日。
- 方期燕婉求，难拒幽明迫。
- 天不相厥居，鬼乃瞰其室。
- 不见霍氏亡，千妖日丛积。
- 不见蔡京败，万怪无宁迹。
- 持危岂颠坠，起秽宜荡涤。
- 君看韩家园，斜阳空寂历。

## 拼音
- xiang4 gong0 bu2 ru4 fu3 ， que4 zou3 hu2 shang4 zhai2 。
- chao2 you2 miao4 tang2 shang4 ， mu4 zuo4 shui3 yun2 ke4 。
- gong1 fu3 jue2 luo2 zhang1 ， bie2 shu4 che1 gu1 ji1 。
- san1 ri4 lian3 lü3 chao2 ， wan4 ji2 ge1 chuan2 ji2 。
- pan4 guan1 xi1 he2 zhu1 ， li2 ju2 chun1 qiu1 ze2 。
- zhu3 kuan1 zhi4 bu2 wen4 ， shi4 ning4 na4 gan3 chi4 。
- chang4 you1 zhan4 ye4 yan4 ， tai2 guan3 qiong2 chen2 ce4 。
- hua2 tang2 zhen3 qian1 yan2 ， you1 kan1 tong1 bai3 chi3 。
- zhi1 fei1 jin4 gong1 dong4 ， gu4 shi4 bo2 you3 ku1 。
- qu2 qu2 meng4 die2 fei1 ， ran3 ran3 chang2 she2 chu1 。
- fan2 yuan1 ku1 zhong1 ye4 ， chi1 mei4 lai2 bai2 ri4 。
- fang1 qi1 yan4 wan3 qiu2 ， nan2 ju4 you1 ming2 po4 。
- tian1 bu4 xiang1 jue2 ju1 ， gui3 nai3 kan4 qi2 shi4 。
- bu2 jian4 huo4 shi4 wang2 ， qian1 yao1 ri4 cong2 ji1 。
- bu2 jian4 cai4 jing1 bai4 ， wan4 guai4 wu2 ning2 ji4 。
- chi2 wei1 qi3 dian1 zhui4 ， qi3 hui4 yi2 dang4 di2 。
- jun1 kan4 han2 jia1 yuan2 ， xie2 yang2 kong1 ji4 li4 。

## 注释

## 译文

## 赏析
