---
id: gao-si-de-sheng-ri-zi-chao
title: 生日自嘲
titlePinyin: sheng1 ri4 zi4 chao2
titleSlug: sheng-ri-zi-chao
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 今朝出门去，路逢揶揄子。
- 汝形何龙钟，汝色何顦顇。
- 人皆钻当路，汝独钻故纸。
- 故纸高泰山，不直一杯水。
- 当路众所趋，汝独无一字。
- 玉堂炳宫烛，金华曳丝履。
- 珥笔立螭头，属车陪豹尾。
- 世人共歆羡，汝乃独掩鼻。
- 七十不回头，汝亦自苦耳。
- 抗手谢少年，吾今将仕矣。

## 拼音
- jin1 chao2 chu1 men2 qu4 ， lu4 feng2 ye2 yu2 zi3 。
- ru3 xing2 he2 long2 zhong1 ， ru3 se4 he2 qiao2 cui4 。
- ren2 jie1 zuan4 dang1 lu4 ， ru3 du2 zuan4 gu4 zhi3 。
- gu4 zhi3 gao1 tai4 shan1 ， bu4 zhi2 yi4 bei1 shui3 。
- dang1 lu4 zhong4 suo3 qu1 ， ru3 du2 wu2 yi2 zi4 。
- yu4 tang2 bing3 gong1 zhu2 ， jin1 hua2 ye4 si1 lü3 。
- er3 bi3 li4 chi1 tou2 ， shu3 che1 pei2 bao4 wei3 。
- shi4 ren2 gong4 xin1 xian4 ， ru3 nai3 du2 yan3 bi2 。
- qi1 shi2 bu4 hui2 tou2 ， ru3 yi4 zi4 ku3 er3 。
- kang4 shou3 xie4 shao4 nian2 ， wu2 jin1 jiang1 shi4 yi3 。

## 注释

## 译文

## 赏析
