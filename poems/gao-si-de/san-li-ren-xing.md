---
id: gao-si-de-san-li-ren-xing
title: 三丽人行
titlePinyin: san1 li4 ren2 xing2
titleSlug: san-li-ren-xing
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 相公列屋芙蓉城，烟红露绿千娉婷。
- 朝回迎笑拥前后，忽遭唾弃嫌膻腥。
- 汝曹面作死瓦色，争似平康坊里人。
- 连眉倒晕双鸦鬓，临春璧月阳台云。
- 西湖喧天歌鼓閙，列坐长筵未狎宾。
- 紫衣中使天上至，黄封百榼罗前庭。
- 海螯江柱堆𡾋峞，猩唇熊白争鲜新。
- 微哉何曾食万钱，陋矣杨家送八珍。
- 酒酣自有娱客具，非丝非竹非歌声。
- 呼卢一掷数百万，刘毅酸寒何足陈。
- 此时相公眼生缬，平康一笑华堂春。
- 鸡鸣钟动却归去，相公手自与金银。
- 恩缠爱结无与比，何意一朝遭怒嗔。
- 偶缘病起思破闷，亟遣花使传丁宁。
- 谁知青鸟不解事，还报从人嬉水亭。
- 立驱百骑捽而至，判司姓贾如弟兄。
- 同游七吏俱簿录，一日得钱千万缗。
- 大书明梏令湖曲，苏堤扫迹无蹄轮。
- 风流宰相推第一，但恐稷契羞同伦。
- 腥风霎霎塞宇宙，万年遗臭何时泯。
- 要当壮士为一洗，我老无力覆八溟。

## 拼音
- xiang4 gong0 lie4 wu1 fu2 rong2 cheng2 ， yan1 hong2 lu4 lü4 qian1 ping1 ting2 。
- chao2 hui2 ying2 xiao4 yong1 qian2 hou4 ， hu1 zao1 tuo4 qi4 xian2 shan1 xing1 。
- ru3 cao2 mian4 zuo4 si3 wa3 se4 ， zheng1 si4 ping2 kang1 fang1 li3 ren2 。
- lian2 mei2 dao3 yun1 shuang1 ya1 bin4 ， lin2 chun1 bi4 yue4 yang2 tai2 yun2 。
- xi1 hu2 xuan1 tian1 ge1 gu3 nao4 ， lie4 zuo4 chang2 yan2 wei4 xia2 bin1 。
- zi3 yi1 zhong1 shi3 tian1 shang4 zhi4 ， huang2 feng1 bai3 ke1 luo2 qian2 ting2 。
- hai3 ao2 jiang1 zhu4 dui1 𡾋 wei2 ， xing1 chun2 xiong2 bai2 zheng1 xian1 xin1 。
- wei1 zai1 he2 ceng2 shi2 wan4 qian2 ， lou4 yi3 yang2 jia1 song4 ba1 zhen1 。
- jiu3 han1 zi4 you3 yu2 ke4 ju4 ， fei1 si1 fei1 zhu2 fei1 ge1 sheng1 。
- hu1 lu2 yi2 zhi4 shu4 bai3 wan4 ， liu2 yi4 suan1 han2 he2 zu2 chen2 。
- ci3 shi2 xiang4 gong0 yan3 sheng1 xie2 ， ping2 kang1 yi2 xiao4 hua2 tang2 chun1 。
- ji1 ming2 zhong1 dong4 que4 gui1 qu4 ， xiang4 gong0 shou3 zi4 yu3 jin1 yin2 。
- en1 chan2 ai4 jie2 wu2 yu3 bi3 ， he2 yi4 yi4 chao2 zao1 nu4 chen1 。
- ou3 yuan2 bing4 qi3 si1 po4 men1 ， ji2 qian3 hua1 shi3 chuan2 ding1 ning2 。
- shui2 zhi1 qing1 niao3 bu4 jie3 shi4 ， hai2 bao4 cong2 ren2 xi1 shui3 ting2 。
- li4 qu1 bai3 qi2 zuo2 er2 zhi4 ， pan4 si1 xing4 jia3 ru2 di4 xiong0 。
- tong2 you2 qi1 li4 ju4 bo2 lu4 ， yi2 ri4 de2 qian2 qian1 wan4 min2 。
- da4 shu1 ming2 gu4 ling4 hu2 qu3 ， su1 di1 sao3 ji4 wu2 ti2 lun2 。
- feng1 liu2 zai3 xiang4 tui1 di4 yi1 ， dan4 kong3 ji4 qi4 xiu1 tong2 lun2 。
- xing1 feng1 sha4 sha4 sai1 yu3 zhou4 ， wan4 nian2 yi2 chou4 he2 shi2 min3 。
- yao4 dang1 zhuang4 shi4 wei4 yi4 xi3 ， wo3 lao3 wu2 li4 fu4 ba1 ming2 。

## 注释

## 译文

## 赏析
