---
id: gao-si-de-ti-wang-mao-yue-chen-zhou-bai-shui-qi-qing-yuan
title: 题王茂悦郴州白水奇清园
titlePinyin: ti2 wang2 mao4 yue4 chen1 zhou1 bai2 shui3 qi2 qing1 yuan2
titleSlug: ti-wang-mao-yue-chen-zhou-bai-shui-qi-qing-yuan
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 灵区有异产，化国无潜珍。
- 坡公论人物，我则赋奇清。
- 壮哉此白水，谁其泻青冥。
- 薶藏富媪啬，抉剔天公嗔。
- 霹雳起神物，赑屭擘巨灵。
- 阳山得瀑谷，永嘉頼斧斤。
- 乃知出世事，须待开物人。
- 倒悬讶瑶池，吹立惊沧溟。
- 千穗落晓镜，万仞垂天绅。
- 清寒入山骨，霏润沾人巾。
- 麕麕为瘦爽，草木皆坚贞。
- 臞仙挹瓢饮，俗士湔尘缨。
- 度堂匪秩䜩，筑馆先储英。
- 函书静秩秩，子佩来瘽瘽。
- 清风濂溪像，古柏文翁庭。
- 从容讲道要，宛转余诗情。
- 谪仙一派妙，休文八咏新。
- 兹惟佳山水，我尝驻骐骃。
- 平湖尚芜漫，绝境宜荆榛。
- 按图重嘅叹，岁月今峥嵘。
- 壮观夸好句，窘步欹丰擎。
- 聊以赠我友，无庸寄山神。

## 拼音
- ling2 qu1 you3 yi4 chan3 ， hua4 guo2 wu2 qian2 zhen1 。
- po1 gong1 lun4 ren2 wu4 ， wo3 ze2 fu4 qi2 qing1 。
- zhuang4 zai1 ci3 bai2 shui3 ， shui2 qi2 xie4 qing1 ming2 。
- wo1 cang2 fu4 ao3 se4 ， jue2 ti1 tian1 gong1 chen1 。
- pi1 li4 qi3 shen2 wu4 ， bi4 xi4 bo4 ju4 ling2 。
- yang2 shan1 de2 pu4 gu3 ， yong3 jia1 lai4 fu3 jin1 。
- nai3 zhi1 chu1 shi4 shi4 ， xu1 dai4 kai1 wu4 ren2 。
- dao3 xuan2 ya4 yao2 chi2 ， chui1 li4 jing1 cang1 ming2 。
- qian1 sui4 luo4 xiao3 jing4 ， wan4 ren4 chui2 tian1 shen1 。
- qing1 han2 ru4 shan1 gu3 ， fei1 run4 zhan1 ren2 jin1 。
- jun1 jun1 wei4 shou4 shuang3 ， cao3 mu4 jie1 jian1 zhen1 。
- qu2 xian1 yi4 piao2 yin3 ， su2 shi4 jian1 chen2 ying1 。
- du4 tang2 fei3 zhi4 䜩 ， zhu4 guan3 xian1 chu3 ying1 。
- han2 shu1 jing4 zhi4 zhi4 ， zi3 pei4 lai2 qin2 qin2 。
- qing1 feng1 lian2 xi1 xiang4 ， gu3 bai3 wen2 weng1 ting2 。
- cong2 rong2 jiang3 dao4 yao4 ， wan3 zhuan3 yu2 shi1 qing2 。
- zhe2 xian1 yi2 pai4 miao4 ， xiu1 wen2 ba1 yong3 xin1 。
- zi1 wei2 jia1 shan1 shui3 ， wo3 chang2 zhu4 qi2 yin1 。
- ping2 hu2 shang4 wu2 man4 ， jue2 jing4 yi2 jing1 zhen1 。
- an4 tu2 zhong4 kai3 tan4 ， sui4 yue4 jin1 zheng1 rong2 。
- zhuang4 guan1 kua1 hao3 ju4 ， jiong3 bu4 qi1 feng1 qing2 。
- liao2 yi3 zeng4 wo3 you3 ， wu2 yong1 ji4 shan1 shen2 。

## 注释

## 译文

## 赏析
