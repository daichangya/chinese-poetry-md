---
id: gao-si-de-si-geng-ting
title: 思耕亭
titlePinyin: si1 geng1 ting2
titleSlug: si-geng-ting
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 莘郊投耒兴，六百奠殷祀。
- 南阳辍耰出，汉业偾还起。
- 圣贤忧世心，秋月照寒水。
- 彼哉植杖徒，长往见见何庳。
- 我读逸民传，初讶子陵志。
- 赤符燄方张，注想资共理。
- 掉头归深山，缪洗巢父耳。
- 六经凛刀尺，云乎不斯畏。
- 反复史氏词，陵去良有以。
- 维人验进德，必于师友试。
- 历试犹夫人，成就安能伟。
- 挽士亦既来，舍王宁得已。
- 汉道汝不衡，先生可轻议。
- 钓台千万篇，未有惬予意。
- 赋诗题思耕，聊与发斯义。

## 拼音
- shen1 jiao1 tou2 lei3 xing1 ， liu4 bai3 dian4 yin1 si4 。
- nan2 yang2 chuo4 you1 chu1 ， han4 ye4 fen4 hai2 qi3 。
- sheng4 xian2 you1 shi4 xin1 ， qiu1 yue4 zhao4 han2 shui3 。
- bi3 zai1 zhi2 zhang4 tu2 ， chang2 wang3 jian4 jian4 he2 bi4 。
- wo3 du2 yi4 min2 chuan2 ， chu1 ya4 zi3 ling2 zhi4 。
- chi4 fu2 yan4 fang1 zhang1 ， zhu4 xiang3 zi1 gong4 li3 。
- diao4 tou2 gui1 shen1 shan1 ， miu4 xi3 chao2 fu4 er3 。
- liu4 jing1 lin3 dao1 chi3 ， yun2 hu1 bu4 si1 wei4 。
- fan3 fu4 shi3 shi4 ci2 ， ling2 qu4 liang2 you3 yi3 。
- wei2 ren2 yan4 jin4 de2 ， bi4 yu2 shi1 you3 shi4 。
- li4 shi4 you2 fu1 ren2 ， cheng2 jiu4 an1 neng2 wei3 。
- wan3 shi4 yi4 ji4 lai2 ， she4 wang2 ning2 de2 yi3 。
- han4 dao4 ru3 bu4 heng2 ， xian1 sheng1 ke3 qing1 yi4 。
- diao4 tai2 qian1 wan4 pian1 ， wei4 you3 qie4 yu3 yi4 。
- fu4 shi1 ti2 si1 geng1 ， liao2 yu3 fa1 si1 yi4 。

## 注释

## 译文

## 赏析
