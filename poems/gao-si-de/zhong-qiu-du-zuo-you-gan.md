---
id: gao-si-de-zhong-qiu-du-zuo-you-gan
title: 中秋独坐有感
titlePinyin: zhong1 qiu1 du2 zuo4 you3 gan3
titleSlug: zhong-qiu-du-zuo-you-gan
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 三年三中秋，月作一样奇。
- 清贫不设客，老倦不吟诗。
- 今年更凄凉，儿孙锁秋闱。
- 独坐南窗下，兀兀如孤罴。
- 追思欢娱地，无如少壮时。
- 尚记壬辰岁，鹤山靖州归。
- 八月十五夜，月华散前墀。
- 诸父秋山阁，群从幽芳池。
- 赋诗各分韵，醉墨纷淋漓。
- 鹤山读我句，终夜相嗟咨。
- 明朝操纸来，倾倒里中儿。
- 一往三十载，坐念心生悲。
- 前辈已雕谢，诸兄亦无遗。
- 奇孤一身在，流落天之涯。
- 明月如昨日，而我鬓成丝。
- 天人固异分，何烦涕交颐。

## 拼音
- san1 nian2 san1 zhong1 qiu1 ， yue4 zuo4 yi2 yang4 qi2 。
- qing1 pin2 bu2 she4 ke4 ， lao3 juan4 bu4 yin2 shi1 。
- jin1 nian2 geng4 qi1 liang2 ， er2 sun1 suo3 qiu1 wei2 。
- du2 zuo4 nan2 chuang1 xia4 ， wu4 wu4 ru2 gu1 pi2 。
- zhui1 si1 huan1 yu2 di4 ， wu2 ru2 shao4 zhuang4 shi2 。
- shang4 ji4 ren2 chen2 sui4 ， he4 shan1 jing4 zhou1 gui1 。
- ba1 yue4 shi2 wu3 ye4 ， yue4 hua2 san4 qian2 chi2 。
- zhu1 fu4 qiu1 shan1 ge2 ， qun2 cong2 you1 fang1 chi2 。
- fu4 shi1 ge4 fen1 yun4 ， zui4 mo4 fen1 lin2 li2 。
- he4 shan1 du2 wo3 ju4 ， zhong1 ye4 xiang1 jie1 zi1 。
- ming2 chao2 cao1 zhi3 lai2 ， qing1 dao3 li3 zhong1 er2 。
- yi4 wang3 san1 shi2 zai3 ， zuo4 nian4 xin1 sheng1 bei1 。
- qian2 bei4 yi3 diao1 xie4 ， zhu1 xiong1 yi4 wu2 yi2 。
- qi2 gu1 yi4 shen1 zai4 ， liu2 luo4 tian1 zhi1 ya2 。
- ming2 yue4 ru2 zuo2 ri4 ， er2 wo3 bin4 cheng2 si1 。
- tian1 ren2 gu4 yi4 fen1 ， he2 fan2 ti4 jiao1 yi2 。

## 注释

## 译文

## 赏析
