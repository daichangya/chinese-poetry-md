---
id: gao-si-de-ti-wu-xi-si
title: 题浯谿寺
titlePinyin: ti2 wu2 xi1 si4
titleSlug: ti-wu-xi-si
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 舂陵太守真好奇，结茅肥遯湘江湄。
- 三吾出意作新字，脱略苍籀遗冰斯。
- 溪山于我本何有，占断不许傍人窥。
- 人生天地远行客，恋身外物庸非痴。
- 漫郎仙去五百载，名字永与兹山垂。
- 要知忠义不磨处，虽不自与人与之。
- 至今过者望卷石，森然魄动中兴碑。
- 此公何用专壑鄙，世上宁有争墩儿。
- 我来访古刜蓬藋，怅然不识亭台基。
- 扫出蝉噪发斯义，元子可作然吾诗。

## 拼音
- chong1 ling2 tai4 shou3 zhen1 hao4 qi2 ， jie2 mao2 fei2 dun4 xiang1 jiang1 mei2 。
- san1 wu2 chu1 yi4 zuo4 xin1 zi4 ， tuo1 lüe4 cang1 zhou4 yi2 bing1 si1 。
- xi1 shan1 yu2 wo3 ben3 he2 you3 ， zhan4 duan4 bu4 xu3 bang4 ren2 kui1 。
- ren2 sheng1 tian1 di4 yuan3 xing2 ke4 ， lian4 shen1 wai4 wu4 yong1 fei1 chi1 。
- man4 lang2 xian1 qu4 wu3 bai3 zai3 ， ming2 zi4 yong3 yu3 zi1 shan1 chui2 。
- yao4 zhi1 zhong1 yi4 bu4 mo2 chu4 ， sui1 bu2 zi4 yu3 ren2 yu3 zhi1 。
- zhi4 jin1 guo4 zhe3 wang4 juan4 shi2 ， sen1 ran2 po4 dong4 zhong1 xing1 bei1 。
- ci3 gong1 he2 yong4 zhuan1 he4 bi3 ， shi4 shang4 ning2 you3 zheng1 dun1 er2 。
- wo3 lai2 fang3 gu3 fu2 peng2 diao4 ， chang4 ran2 bu4 shi2 ting2 tai2 ji1 。
- sao3 chu1 chan2 zao4 fa1 si1 yi4 ， yuan2 zi3 ke3 zuo4 ran2 wu2 shi1 。

## 注释

## 译文

## 赏析
