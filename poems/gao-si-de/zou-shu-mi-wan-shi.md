---
id: gao-si-de-zou-shu-mi-wan-shi
title: 邹枢密挽诗
titlePinyin: zou1 shu1 mi4 wan3 shi1
titleSlug: zou-shu-mi-wan-shi
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 有伟伦魁彦，风标九牧倾。
- 直声同日揭，峻节与霜明。
- 贺旅羞权隶，佳兵折寇萌。
- 一麾人共惜，再入道弥贞。
- 专对思尊主，涂归首正名。
- 终然踈汲黯，谁复挽阳城。
- 访落当元祀，干旄并两英。
- 驲车方税鞅，局面已翻枰。
- 不惮笺天苦，坚留出昼行。
- 一言婴虎怒，八载与鸥盟。
- 改瑟新元化，持枢赞国成。
- 咎言方汹涌，悟主独和平。
- 南谷撩归梦，东藩薄宦情。
- 寒花馨晚节，潜颖谢浮荣。
- 落落灵光殿，堂堂董相茔。
- 国人歌辍杵，志士泪缘缨。
- 隶也常尊孟，嗟哉未识荆。
- 易名如得与，犹足慰平生。

## 拼音
- you3 wei3 lun2 kui2 yan4 ， feng1 biao1 jiu3 mu4 qing1 。
- zhi2 sheng1 tong2 ri4 jie1 ， jun4 jie2 yu3 shuang1 ming2 。
- he4 lü3 xiu1 quan2 li4 ， jia1 bing1 zhe2 kou4 meng2 。
- yi4 hui1 ren2 gong4 xi1 ， zai4 ru4 dao4 mi2 zhen1 。
- zhuan1 dui4 si1 zun1 zhu3 ， tu2 gui1 shou3 zheng4 ming2 。
- zhong1 ran2 shu1 ji2 an4 ， shui2 fu4 wan3 yang2 cheng2 。
- fang3 luo4 dang1 yuan2 si4 ， gan1 mao2 bing4 liang3 ying1 。
- ri4 che1 fang1 shui4 yang1 ， ju2 mian4 yi3 fan1 ping2 。
- bu2 dan4 jian1 tian1 ku3 ， jian1 liu2 chu1 zhou4 xing2 。
- yi4 yan2 ying1 hu3 nu4 ， ba1 zai3 yu3 ou1 meng2 。
- gai3 se4 xin1 yuan2 hua4 ， chi2 shu1 zan4 guo2 cheng2 。
- jiu4 yan2 fang1 xiong1 yong3 ， wu4 zhu3 du2 he2 ping2 。
- nan2 gu3 liao2 gui1 meng4 ， dong1 fan1 bao2 huan4 qing2 。
- han2 hua1 xin1 wan3 jie2 ， qian2 ying3 xie4 fu2 rong2 。
- luo4 luo4 ling2 guang1 dian4 ， tang2 tang2 dong3 xiang1 ying2 。
- guo2 ren2 ge1 chuo4 chu3 ， zhi4 shi4 lei4 yuan2 ying1 。
- li4 ye3 chang2 zun1 meng4 ， jie1 zai1 wei4 shi2 jing1 。
- yi4 ming2 ru2 de2 yu3 ， you2 zu2 wei4 ping2 sheng1 。

## 注释

## 译文

## 赏析
