---
id: gao-si-de-ci-yun-liu-yang-yuan-jian-ji-er-shi-yun
title: 次韵刘养源见寄二十韵
titlePinyin: ci4 yun4 liu2 yang3 yuan2 jian4 ji4 er4 shi2 yun4
titleSlug: ci-yun-liu-yang-yuan-jian-ji-er-shi-yun
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 山寺传好语，盈耳欢声腾。
- 侧闻新天子，有意绥黎烝。
- 金鸡肆大眚，民散蒙哀矜。
- 诏书日夜下，合沓来凌兢。
- 访落首鲐背，导谏延龟朋。
- 讲习召遗席，轺车聘才能。
- 官簿还故邸，孝思齐定陵。
- 宛如春气至，顿释朝霜凝。
- 神龙妙嘘云，妖狐疑听冰。
- 维今万粃政，欲言何可胜。
- 安得批肝血，排云叫觚棱。
- 崇兰变成艾，春鸠化为鹰。
- 贪夫野外贙，善类风中灯。
- 百壬各自媚，两如偏见憎。
- 盈庭苍玉佩，绝响朱弦绳。
- 愿我圣明后，金台择先登。
- 昭苏聩聩听，凌厉高高层。
- 阴霾半夜駮，日月高衢升。
- 吾侪老𤱶亩，鼓腹歌中兴。
- 齿发已自料，息翅甘冥鹏。

## 拼音
- shan1 si4 chuan2 hao3 yu3 ， ying2 er3 huan1 sheng1 teng2 。
- ce4 wen2 xin1 tian1 zi3 ， you3 yi4 sui2 li2 zheng1 。
- jin1 ji1 si4 da4 sheng3 ， min2 san4 meng2 ai1 jin1 。
- zhao4 shu1 ri4 ye4 xia4 ， he2 ta4 lai2 ling2 jing1 。
- fang3 luo4 shou3 tai2 bei4 ， dao3 jian4 yan2 gui1 peng2 。
- jiang3 xi2 zhao4 yi2 xi2 ， yao2 che1 pin4 cai2 neng2 。
- guan1 bo2 hai2 gu4 di3 ， xiao4 si1 qi2 ding4 ling2 。
- wan3 ru2 chun1 qi4 zhi4 ， dun4 shi4 chao2 shuang1 ning2 。
- shen2 long2 miao4 xu1 yun2 ， yao1 hu2 yi2 ting1 bing1 。
- wei2 jin1 wan4 bi3 zheng4 ， yu4 yan2 he2 ke3 sheng4 。
- an1 de2 pi1 gan1 xue4 ， pai2 yun2 jiao4 gu1 leng2 。
- chong2 lan2 bian4 cheng2 ai4 ， chun1 jiu1 hua4 wei2 ying1 。
- tan1 fu1 ye3 wai4 xuan4 ， shan4 lei4 feng1 zhong1 deng1 。
- bai3 ren2 ge4 zi4 mei4 ， liang3 ru2 pian1 jian4 zeng1 。
- ying2 ting2 cang1 yu4 pei4 ， jue2 xiang3 zhu1 xian2 sheng2 。
- yuan4 wo3 sheng4 ming2 hou4 ， jin1 tai2 ze2 xian1 deng1 。
- zhao1 su1 kui4 kui4 ting1 ， ling2 li4 gao1 gao1 ceng2 。
- yin1 mai2 ban4 ye4 bo2 ， ri4 yue4 gao1 qu2 sheng1 。
- wu2 chai2 lao3 𤱶 mu3 ， gu3 fu4 ge1 zhong1 xing1 。
- chi3 fa1 yi3 zi4 liao4 ， xi1 chi4 gan1 ming2 peng2 。

## 注释

## 译文

## 赏析
