---
id: gao-si-de-ci-yun-xu-jing-shuo-zeng-an-xiang-zu
title: 次韵徐景说赠安象祖
titlePinyin: ci4 yun4 xu2 jing3 shuo1 zeng4 an1 xiang4 zu3
titleSlug: ci-yun-xu-jing-shuo-zeng-an-xiang-zu
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 千仞岗头孤凤飞，翰林万族惊且啼。
- 桐江得树一栖息，足以慰我饥渴思。
- 飘然径度烂柯去，再仪天陛来何时。
- 子今追逐一何远，所期不负平生知。
- 独慙托我非所任，泌水洋洋难疗饥。
- 夜光明月要人识，而我何知和与隋。
- 端人择友必有取，定交从此夫何疑。
- 长安绿槐十二街，五都游客争奔驰。
- 咄哉掉臂不肯住，来同圣路乘坚肥。
- 嗟余旧学荒已久，安能扣击探玄机。
- 世事举目已可知，淹留此土终何为。
- 苕谿一曲搅归梦，与子共赋临流诗。

## 拼音
- qian1 ren4 gang3 tou2 gu1 feng4 fei1 ， han4 lin2 wan4 zu2 jing1 qie3 ti2 。
- tong2 jiang1 de2 shu4 yi4 qi1 xi1 ， zu2 yi3 wei4 wo3 ji1 ke3 si1 。
- piao1 ran2 jing4 du4 lan4 ke1 qu4 ， zai4 yi2 tian1 bi4 lai2 he2 shi2 。
- zi3 jin1 zhui1 zhu2 yi1 he2 yuan3 ， suo3 qi1 bu2 fu4 ping2 sheng1 zhi1 。
- du2 can2 tuo1 wo3 fei1 suo3 ren4 ， mi4 shui3 yang2 yang2 nan2 liao2 ji1 。
- ye4 guang1 ming2 yue4 yao4 ren2 shi2 ， er2 wo3 he2 zhi1 he2 yu3 sui2 。
- duan1 ren2 ze2 you3 bi4 you3 qu3 ， ding4 jiao1 cong2 ci3 fu1 he2 yi2 。
- chang2 an1 lü4 huai2 shi2 er4 jie1 ， wu3 dou1 you2 ke4 zheng1 ben1 chi2 。
- duo1 zai1 diao4 bi4 bu4 ken3 zhu4 ， lai2 tong2 sheng4 lu4 cheng2 jian1 fei2 。
- jie1 yu2 jiu4 xue2 huang1 yi3 jiu3 ， an1 neng2 kou4 ji1 tan4 xuan2 ji1 。
- shi4 shi4 ju3 mu4 yi3 ke3 zhi1 ， yan1 liu2 ci3 tu3 zhong1 he2 wei4 。
- tiao2 xi1 yi4 qu3 jiao3 gui1 meng4 ， yu3 zi3 gong4 fu4 lin2 liu2 shi1 。

## 注释

## 译文

## 赏析
