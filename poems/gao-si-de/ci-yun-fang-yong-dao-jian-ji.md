---
id: gao-si-de-ci-yun-fang-yong-dao-jian-ji
title: 次韵方泳道见寄
titlePinyin: ci4 yun4 fang1 yong3 dao4 jian4 ji4
titleSlug: ci-yun-fang-yong-dao-jian-ji
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 延首浙河外，浮氛翳青天。
- 下有豺与贙，纷其集中田。
- 况复直岁祲，蒿莱莽连阡。
- 民流入他郡，百里无人烟。
- 咨予忝观风，七州命所悬。
- 驻车问疾苦，入耳潸潸然。
- 期令万苍黔，生意春无边。
- 一网猎群饕，其敢诿力绵。
- 天王自圣明，凝旒蔽其前。
- 曰此何罪辜，而诬饮贪泉。
- 奉使既不称，还印归民编。
- 南窗可笑傲，双溪恣流连。
- 不贪金门步，不慕东壁躔。
- 但愿紫皇寤，赤子逃烹煎。
- 贤聚国脉壮，吏良民瘼痊。
- 臣虽就九死，没齿无怨言。
- 方子远投赠，厉我弥贞坚。
- 枯木已无心，安能被朱弦。
- 江水倘可楫，吾其剑西川。

## 拼音
- yan2 shou3 zhe4 he2 wai4 ， fu2 fen1 yi4 qing1 tian1 。
- xia4 you3 chai2 yu3 xuan4 ， fen1 qi2 ji2 zhong1 tian2 。
- kuang4 fu4 zhi2 sui4 jin4 ， hao1 lai2 mang3 lian2 qian1 。
- min2 liu2 ru4 ta1 jun4 ， bai3 li3 wu2 ren2 yan1 。
- zi1 yu3 tian3 guan1 feng1 ， qi1 zhou1 ming4 suo3 xuan2 。
- zhu4 che1 wen4 ji2 ku3 ， ru4 er3 shan1 shan1 ran2 。
- qi1 ling4 wan4 cang1 qian2 ， sheng1 yi4 chun1 wu2 bian1 。
- yi4 wang3 lie4 qun2 tao1 ， qi2 gan3 wei3 li4 mian2 。
- tian1 wang2 zi4 sheng4 ming2 ， ning2 liu2 bi4 qi2 qian2 。
- yue1 ci3 he2 zui4 gu1 ， er2 wu1 yin3 tan1 quan2 。
- feng4 shi3 ji4 bu4 cheng1 ， hai2 yin4 gui1 min2 bian1 。
- nan2 chuang1 ke3 xiao4 ao4 ， shuang1 xi1 zi4 liu2 lian2 。
- bu4 tan1 jin1 men2 bu4 ， bu2 mu4 dong1 bi4 chan2 。
- dan4 yuan4 zi3 huang2 wu4 ， chi4 zi3 tao2 peng1 jian1 。
- xian2 ju4 guo2 mai4 zhuang4 ， li4 liang2 min2 mo4 quan2 。
- chen2 sui1 jiu4 jiu3 si3 ， mei2 chi3 wu2 yuan4 yan2 。
- fang1 zi3 yuan3 tou2 zeng4 ， li4 wo3 mi2 zhen1 jian1 。
- ku1 mu4 yi3 wu2 xin1 ， an1 neng2 bei4 zhu1 xian2 。
- jiang1 shui3 tang3 ke3 ji2 ， wu2 qi2 jian4 xi1 chuan1 。

## 注释

## 译文

## 赏析
