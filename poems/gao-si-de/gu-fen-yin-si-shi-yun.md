---
id: gao-si-de-gu-fen-yin-si-shi-yun
title: 孤愤吟四十韵
titlePinyin: gu1 fen4 yin2 si4 shi2 yun4
titleSlug: gu-fen-yin-si-shi-yun
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 岷峨老人白头哭，宇宙频年生意蹙。
- 自从解绶远遁逃，日望君王戒危辱。
- 幡然尽改乱亡事，斩新为辑和平福。
- 丛祠猎去嘷夜狐，远岳收取鸣阳族。
- 闳籍惟供永巷埽，窦梁总向高阁束。
- 上方月进绝前蹊，污吏日攘行显僇。
- 赋租时为率土蠲，恩泽尤当近畿足。
- 圣心悔祸诚勇猛，天命何忧难迓续。
- 老人静中揩眼看，时事转觉令心寒。
- 旄头妖彗久不出，黔首剜肉殊未完。
- 炎然凶渠气脉壮，莆婺奸党根株盘。
- 小臣乘间肆邪论，众正盈庭徒坐观。
- 北衙无人素为地，南徼何路能通天。
- 首血淋漓谁困邓，头子勾追空忆韩。
- 仪舜鸣周九苞凤，溢序盈庭五彩鸾。
- 若为千载遭圣代，不肯一唳惊朝端。
- 得非尽善遇尧舜，毋庸卖直同箕干。
- 我闻屋漏知在下，君欲箸筹烦暂借。
- 尺籍无粮创市田，告身易醉空酬价。
- 膏腴已被公家夺，硗瘠复遭奸佃吓。
- 积庾如京宁复得，羸胔盈沟谁为嘅。
- 蚩尤兵革自久远，新莽王田徒扰害。
- 哀鸿惨淡集中泽，饥虎咆哮行旷野。
- 柯山一哄犹未平，苕水三贪尤可怕。
- 罔民白撰肯蠲除，括税红由恣姑嘬。
- 城门口嗅严酒搉，民屋寸量甚间架。
- 瘠人封己信可诛，剥下媚上当何如。
- 崔烈为公近日有，刘毅答诏今时无。
- 民间已食乌昧草，天上犹积琼林储。
- 小人长国但牟利，大学生财谁读书。
- 民贫盗起已有兆，内敉外宁犹贡谀。
- 纷纷谄子谅无责，挺挺诸贤何不图。
- 芳草为萧晚节坏，嘉橘成枳中年渝。
- 虞庭盛际枉者直，周室衰时哲亦愚。
- 漳滨病叟愁谁语，杜曲诗翁恍如晤。
- 最怜稷契许身愚，岂谓阴何用心苦。
- 每篇必寓忧世怀，直笔宁愁当国忤。
- 法律森严信殊绝，对属始终无龃龉。
- 嗟予衰老才力弱，稽首名贤晨夕慕。
- 忧来援笔偶成章，力戒负囊毋辄露。

## 拼音
- min2 e2 lao3 ren2 bai2 tou2 ku1 ， yu3 zhou4 pin2 nian2 sheng1 yi4 cu4 。
- zi4 cong2 jie3 shou4 yuan3 dun4 tao2 ， ri4 wang4 jun1 wang2 jie4 wei1 ru3 。
- fan1 ran2 jin4 gai3 luan4 wang2 shi4 ， zhan3 xin1 wei4 ji2 he2 ping2 fu2 。
- cong2 ci2 lie4 qu4 hao2 ye4 hu2 ， yuan3 yue4 shou1 qu3 ming2 yang2 zu2 。
- hong2 ji2 wei2 gong4 yong3 xiang4 sao4 ， dou4 liang2 zong3 xiang4 gao1 ge2 shu4 。
- shang4 fang1 yue4 jin4 jue2 qian2 qi1 ， wu1 li4 ri4 rang3 xing2 xian3 lu4 。
- fu4 zu1 shi2 wei4 lü4 tu3 juan1 ， en1 ze2 you2 dang1 jin4 ji1 zu2 。
- sheng4 xin1 hui3 huo4 cheng2 yong3 meng3 ， tian1 ming4 he2 you1 nan2 ya4 xu4 。
- lao3 ren2 jing4 zhong1 kai1 yan3 kan4 ， shi2 shi4 zhuan3 jue2 ling4 xin1 han2 。
- mao2 tou2 yao1 hui4 jiu3 bu4 chu1 ， qian2 shou3 wan1 rou4 shu1 wei4 wan2 。
- yan2 ran2 xiong1 qu2 qi4 mai4 zhuang4 ， pu2 wu4 jian1 dang3 gen1 zhu1 pan2 。
- xiao3 chen2 cheng2 jian1 si4 xie2 lun4 ， zhong4 zheng4 ying2 ting2 tu2 zuo4 guan1 。
- bei3 ya2 wu2 ren2 su4 wei4 di4 ， nan2 jiao3 he2 lu4 neng2 tong1 tian1 。
- shou3 xue4 lin2 li2 shui2 kun4 deng4 ， tou2 zi0 gou1 zhui1 kong1 yi4 han2 。
- yi2 shun4 ming2 zhou1 jiu3 bao1 feng4 ， yi4 xu4 ying2 ting2 wu3 cai3 luan2 。
- ruo4 wei4 qian1 zai3 zao1 sheng4 dai4 ， bu4 ken3 yi2 li4 jing1 chao2 duan1 。
- de2 fei1 jin4 shan4 yu4 yao2 shun4 ， wu2 yong1 mai4 zhi2 tong2 ji1 gan1 。
- wo3 wen2 wu1 lou4 zhi1 zai4 xia4 ， jun1 yu4 zhu4 chou2 fan2 zan4 jie4 。
- chi3 ji2 wu2 liang2 chuang4 shi4 tian2 ， gao4 shen1 yi4 zui4 kong1 chou2 jia4 。
- gao1 yu2 yi3 bei4 gong1 jia0 duo2 ， qiao1 ji2 fu4 zao1 jian1 dian4 xia4 。
- ji1 yu3 ru2 jing1 ning2 fu4 de2 ， lei2 zi4 ying2 gou1 shui2 wei4 kai3 。
- chi1 you2 bing1 ge2 zi4 jiu3 yuan3 ， xin1 mang3 wang2 tian2 tu2 rao3 hai4 。
- ai1 hong2 can3 dan4 ji2 zhong1 ze2 ， ji1 hu3 pao2 xiao4 xing2 kuang4 ye3 。
- ke1 shan1 yi4 hong3 you2 wei4 ping2 ， tiao2 shui3 san1 tan1 you2 ke3 pa4 。
- wang3 min2 bai2 zhuan4 ken3 juan1 chu2 ， kuo4 shui4 hong2 you2 zi4 gu1 zuo1 。
- cheng2 men2 kou3 xiu4 yan2 jiu3 que4 ， min2 wu1 cun4 liang2 shen4 jian1 jia4 。
- ji2 ren2 feng1 ji3 xin4 ke3 zhu1 ， bao1 xia4 mei4 shang4 dang4 he2 ru2 。
- cui1 lie4 wei4 gong1 jin4 ri4 you3 ， liu2 yi4 da2 zhao4 jin1 shi2 wu2 。
- min2 jian1 yi3 shi2 wu1 mei4 cao3 ， tian1 shang4 you2 ji1 qiong2 lin2 chu3 。
- xiao3 ren2 chang2 guo2 dan4 mou2 li4 ， da4 xue2 sheng1 cai2 shui2 du2 shu1 。
- min2 pin2 dao4 qi3 yi3 you3 zhao4 ， nei4 mi3 wai4 ning2 you2 gong4 yu2 。
- fen1 fen1 chan3 zi3 liang4 wu2 ze2 ， ting3 ting3 zhu1 xian2 he2 bu4 tu2 。
- fang1 cao3 wei4 xiao1 wan3 jie2 huai4 ， jia1 ju2 cheng2 zhi3 zhong1 nian2 yu2 。
- yu2 ting2 sheng4 ji4 wang3 zhe3 zhi2 ， zhou1 shi4 shuai1 shi2 zhe2 yi4 yu2 。
- zhang1 bin1 bing4 sou3 chou2 shui2 yu3 ， du4 qu3 shi1 weng1 huang3 ru2 wu4 。
- zui4 lian2 ji4 qi4 xu3 shen1 yu2 ， qi3 wei4 yin1 he2 yong4 xin1 ku3 。
- mei3 pian1 bi4 yu4 you1 shi4 huai2 ， zhi2 bi3 ning2 chou2 dang1 guo2 wu3 。
- fa3 lü4 sen1 yan2 xin4 shu1 jue2 ， dui4 shu3 shi3 zhong1 wu2 ju3 yu3 。
- jie1 yu3 shuai1 lao3 cai2 li4 ruo4 ， qi3 shou3 ming2 xian2 chen2 xi1 mu4 。
- you1 lai2 yuan2 bi3 ou3 cheng2 zhang1 ， li4 jie4 fu4 nang2 wu2 zhe2 lu4 。

## 注释

## 译文

## 赏析
