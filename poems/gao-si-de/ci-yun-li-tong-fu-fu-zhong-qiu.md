---
id: gao-si-de-ci-yun-li-tong-fu-fu-zhong-qiu
title: 次韵李通甫赋中秋
titlePinyin: ci4 yun4 li3 tong1 fu3 fu4 zhong1 qiu1
titleSlug: ci-yun-li-tong-fu-fu-zhong-qiu
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 秋容满苕谿，天籁生菌阁。
- 幽怀对萧辰，意味更冲泊。
- 招朋倾一盛，相与慰牢落。
- 抵掌谈世事，亦可资一噱。
- 须臾白玉盘，高挂青绡幙。
- 赏心与景会，喜极悲还作。
- 渺然望西南，慨想旧猿鹤。
- 岂无首丘情，归去事耕凿。
- 奈何朝廷上，聚铁方铸错。
- 弃置勿复道，洗盏更深酌。
- 我老倦吟诗，无悰纪行乐。
- 故人诗筒来，晨簷有鸣鹊。

## 拼音
- qiu1 rong2 man3 tiao2 xi1 ， tian1 lai4 sheng1 jun1 ge2 。
- you1 huai2 dui4 xiao1 chen2 ， yi4 wei4 geng4 chong1 bo2 。
- zhao1 peng2 qing1 yi2 sheng4 ， xiang1 yu3 wei4 lao2 luo4 。
- di3 zhang3 tan2 shi4 shi4 ， yi4 ke3 zi1 yi4 jue2 。
- xu1 yu2 bai2 yu4 pan2 ， gao1 gua4 qing1 xiao1 mu4 。
- shang3 xin1 yu3 jing3 hui4 ， xi3 ji2 bei1 hai2 zuo4 。
- miao3 ran2 wang4 xi1 nan2 ， kai3 xiang3 jiu4 yuan2 he4 。
- qi3 wu2 shou3 qiu1 qing2 ， gui1 qu4 shi4 geng1 zao2 。
- nai4 he2 chao2 ting2 shang4 ， ju4 tie3 fang1 zhu4 cuo4 。
- qi4 zhi4 wu4 fu4 dao4 ， xi3 zhan3 geng4 shen1 zhuo2 。
- wo3 lao3 juan4 yin2 shi1 ， wu2 cong2 ji4 xing2 le4 。
- gu4 ren2 shi1 tong3 lai2 ， chen2 yan2 you3 ming2 que4 。

## 注释

## 译文

## 赏析
