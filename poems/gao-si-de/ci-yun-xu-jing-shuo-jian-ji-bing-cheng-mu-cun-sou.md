---
id: gao-si-de-ci-yun-xu-jing-shuo-jian-ji-bing-cheng-mu-cun-sou
title: 次韵徐景说见寄并呈牟存叟
titlePinyin: ci4 yun4 xu2 jing3 shuo1 jian4 ji4 bing4 cheng2 mu4 cun2 sou3
titleSlug: ci-yun-xu-jing-shuo-jian-ji-bing-cheng-mu-cun-sou
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 东南有华屋，结构清江𣸣。
- 规橅百年远，庭宇无纤氛。
- 前林蓺杞梓，后圃植兰荪。
- 嘉宾日还往，门户生精魂。
- 虽惭北第壮，犹能植乾坤。
- 主人遗后意，岂欲徒饱温。
- 相期大此屋，传世垂无垠。
- 人事一朝异，祖训成仇冤。
- 奸隶窃其柄，良朋中路捐。
- 殖货以自封，顾笑以为欢。
- 耳目就聋塞，谁其与忠言。
- 不念乃祖心，望尔椒聊蕃。
- 感激当世事，家国初无分。
- 宗子误置相，匪人转洪钧。
- 瘅善树群慝，痏国开乱原。
- 权豪竞叨懫，赤子愁吟呻。
- 我室既尽毁，大盗将起吞。
- 藐焉虮虱臣，埋轮承误恩。
- 睨冀不能击，狐狸加霆震。
- 抚己方自恧，顾指为尤愆。
- 百壬妄见猜，欲取棋枰翻。
- 谁知孤臣心，但求王室安。
- 举目百嫫中，莫若二子妍。
- 愿识径畈径，更认存齐存。
- 岁晚定三友，短羽追孤𬸣。

## 拼音
- dong1 nan2 you3 hua2 wu1 ， jie2 gou4 qing1 jiang1 fen2 。
- gui1 mo2 bai3 nian2 yuan3 ， ting2 yu3 wu2 xian1 fen1 。
- qian2 lin2 yi4 qi3 zi3 ， hou4 pu3 zhi2 lan2 sun1 。
- jia1 bin1 ri4 hai2 wang3 ， men2 hu4 sheng1 jing1 hun2 。
- sui1 can2 bei3 di4 zhuang4 ， you2 neng2 zhi2 qian2 kun1 。
- zhu3 ren2 yi2 hou4 yi4 ， qi3 yu4 tu2 bao3 wen1 。
- xiang1 qi1 da4 ci3 wu1 ， chuan2 shi4 chui2 wu2 yin2 。
- ren2 shi4 yi4 chao2 yi4 ， zu3 xun4 cheng2 chou2 yuan1 。
- jian1 li4 qie4 qi2 bing3 ， liang2 peng2 zhong1 lu4 juan1 。
- zhi2 huo4 yi3 zi4 feng1 ， gu4 xiao4 yi3 wei2 huan1 。
- er3 mu4 jiu4 long2 sai1 ， shui2 qi2 yu3 zhong1 yan2 。
- bu2 nian4 nai3 zu3 xin1 ， wang4 er3 jiao1 liao2 fan1 。
- gan3 ji1 dang1 shi4 shi4 ， jia1 guo2 chu1 wu2 fen1 。
- zong1 zi3 wu4 zhi4 xiang1 ， fei3 ren2 zhuan3 hong2 jun1 。
- dan1 shan4 shu4 qun2 te4 ， wei3 guo2 kai1 luan4 yuan2 。
- quan2 hao2 jing4 dao1 zhi4 ， chi4 zi3 chou2 yin2 shen1 。
- wo3 shi4 ji4 jin4 hui3 ， da4 dao4 jiang1 qi3 tun1 。
- miao3 yan1 ji3 shi1 chen2 ， mai2 lun2 cheng2 wu4 en1 。
- ni4 ji4 bu4 neng2 ji1 ， hu2 li0 jia1 ting2 zhen4 。
- fu3 ji3 fang1 zi4 nü4 ， gu4 zhi3 wei4 you2 qian1 。
- bai3 ren2 wang4 jian4 cai1 ， yu4 qu3 qi2 ping2 fan1 。
- shui2 zhi1 gu1 chen2 xin1 ， dan4 qiu2 wang2 shi4 an1 。
- ju3 mu4 bai3 mo2 zhong1 ， mo4 ruo4 er4 zi3 yan2 。
- yuan4 shi2 jing4 fan4 jing4 ， geng4 ren4 cun2 qi2 cun2 。
- sui4 wan3 ding4 san1 you3 ， duan3 yu3 zhui1 gu1 xian1 。

## 注释

## 译文

## 赏析
