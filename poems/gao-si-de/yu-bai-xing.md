---
id: gao-si-de-yu-bai-xing
title: 禹柏行
titlePinyin: yu3 bai3 xing2
titleSlug: yu-bai-xing
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 往年上会稽，凌空禹穴曾得窥。
- 今年浮沅湘，又见禹柏蹲山陂。
- 茫茫禹迹遍天下，独此二物称神奇。
- 凌云意气销铄尽，根心就化空存皮。
- 樛柯入地枯不死，反更上擢青铜枝。
- 被以九龙名，流传自何时。
- 得非木宿苍龙精，储英萃异成雄奇。
- 头角崔嵬讶撑拄，牙须磔裂相纷披。
- 孔明庙柏信称古，上距何翅千年奇。
- 杜陵品藻一何陋，遗落鼻祖收孙枝。
- 诿云此地不身到，何由得集衡湘诗。
- 呜呼，衡之山巍巍，湘之水弥弥。
- 地气何太偏，独于草木乎钟之。
- 柏兮手植自神禹，竹也种传由舜妃。
- 谁能为天分此畀人物，庶几可使悍俗嚚风移。

## 拼音
- wang3 nian2 shang4 hui4 ji1 ， ling2 kong1 yu3 xue2 ceng2 de2 kui1 。
- jin1 nian2 fu2 yuan2 xiang1 ， you4 jian4 yu3 bai3 dun1 shan1 bei1 。
- mang2 mang2 yu3 ji4 bian4 tian1 xia4 ， du2 ci3 er4 wu4 cheng1 shen2 qi2 。
- ling2 yun2 yi4 qi4 xiao1 shuo4 jin4 ， gen1 xin1 jiu4 hua4 kong1 cun2 pi2 。
- jiu1 ke1 ru4 di4 ku1 bu4 si3 ， fan3 geng4 shang4 zhuo2 qing1 tong2 zhi1 。
- bei4 yi3 jiu3 long2 ming2 ， liu2 chuan2 zi4 he2 shi2 。
- de2 fei1 mu4 su4 cang1 long2 jing1 ， chu3 ying1 cui4 yi4 cheng2 xiong2 qi2 。
- tou2 jiao3 cui1 wei2 ya4 cheng1 zhu3 ， ya2 xu1 zhe2 lie4 xiang1 fen1 pi1 。
- kong3 ming2 miao4 bai3 xin4 cheng1 gu3 ， shang4 ju4 he2 chi4 qian1 nian2 qi2 。
- du4 ling2 pin3 zao3 yi4 he2 lou4 ， yi2 luo4 bi2 zu3 shou1 sun1 zhi1 。
- wei3 yun2 ci3 di4 bu4 shen1 dao4 ， he2 you2 de2 ji2 heng2 xiang1 shi1 。
- wu1 hu1 ， heng2 zhi1 shan1 wei1 wei1 ， xiang1 zhi1 shui3 mi2 mi2 。
- di4 qi4 he2 tai4 pian1 ， du2 yu2 cao3 mu4 hu1 zhong1 zhi1 。
- bai3 xi1 shou3 zhi2 zi4 shen2 yu3 ， zhu2 ye3 zhong3 chuan2 you2 shun4 fei1 。
- shui2 neng2 wei4 tian1 fen4 ci3 bi4 ren2 wu4 ， shu4 ji1 ke3 shi3 han4 su2 yin2 feng1 yi2 。

## 注释

## 译文

## 赏析
