---
id: gao-si-de-ci-yun-zhou-zi-che-xi-yu
title: 次韵周子车喜雨
titlePinyin: ci4 yun4 zhou1 zi3 che1 xi3 yu3
titleSlug: ci-yun-zhou-zi-che-xi-yu
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 平生报国无才力，日夜只祈天雨粟。
- 讵今岁事少差池，怪证谁云一而足。
- 入春郡国多苦旱，起瞻四方何蹙蹙。
- 陋邦愚守介其间，造物私之意何笃。
- 桑蚕有岁麦有秋，十里欣欣人足欲。
- 尔来勤雨才浃旬，日日眼穿云石触。
- 哀哉赤子命如线，亟吁苍穹求迓续。
- 果然马上天瓢翻，谁谓龙公悭一掬。
- 吾侪所学自孔氏，颇信此身兼位育。
- 真能办得一寸心，勺水固知焦可沃。
- 君诗信美嫌太夸，只恐流传辜自速。
- 八荒延首待甘霖，傅说谁其踵芳躅。

## 拼音
- ping2 sheng1 bao4 guo2 wu2 cai2 li4 ， ri4 ye4 zhi1 qi2 tian1 yu3 su4 。
- ju4 jin1 sui4 shi4 shao3 cha1 chi2 ， guai4 zheng4 shui2 yun2 yi1 er2 zu2 。
- ru4 chun1 jun4 guo2 duo1 ku3 han4 ， qi3 zhan1 si4 fang1 he2 cu4 cu4 。
- lou4 bang1 yu2 shou3 jie4 qi2 jian1 ， zao4 wu4 si1 zhi1 yi4 he2 du3 。
- sang1 can2 you3 sui4 mai4 you3 qiu1 ， shi2 li3 xin1 xin1 ren2 zu2 yu4 。
- er3 lai2 qin2 yu3 cai2 jia1 xun2 ， ri4 ri4 yan3 chuan1 yun2 shi2 chu4 。
- ai1 zai1 chi4 zi3 ming4 ru2 xian4 ， ji2 xu1 cang1 qiong2 qiu2 ya4 xu4 。
- guo3 ran2 ma3 shang4 tian1 piao2 fan1 ， shui2 wei4 long2 gong1 qian1 yi4 ju1 。
- wu2 chai2 suo3 xue2 zi4 kong3 shi4 ， po1 xin4 ci3 shen1 jian1 wei4 yu4 。
- zhen1 neng2 ban4 de2 yi2 cun4 xin1 ， shao2 shui3 gu4 zhi1 jiao1 ke3 wo4 。
- jun1 shi1 xin4 mei3 xian2 tai4 kua1 ， zhi1 kong3 liu2 chuan2 gu1 zi4 su4 。
- ba1 huang1 yan2 shou3 dai4 gan1 lin2 ， fu4 shuo1 shui2 qi2 zhong3 fang1 zhu2 。

## 注释

## 译文

## 赏析
