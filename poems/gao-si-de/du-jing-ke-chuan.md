---
id: gao-si-de-du-jing-ke-chuan
title: 读荆轲传
titlePinyin: du2 jing1 ke1 chuan2
titleSlug: du-jing-ke-chuan
author: 高斯得
authorPinyin: gao1 si1 de2
authorSlug: gao-si-de
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 夜读荆轲传，掩卷喟然叹。
- 结交天下士，贤哉太子丹。
- 报秦一片心，秋莲孤剑寒。
- 介绍田先生，得结荆卿欢。
- 太子一语疑，先生甘自残。
- 荆卿欲借手，临事敢开口。
- 走见樊於期，愿借将军首。
- 将军搤擥言，念此固已久。
- 得复平生雠，性命何足有。
- 四雄英烈风，精诚凌白虹。
- 函关初未入，气已吞祖龙。
- 其事虽不就，简牍光无穷。
- 奈何今之人，蹙缩如寒虫。

## 拼音
- ye4 du2 jing1 ke1 chuan2 ， yan3 juan4 kui4 ran2 tan4 。
- jie2 jiao1 tian1 xia4 shi4 ， xian2 zai1 tai4 zi3 dan1 。
- bao4 qin2 yi2 pian4 xin1 ， qiu1 lian2 gu1 jian4 han2 。
- jie4 shao4 tian2 xian1 sheng1 ， de2 jie2 jing1 qing1 huan1 。
- tai4 zi3 yi4 yu3 yi2 ， xian1 sheng1 gan1 zi4 can2 。
- jing1 qing1 yu4 jie4 shou3 ， lin2 shi4 gan3 kai1 kou3 。
- zou3 jian4 fan2 wu1 qi1 ， yuan4 jie4 jiang1 jun1 shou3 。
- jiang1 jun1 e4 lan3 yan2 ， nian4 ci3 gu4 yi3 jiu3 。
- de2 fu4 ping2 sheng1 chou2 ， xing4 ming4 he2 zu2 you3 。
- si4 xiong2 ying1 lie4 feng1 ， jing1 cheng2 ling2 bai2 hong2 。
- han2 guan1 chu1 wei4 ru4 ， qi4 yi3 tun1 zu3 long2 。
- qi2 shi4 sui1 bu2 jiu4 ， jian3 du2 guang1 wu2 qiong2 。
- nai4 he2 jin1 zhi1 ren2 ， cu4 suo1 ru2 han2 chong2 。

## 注释

## 译文

## 赏析
