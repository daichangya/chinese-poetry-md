---
id: zu-wu-ze-ti-yuan-zhou-dong-hu-lu-zhao-shi
title: 题袁州东湖卢肇石
titlePinyin: ti2 yuan2 zhou1 dong1 hu2 lu2 zhao4 shi2
titleSlug: ti-yuan-zhou-dong-hu-lu-zhao-shi
author: 祖无择
authorPinyin: zu3 wu2 ze2
authorSlug: zu-wu-ze
dynasty: 宋代
dynastyPinyin: song4
dynastySlug: song
tags:
  - 诗词
---
## 正文
- 袁山之阳秀水侧，草覆遗基谁氏宅。
- 皆云子发其姓卢，往往文章名籍籍。
- 宅中旧物何所存，惟有嶙峋一区石。
- 阔才三尺高倍寻，久卧尘沙群瓦砾。
- 余心好异因独往，下马环观聊拂拭。
- 地表可见十二三，已足怪骇动魂魄。
- 呼工运锸壍其旁，挽以长𫄠百夫力。
- 杂然鼓噪登大车，恍尔如蒙巨灵擘。
- 选置东湖最佳处，四面澄波映天碧。
- 倚空突兀无与邻，顿觉亭台增气色。
- 弯环幽窦莫敢撢，恐有乖龙飞霹雳。
- 余尝南游到阳朔，众峰矗矗春笋植。
- 扪萝踏藓穷之遍，若此奇卓曾未识。
- 郡人奔走来如云，故老惊视复唧唧。
- 乃言此石遇真赏，屈指于今年二百。
- 沈埋旷代谁尔珍，一日光价逾荆璧。
- 嗟余束发大夫后，区区志尚惟孤直。
- 十年再谪非不穷，犹慕坚纯无改易。
- 如何故老不我愚，感物再三形叹息。
- 石不能言人有言，忽使他时重湮阨。

## 拼音
- yuan2 shan1 zhi1 yang2 xiu4 shui3 ce4 ， cao3 fu4 yi2 ji1 shui2 shi4 zhai2 。
- jie1 yun2 zi3 fa1 qi2 xing4 lu2 ， wang3 wang3 wen2 zhang1 ming2 ji2 ji2 。
- zhai2 zhong1 jiu4 wu4 he2 suo3 cun2 ， wei2 you3 lin2 xun2 yi4 qu1 shi2 。
- kuo4 cai2 san1 chi3 gao1 bei4 xun2 ， jiu3 wo4 chen2 sha1 qun2 wa3 li4 。
- yu2 xin1 hao3 yi4 yin1 du2 wang3 ， xia4 ma3 huan2 guan1 liao2 fu2 shi4 。
- di4 biao3 ke3 jian4 shi2 er4 san1 ， yi3 zu2 guai4 hai4 dong4 hun2 po4 。
- hu1 gong1 yun4 cha1 qian4 qi2 pang2 ， wan3 yi3 chang2 𫄠 bai3 fu1 li4 。
- za2 ran2 gu3 zao4 deng1 da4 che1 ， huang3 er3 ru2 meng2 ju4 ling2 bo4 。
- xuan3 zhi4 dong1 hu2 zui4 jia1 chu4 ， si4 mian4 cheng2 bo1 ying4 tian1 bi4 。
- yi3 kong1 tu1 wu4 wu2 yu3 lin2 ， dun4 jue2 ting2 tai2 zeng1 qi4 se4 。
- wan1 huan2 you1 dou4 mo4 gan3 dan3 ， kong3 you3 guai1 long2 fei1 pi1 li4 。
- yu2 chang2 nan2 you2 dao4 yang2 shuo4 ， zhong4 feng1 chu4 chu4 chun1 sun3 zhi2 。
- men2 luo2 ta4 xian3 qiong2 zhi1 bian4 ， ruo4 ci3 qi2 zhuo2 ceng2 wei4 shi2 。
- jun4 ren2 ben1 zou3 lai2 ru2 yun2 ， gu4 lao3 jing1 shi4 fu4 ji1 ji1 。
- nai3 yan2 ci3 shi2 yu4 zhen1 shang3 ， qu1 zhi3 yu2 jin1 nian2 er4 bai3 。
- shen3 mai2 kuang4 dai4 shui2 er3 zhen1 ， yi2 ri4 guang1 jia4 yu2 jing1 bi4 。
- jie1 yu2 shu4 fa1 dai4 fu0 hou4 ， qu1 qu1 zhi4 shang4 wei2 gu1 zhi2 。
- shi2 nian2 zai4 zhe2 fei1 bu4 qiong2 ， you2 mu4 jian1 chun2 wu2 gai3 yi4 。
- ru2 he2 gu4 lao3 bu4 wo3 yu2 ， gan3 wu4 zai4 san1 xing2 tan4 xi1 。
- shi2 bu4 neng2 yan2 ren2 you3 yan2 ， hu1 shi3 ta1 shi2 zhong4 yan1 e4 。

## 注释

## 译文

## 赏析
