---
title: 祖无择
---
祖无择（一○一○～一○八五，生年参《龙学文集》所附《龙学始末》及《咸淳临安志》卷八九），字择之，上蔡（今属河南）人。仁宗景祐五年（一○三八）进士。历知南康军、海州，皇祐元年（一○四九）擢广南东路转运使，入直集贤院。五年知袁州，嘉祐初改知陕府，迁湖北转运使，入为中书舍人。英宗治平二年（一○六五）加龙图阁直学士，权知开封府，进龙图阁学士，知郑、杭二州。神宗立，知通进银台司。熙宁三年（一○七○）谪忠正军节度副使。元丰六年（一○八三）分司西京御史台，移知信阳军，八年卒，年七十六。有《洛阳九老祖龙学文集》十六卷。《宋史》卷三三一有传。　祖无择诗，以宜秋馆校刊徐氏积学斋景宋钞本《祖龙学文集》（其中诗四卷）为底本，参校影印清文渊阁《四库全书》本（简称文渊阁本）、南昌彭氏知圣道斋钞本（简称彭本）。底本第五、六两卷收入之祖氏与他人和诗及从《至元嘉禾志》等书中辑得之集外诗，合编为一卷。
